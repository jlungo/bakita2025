CHOMBO CHA HABARI TV.
ITV 25\02\2025.

"MMETOKA WIZARA YA LAWAMA NA KUWA WIZARA YA MFANO" RAIS SAMIA. Rais wa Tanzania Dkt.Samia Suluhu Hassan leo ameweka jiwe la msingi la ujenzi wa mradi wa maji wa miji 28 utaohudumia miji ya Handeni,Korogwe, Muheza na Pangani. "Wizara ya Maji mmetoka kuwa Wizara ya Lawama na kuwa Wizara ya Mfano, nawapongeza kwa kazi nzuri mnayoifanya"-Rais Samia Mwaka 2021 tulikuwa tunasukumana sana, lakini tangu mwaka 2022 Sekta ya Maji mmekuwa mnafanya vizuri. Kazi yangu ni kutafuta fedha, nyie kazi yenu uteklezaji Nawapongeza watumishi wote wa Sekta ya Maji, endeleeni kuchapa kazi. amesema Rais Samia. Amesema amefanya kazi kubwa ya kutafuta fedha kwa ajili ya utekelezaji wa miradi na amekuwa akitiwa moto na wizara kutokana na usimamizi mzuri ambao umewezesha mafanikio makubwa katika usimamizi na utekelezaji wa miradi. Awali akizungumza mbele ya Rais, Waziri wa Maji Mheshimiwa Jumaa Aweso (Mb) amesema Wizara ya Maji imefanikiwa kwa kiasi kikubwa kutokana na ushirikiano wanaoupata kutoka kwa Rais Samia. Amesema miradi mingi ya maji imeweza kutekelezwa kwa wakati kutokana na utayari wa Rais Samia kuruhusu fedha ya utekelezaji wa miradi hiyo 