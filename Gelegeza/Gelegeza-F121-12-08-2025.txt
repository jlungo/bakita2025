CHOMBO CHA HABARI TV.
ITV 17\03\2025.

KAMATI YA BUNGE YARIDHISWA NA UWEKEZAJI PSSSF COMPLE. Kamati ya Kudumu ya Bunge ya Ustawi na Maendeleo ya Jamii imeupongeza Mfuko wa Hifadhi ya Jamii kwa Watumishi wa Umma (PSSSF), kwa kuweza kuvutia wapangaji wakubwa katika uwekezaji wake katika jengo la kitegauchumi la PSSSF Sam Nujoma Complex lililopo jijini Dar es Salaam. "Mkurugenzi Mkuu wa PSSSF, Bw. Abdul-Razaq Badru (kulia), akiwaongoza baadhi ya wajumbe wa Kamati ya Kudumu ya Bunge ya Maendeleo na Ustawi wa Jamii wakiongozwa na Mwenyekiti wa Kamati, Mhe. Fatma Taufiq (wapili kushoto) kutembelea jingo la kitegauchumi la PSSSF Sam Nujoma Complex jijini Dar es Salaam Machi 15, 2025." “Mafanikio ya uwekezaji huu wa PSSSF ni matokeo ya maono ya Mhe. Dkt. Samia Suluhu Hassan ya kuhakikisha kunakuwepo na uwekezaji wenye tija. Pia nimefarijika kusikia kuwa mmeweza kuvutia wateja wakubwa kama taasisi mbalimbali za Serikali, Umoja wa Mataifa na Honora Tanzania (Tigo/Yas)” alisema Mhe. Fatma Taufiq Mwenyekiti wa Kamati hiyo. "Mkurugenzi Mkuu wa PSSSF, Bw. Abdul-Razaq Badru (kushoto), akitoa maelezo ya uwekezaji kwenye jengo la kitegauchumi la PSSSF Sam Nujoma Complex, kwa wajumbe wa Kamati ya Kudumu ya Bunge ya Maendeleo na Ustawi wa Jamii wakiongozwa na Mwenyekiti wa Kamati, Mhe. Fatma Taufiq (wapili kulia)" Kamati hiyo ipo katika ziara ya kutembelea miradi mbalimbali ya uwekezaji iliyo chini ya taasisi zinazosimamiwa na Ofisi ya Waziri Mkuu (Kazi, Vijana, Ajira na Wenye Ulemavu). Kwa upande wake, Mwakilishi wa Katibu Mkuu, Bw. Festo Fute alisema, “Tumepokea mapendekezo yote, tunahakikisha tutayafanyia kazi kwa lengo la kuwa na uwekezaji wenye tija ambao pia utavutia wateja wapya.” "Mkurugenzi Mkuu wa PSSSF, Bw. Abdul-Razaq Badru, akitoa taarifa ya mradi wa uwekezaji wa jengo la kitegauchumi la PSSSF Sam Nujoma Complex kwa wajumbe wa Kamati ya Kudumu ya Bunge ya Maendeleo na Ustawi wa Jamii, walipotembelea mradi huo jijini Dar es Salaam Machi 15, 2025." Akizungumzia mradi huo, Mkurugenzi Mkuu wa PSSSF, Bw. Abdul-Razaq Badru alisema hadi sasa jengo hilo lina wapangaji kwa asilimia 70 na alihakikisha wataendelea kutoa huduma bora ili wateja waliopo wabaki na kuweza kuvutia wateja wapya. Jengo PSSSF Commercial Complex ndilo jengo refu zaidi hapa Tanzania na ni moja kati ya majengo matatu marefu katika ukanda wa Afrika Mashariki na Kati. Lina jumla ya ghorofa 35 na urefu wa mita 156.65. Jengo hili limeweka nakshi kwenye mandhari ya Jiji la Dar es Salaam na hii inadhihirishwa na muonekano wake kutokea pande zote za Jiji kutokea vilima vya Goba hadi Kigamboni, vilima vya Pugu hadi Kisiwa cha Mbudya 