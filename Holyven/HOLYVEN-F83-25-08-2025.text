Ukinzani wa arginine vasopressini ni nini? 

Ukinzani wa arginine vasopressini (hapo awali ulijulikana kama kisukari cha maji mwilini cha neffrogeniki) ni tatizo la figo ambalo hukufanya kukojoa sana na kisha kukufanya uwe na kiu. Kwa kawaida, figo zako huweka viwango sawa vya maji kwenye mwili wako ili uwe na kiasi sahihi cha maji (usawa wa maji). Lakini kwa ukinzani wa arginine vasopressini, mwili wako hupoteza maji mengi kupitia kukojoa. Ukinzani wa Arginine vasopressini unaweza kuanza punde tu baada ya kuzaliwa, au unaweza kuupata baadaye Unakojoa sanagaloni 1 hadi 6 (takribani lita 4 hadi 24) za mkojo kwa siku Kuhisi kiu sana na kunywa maji kwa wingi kwa sababu unakojoa sana, unapata kiu na kunywa maji sana Kukojoa na kunywa maji mengi huondoa usawa wa chumvi na madini (elektroliti) katika mwili wako. Unaweza kuishiwa maji (kukosa maji mwilini) Madaktari uhakikisha unakunywa maji ya kutosha na huli chumvi nyingi au protini Wakati mwingine, dawa inaweza kusaidia Ni nini husababisha ukinzani wa Arginine vasopressini? Ukinzani wa arginine vasopressini hutokea pale figo zinapoacha kuitikia homoni inayoitwa vasopressini. Vasopressini hutoa ishara kwa figo ili zihifadhi maji na usikojoe sana. Iwapo figo zako zikiacha kuitikia vasopressini, utakojoa sana. Visababishaji vya ukinzani wa Arginine Vasopressini vinajumuisha: Tatizo la kijenetiki ambalo ulizaliwa nalo Matumizi ya dawa fulani, kama vile lithiamu Matatizo yanayoathiri figo zako, kama vile ugonjwa wa figo wa polisistiki, anemia ya selimundu, au Ugonjwa wa Sj√∂gren Dalili za ukinzani wa Arginine Vasopressini ni zipi? Dalili za ukinzani wa Arginine Vasopressini vinajumuisha: Kuhisi kiu sana Kukojoa sana (kama galoni 6 [lita 24] kwa siku) Katika aina moja ya ukinzani wa Arginine Vasopressini, dalili zinaweza kuanza punde tu baada ya kuzaliwa. Watoto wachanga hupoteza maji mengi mwilini na huwa na dalili kama vile: Homa Kutapika Vifafa Madaktari wanawezaje kujua ikiwa nina ukinzani wa arginine vasopressini? Madaktari wanashuku ukinzani wa arginine vasopressini ikiwa unakunywa na kukojoa sana. Ili kuwa na uhakika, watafanya: Vipimo vya damu Vipimo vya mkojo Wakati mwingine, madaktari hufanya kipimo cha kutokunywa maji. Madaktari hutibu vipi ukinzani wa arginine vasopressini? Ili kutibu ukinzani wa arginine vasopressini, madaktari watakuagiza: Unywe maji mara tu unapohisi kiu watoto wachanga, watoto, na watu wazima wenye ukinzani wa arginine vasopressini wanapaswa kupewa maji kila mara Ule chakula ambacho kina kiasi kidogo cha chumvi na protini Wakati mwignine, utumie dawa ambazo husaidia figo kufyonza tena sodiamu na maji ili usikojoe mara kwa mara Ugonjwa wa figo wa polisistiki ni nini? Ugonjwa wa figo wa polisistiki (PKD) ni tatizo ambalo viuvimbe vingi (mifuko iliyojaa majimaji) hujiumba katika figo zako zote mbili. Figo zako zinakua kubwa na hazifanyi kazi pia. PKD ipo miongoni mwa wanafamilia. Unaweza kuwa na maumivu upande wako, damu kwenye mkojo wako, shinikizo la damu, au maumivu ya tumbo yanayosababishwa na mawe kwenye figo. Dalili kwa kawaida huanza watu wakiwa na umri wa miaka 20, ingawa baadhi ya watu walio na PKD hawana dalili au dalili ndogo ambazo hawazioni Madaktari wanaweza kutibu baadhi ya matatizo ambayo PKD husababisha, lakini hawawezi sitisha uvimbe kutokea Zaidi ya nusu ya watu walio na PKD hatimaye hupata hali ya figo kushindwa kufanya kazi na wanahitaji huduma ya kusafisha damu au upandikizaji wa figo wakati fulani katika maisha yao Ukiwa na PKD, unaweza pia kuwa na uvimbe kwenye viungo vingine, kama vile ini na kongosho. Ugonjwa wa Figo wa Polisistiki Ugonjwa wa Figo wa Polisistiki Matatizo yatokanayo na PKD ni yapi? Uvimbe wa figo unaweza Ambukizwa na kusababisha maambukizi ya njia ya mkojo Kuvuja damu Ongeza hatari yako ya kupata mawe kwenye figo Sababisha shinikizo la damu la juu Dalili za PKD ni zipi? Huenda usiwe na dalili zozote za PKD. Ukiwa nayo, unaweza kugundua: Maumivu katika upande wako au tumbo Ikiwa una matatizo ya PKD, unaweza kutambua: Damu katika mkojo wako ikiwa uvimbe utapasuka Haja ya kukojoa (kojoa) mara kwa mara au homa ikiwa uvimbe umeambukizwa Kuhisi uchovu au kuumwa na tumbo lako ikiwa una ugonjwa wa figo sugu Madaktari wanajuaje kuwa nina PKD? Madaktari wanashuku PKD ikiwa inatokea katika familia yako au ikiwa kipimo kilichofanywa kwa sababu nyingine kinaonyesha kuwa figo zako ni kubwa kuliko kawaida au zina uvimbe. Ili kujua kama una PKD, madaktari hufanya vipimo vya picha vya figo zako, kama vile: Upigaji picha kwa mawimbi ya sauti, au wakati mwingine uchanganuzi wa CT (tomografia ya kompyuta) au MRI (upigaji picha kwa mvumo wa sumaku) Ikiwa vipimo hivi vitaonyesha una PKD, madaktari hufanya vipimo vya damu mara kwa mara ili kuangalia utendakazi wa figo yako. Madaktari wakati mwingine hupendekeza kwamba wewe na jamaa fulani wa karibu mpate upimaji wa jenetiki kwa PKD. Upimaji wa jenetiki unaweza kukusaidia kuelewa ikiwa kuna uwezekano wa kupitisha kasoro ya jeni inayosababisha PKD kwa watoto wako. Je, madaktari wanatibu vipi PKD? Madaktari watafanya: Kutibu maambukizi ya njia ya mkojo, mawe kwenye figo, au shinikizo la damu la juu Ikiwa uvimbe husababisha maumivu makali, madaktari wanaweza kutoa majimaji kutoka kwenye uvimbe husika Ikiwa dalili zako ni kali, madaktari wanaweza kufanya upasuaji kuondoa figo Iwapo una tatizo kubwa la figo kushindwa kufanya kazi, fanya huduma ya kusafisha damu au upandikizaji wa figo Je, kuziba kwa njia ya mkojo ni nini? Njia yako ya mkojo ni njia ambayo mkojo hufuata kutoka kwenye figo hadi kwenye kibofu chako cha mkojo na kutoka mwilini. Kuziba inamaanisha njia yako ya mkojo ina kizuizi sehemu fulani katika njia hiyo. Kuziba kwa njia ya mkojo kunaweza kutokea kwenye figo zako, kwenye bomba ambazo zinaunganisha kila figo kwenye kibofu chako cha mkojo (ureta), kibofu chako cha mkojo, au bomba ambalo mkojo wako hupita ili kutoka nje (urethra) vitu vingi vinaweza kusababisha kuziba kwa njia ya mkojo, ikijumuisha makovu ya tishu, uvimbe, au mawe kwenye figo Kuziba kwa njia ya mkojo kunaweza kusababisha maumivu na maambukizi Hali hii ikiendelea kwa muda wa kutosha, kuziba kwa njia ya mkojo kunaweza kusababisha uharibifu wa figo Madaktari huondoa kizuizi kwa kutumia dawa au upasuaji kwa kutegemea chanzo chake.Je, nini husababisha kuziba kwa njia ya mkojo? Sababu za kawaida za kuziba kwa njia ya mkojo ni pamoja na: Kwa watoto: hitilafu ambayo mtoto amezaliwa nayo, kama vile urethra nyembamba kwa watu wazima: mawe kwenye figo Kwa wazee: tezi dume iliyotanuka (haipaplasia ya tezidume isiyo hatarishi) Sababu nyingine za kuziba kwa njia ya mkojo ni pamoja na: Tishu yenye kovu kutokana na tiba ya mionzi, upasuaji au utaratibu wa kimatibabu Kuota vinyama vyenye saratani au visivyo na kansa (sio hatarishi) Damu iliyoganda Zipi ni dalili za kuziba kwa njia ya mkojo? Dalili za kuziba kwa njia ya mkojo zinategemea sehemu kilipo kizuizi, kasi ya kutokea hali hiyo, na kizuizi ni kibaya kwa kiasi gani. Dalili zinajumuisha: Maumivu makali upande mmoja wa tumbo lako au upande mmoja wa mgongo wako chini ya mbavu Kupungua kwa kutiririka kwa mkojo Kukojoa sana usiku Kichefuchefu na kutapika Unaweza kupata homa na usaha au damu kwenye mkojo wako, iwapo kizuizi kitasababisha maambukizi ya njia ya mkojo. Madaktari wanawezaje kujua ikiwa nina kizuizi cha njia ya mkojo? Madaktari hushuku uwepo wa kizuizi cha njia ya mkojo kutokana na dalili zako. Ili kuwa na uhakika kwa kawaida watafanya: Uchunguzi wa upigaji picha kwa mawimbi ya sauti au CT (tomografia ya kompyuta). Ikiwa itaonyesha uwepo wa kizuizi lakini pasipo chanzo, madaktari wanaweza: Kufanya sistourethrografia ya kuacha kibofu kikiwa kitupu (VCUG), kipimo ambapo madaktari huingiza rangi katika kibofu chako cha mkojo kwa kutumia katheta na kupiga eksirei kuona mtiririko wa mkojo Kutumia mpira wa kuangalia unaoweza kupinda ili kukagua mrija wa mkojo, tezi dume na kibofu chako cha mkojo Madaktari wanaweza pia kufanya vipimo vya damu kutafuta dalili za kuharibika kwa figo na vipimo vya mkojo kutafuta maambukizi ya njia ya mkojo. Je, mdaktari hutibu vipi kizuizi cha njia ya mkojo? Madaktari wataondoa kizuizi kutoka kwenye njia ya mkojo. Ikiwa una jiwe kwenye figo, kwa kawaida madaktari watasubiri lipite lenyewe Iwapo jiwe la figo halitapita lenyewe, madaktari watajaribu kulivunja kwa kutumia mawimbi makali ya sauti (lithotripsi ya mtetemo wa mawimbi) au kuondoa jiwe hilo kwa kutumia skopu. Kwa tezi dume iliyotanuka, madaktari watakupatia dawa au homoni za kupunguza ukubwa wa tezi dume ikiwa hawawezi kuondoa kizuizi, madaktari wataingiza bomba ndani ya figo yako ili kutoa mkojo Madaktari pia watatibu tatizo lolote ambalo limesababishwa na kizuizi cha njia ya mkojo, kama vile maambukizi ya njia ya mkojo au tatizo la figo. Je, ugonjwa wa chembe kuziba mishipa ya damu ya figo ni nini? Ugonjwa wa chembe kuziba mishipa ya damu ya figo husababishwa na chembechembce ndogo ngumu za mafuta kwenye ateri zako zinapobanduka na kuziba ateri ndogo ambazo husambaza damu kwa figo zako. Chembechembe hizo ngumu za mafuta huitwa emboli. Ugonjwa wa chembe kuziba mishipa ya damu ya figo unaweza kuathiri figo moja au zote mbili Ikiwa figo zote zitaathiriwa vibaya sana, unaweza kupata hali ya figo kushindwa kufanya kazi. Kwa kawaida husababishwa na upasuaji au utaratibu wa matibabu ya ateri Figo kushindwa kufanya kazi hugunduliwa kwa kipimo cha damu Madaktari hawawezi kurekebisha uharibifu wa figo, lakini wanaweza kujaribu kuzuia hali yake isizidi kuwa mbaya Unaweza kuhitaji huduma ya kusafisha damu (mchakato wa kuchuja damu yako wakati figo zako hazina uwezo wa kufanya hivyo) Je, nini husababisha ugonjwa wa chembe kuziba mishipa ya damu ya figo? Pale unapopata hali ya ateri zako kuwa ngumu (atherosklerosisi), ateri zako huziba kwa kitu chenye mafuta magumu. Vipande vya mafuta ya mwili vinaweza kubanduka na kuelea kwenye damu yako hadi vikanasa kwenye mshipa mdogo wa damu. Kama kiasi cha kutosha cha mafuta hayo ya mwili yatanasa kwenye mishipa ya damu katika ogani moja, ogani hiyo inaweza kushindwa kufanya kazi. Ugonjwa wa chembe kuziba mishipa ya damu ya figo mara nyingi hutokea baada ya kufanyiwa upasuaji au tiba inayohusisha mkole wako (ateri kubwa zaidi kwenye mwili wako). Chembechembe za mafuta ya mwili zilizoganda kwenye ukuta wa mkole wako zinaweza kubanduka kwa bahati mbaya wakati wa matibabu na kusafiri hadi kwenye figo zako. Wakati mwingine mafuta ya mwili hubanduka yenyewe. Mafuta hayo ya mwili yanaweza kuziba mishipa ya damu katika viungo vingine kwenye tumbo lako, kama vile utumbo na kongosho. Je, dalili za ugonjwa wa chembe kuziba mishipa ya damu ya figo ni Zipi? Kwa kawaida unakuwa huna dalili isipokuwa kama ukipata hali ya figo kushindwa kufanya kazi. Dalili za figo kushindwa kufanya kazi ni pamoja na: Kuhisi udhaifu na uchovu Kuhisi mgonjwa tumboni Kutohisi njaa kama kawaida Kuwasha Kuhisi usingizi au kuchanganyikiwa Ni nadra, kwa uharibifu wa figo kusababisha Shinikizo la juu la damu Je, madaktari wanawezaje kujua ikiwa nina ugonjwa wa chembe kuziba mishipa ya damu ya figo? Madaktari wanaweza kushuku uwepo wa ugonjwa wa chembe kuziba mishipa ya damu ya figo ikiwa vipimo vya kila mara vya damu au mkojo vitaonyesha kuwa figo zako hazifanya kazi kama kawaida mara baada ya kufanyiwa upasuaji au matibabu ya mkole wako. Ili kuwa na uhakika, wakati mwingine: Watafanya uondoaji wa kipande cha tishu kwa uchunguzi (wataondoa kipande cha tishu ya figo kwa ajili ya kukichunguza kwenye hadubini) Kipimo cha picha kwa kutumia mawimbi ya sauti Je, madaktari hutibu vipi ugonjwa wa chembe kuziba mishipa ya damu ya figo? Madaktari hawawezi kurekebisha uharibifu wa figo, lakini wanaweza kukutibu ili kukusaidia kuzuia emboli kwa: Dawa ili kuzuia kukusanyika kwa mafuta ya mwili zaidi kwenye ateri zako Ikiwa figo zako zimeharibika kwa kiasi kikubwa, unaweza kuhitaji: Kusafisha damu (mashine huchuja damu yako figo zinapolemewa) Je, kuzuizi cha ateri za figo ni nini? Ateri za figo ni mishipa ya damu ambayo husafirisha damu hadi kwenye figo zako. Kizuizi kinamaanisha ateri za figo hupunguzwa au kuziba hivyo damu kushindwa kupenya. Ateri za figo zinaweza kuzuiwa kwa taratibu kwa kupungua au kwa ghafla kwa damu iliyoganda Kizuizi cha ghafla kwenye ateri za figo husababisha maumivu ya kuuma kwenye sehemu ya chini ya mgongo wako au tumbo, homa, au kichefuchefu Kizuizi kinaweza kusababisha shinikizo la juu la damu au figo kushindwa kufanya kazi Madaktari hutibu kuzuizi kwenye ateri za figo kwa kutumia dawa au kwa upasuaji Je, nini husababisha kizuizi cha ateriza figo? Ateri zako za figo zinaweza kuziba ikiwa: Damu iliyoganda kutoka sehemu nyingine ya mwili itasafirishwa na damu yako hadi kwenye figo yako moja au zote Damu itaganda kwenye ateri yako Ateri zako zitageuka kuwa ngumu (atherosklerosisi) au matatizo mengine ya kiafya yanayoweza kufanya kuta za ateri za figo zako kuwa nene, ngumu, na nyembamba Kwa kawaida damu iliyoganda huathiri figo moja tu. Kwa kawaida kusinyaa kwa ateri huathiri figo zote. Je, dalili za ateri za figo zilizoziba ni zipi? Kizuizi cha ghafla, cha moja kwa moja kinaweza kusababisha: Maumivu ya kuuma kwenye sehemu ya chini ya mgongo au sehemu ya chini ya tumbo Homa Kuhisi mgonjwa tumboni na kutapika Kwa kawaida kizuizi cha ghafla, cha moja kwa moja huathiri figo moja tu. Kwa kawaida figo yako nyingine huchukua jukumu la kuchuja damu yako na kutengeneza mkojo na hupati hali ya figo kushindwa kufanya kazi. Kwa kawaida kizuizi cha sehemu hakisababishi dalili zozote, lakini kinaweza kukusababishia: Shinikizo la juu la damu Kwa kawaida kizuizi cha sehemu huathiri figo zote. Hali ikiendelea kwa muda mrefu, unaweza kupata tatizo la figo kushindwa kufanya kazi. Je, madaktari wanawezaje kujua ikiwa ateri zangu za figo zimeziba? Madaktari hushuku uwepo wa kizuizi kutokana na dalili zako. Wanaweza kufanya vipimo vya upigaji picha wa njia ya mkojo: Angiografia ya upimaji kwa kompyuta (aina ya uchanganuzi wa CT unaozingatia mishipa ya damu), angiografia ya upigaji picha kwa kutumia MRI (aina ya MRI inayozingatia mishipa ya damu), au kipimo cha picha kwa kutumia mawimbi ya sauti Wakati mwingine, angiografia ya kawaida (kuingiza kimiminiko maalum kinachoitwa majimaji yenye kutofautisha kwenye mishipa ya damu yako, hivyo kuwaruhusu madaktari kuona mishipa yako ya damu kwenye eksirei) Pia watafanya vipimo vya damu na mkojo ili kuona jinsi figo zako zinavyofanya kazi vizuri. Je, madaktari hutibu vipi kizuizi kwenye ateri za figo? Madaktari hufanya matibabu mbalimbali kutegemea na chanzo cha kizuizi hicho: Damu iliyoganda: Vilainisha damu (vizuizi vya damu kuganda) ili kuzuia madonge ya damu yasiongezeke ukubwa au kusitokee madonge mengine ya damu Ateri zilizopungua: Upasuaji au kufungua mishipa ili kufua ateri Wakati wa ufunguaji mishipa, madaktari hupitisha bomba jembamba kwenye kinena chako hadi kwenye ateri iliyoziba ili waweze kuipanua kwa kutumia puto dogo au bomba dogo la waya linaloitwa stent. Ikiwa kizuizi kilisababisha shinikizo la juu la damu, madaktari watakupatia dawa ya shinikizo la juu la damu. Ikiwa una tatizo la figo kushindwa kufanya kazi, unaweza kuhitaji huduma ya kusafisha damu (mashine ya kuchuja damu wakati figo zinaposhindwa kufanya hivyo). Je, kuoza kwa tishu za magamba ya figo ni nini? Kuoza kwa tishu za magamba ya figo ni kufa kwa tishu kwenye tabaka la juu (ganda) la figo moja au yote. Kuoza kwa tishu za magamba ya figo kunasababishwa na kuziba kwa mishipa ya damu ambayo huleta damu kwenye figo. Kuoza kwa tishu za magamba hutokea pale kitu kinapoingilia mtiririko wa damu kwenye figo zako Mara nyingi husababishwa na matatizo makubwa ya kiafya ambayo husababisha kupungua kwa shinikizo la damu Kuoza kwa tishu za magamba hufanya figo zako ziache kufanya kazi yake (figo kushindwa kufanya kazi) Unakojoa mara chache, una mkojo mweusi, homa, na maumivu kwenye sehemu ya chini ya mgongo Madaktari wanapaswa kutibu tatizo linalosababisha kuoza kwa tishu za magamba ya figo na wanaweza kutumia majimaji na dawa za kuua bakteria Je, nini husababisha kuoza kwa tishu za magamba ya figo? Sababu hutegemea umri. Kwa watoto waliozaliwa karibuni, sababu ni pamoja na: Kutenguka mapema kwa kondo la nyuma Maambukizi ya bakteria kwenye mtiririko wa damu (sepsisi) kwa watoto, husababishwa na: Maambukizi makali Upungufu mkubwa wa maji mwilini Mshtuko Kwa watu wazima, sababu ni pamoja na: Matatizo ya ujauzito, kama vile, uterasi kuvuja damu, maambukizi baada ya kujifungua, na preeklampsia Maambukizi makali (sepsisi) Kupoteza kiasi kikubwa cha damu kutokana na jeraha au upasuaji Kuvimba kwa kongosho Kuumwa na nyoka Dawa au kemikali fulani Je, dalili za kuoza kwa tishu za magamba ya figo ni zipi? Kwa kawaida unakuwa huna dalili isipokuwa kama ukipata hali ya kushindwa kwa figo kufanya kazi. Dalili za figo kushindwa kufanya kazi ni pamoja na: Kuhisi udhaifu na uchovu Kuhisi mgonjwa tumboni Kutohisi njaa kama kawaida Kuwasha Kuhisi usingizi au kuchanganyikiwa Je, madaktari wanawezaje kujua kama nina ugonjwa wa kuoza kwa tishu za magamba ya figo? Madaktari hushuku uwepo wa ugonjwa wa kuoza kwa tishu za magamba ya figo ikiwa una mojawapo ya magonjwa yanayoweza kuusababisha na vipimo vya kila mara vinaonyesha figo zako hazifanyi kazi vizuri. Ili kuwa na uhakika, wanaweza kufanya: Angiografia ya upimaji kwa kompyuta (CTA)aina ya uchanganuzi wa CT unaozingatia mishipa ya damu Je, madaktari hutibu vipi kuoza kwa tishu za magamba ya figo? Madaktari hutibu chanzo kilichosababisha kuoza kwa tishu za magamba. Ikiwa una tatizo la figo kushindwa kufanya kazi, unaweza kuhitaji: Kusafisha damu (mashine huchuja damu yako figo zinapolemewa) Kupandikiza figo Je, mvilio wa damu kwenye mshipa wa damu wa figo ni nini? Mvilio wa damu kwenye mshipa wa damu wa figo ni uwepo wa damu iliyoganda kwenye vena ya figo, ambayo ndio vena kuu inayosafirisha damu kutoka kwenye figo zako Mvilio wa damu kwenye mshipa wa damu wa figo unaweza kusababisha uharibifu wa figo Figo lako moja au yote yanaweza kuathiriwa Dalili ni pamoja na maumivu kwenye kifua, mgongo, na nyonga, na kukojoa kwa nadra Madaktari hukufanya utumie dawa ili kuvunjavunja damu iliyoganda Je, nini husababisha mvilio wa damu kwenye mshipa wa damu wa figo? Mvilio wa damu kwenye mshipa wa damu wa figo mara nyingi husababishwa na: Magonjwa fulani ya figo sugu kama vile ugonjwa wa nefrotiki Sababu nyingine zinajumuisha: Saratani ya figo Ugonjwa unaosababisha kuganda kwa damu Lupasi Ugonjwa wa Selimundu Kisukari Matumizi ya estrojeni kama vile tiba ya homoni za kike au dawa za kuzuia mimba Amiloidosisi Je, dalili za mvilio wa damu kwenye mshipa wa damu wa figo ni zipi? Kwa kawaida unakuwa huna dalili isipokuwa kama ukipata hali ya kushindwa kwa figo kufanya kazi. Dalili za figo kushindwa kufanya kazi ni pamoja na: Kuhisi udhaifu na uchovu Kuhisi mgonjwa tumboni Kutohisi njaa kama kawaida Kuwasha Kuhisi usingizi au kuchanganyikiwa Kama mvilio kwenye mshipa wa damu umesababishwa na kuongezeka kwa ugandaji wa damu wa jumla, unaweza kupata dalili za damu iliyoganda kwenye ogani zako zingine, kama vile kwenye: Mapafu: Maumivu ya kifua na kuishiwa na pumzi Ubongo: Dalili za kiharusi, kama vile udhaifu na kuchanganyikiwa Miguu: Kuvimba na maumivu kwenye mguu Je, madaktari wanawezaje kujua ikiwa nina mvilio wa damu kwenye mshipa wa damu wa figo? Ili kujua kama una mvilio wa damu kwenye mshipa wa damu wa figo, madaktari wanaweza kufanya: Angiografia ya upigaji picha kwa kutumia MRI (aina ya MRI inayozingatia mishipa ya damu) Angiografia ya upimaji kwa kompyuta (aina ya uchanganuzi wa CT unaozingatia mishipa ya damu) Kipimo cha picha kwa kutumia mawimbi ya sauti Pia madaktari watafanya vipimo vya damu na mkojo ili kutafuta ishara za uharibifu wa figo na sababu zingine za mvilio kwenye mshipa wa damu. Je, madaktari hutibu vipi mvilio wa damu kwenye mshipa wa damu wa figo? Madaktari hutibu sababu yoyote inayosababisha mvilio wa damu kwenye mshipa wa damu wa figo? Pia kwa kawaida watakupatia: Dawa za kuzuia damu kuganda (dawa za kulainisha damu) Wakati mwigine wataondoa donge la damu kutoka kwenye vena ya figo kwa kutumia katheta au watakupatia dawa ambazo zitavunjavunja donge la damu.