Mabadiliko ya Fibrosisti ya Matiti 

Ni nini maana ya mabadiliko ya fibrosisti? Ni zipi dalili za mabadiliko ya fibrosisti? Madaktari wanatibu vipi mabadiliko ya fibrosisti? Ni nini maana ya mabadiliko ya fibrosisti? Mabadiliko ya fibrosisti ni mkusanyiko wa dalili za matiti unaojumuisha maumivu, uvimbe wenye majimaji (vifuko vidogo vilivyojaa majimaji), na ugumu kwa jumla kwenye matiti yako. Mabadiliko ya fibrosisti kwenye matiti si ugonjwa mmoja. Mabadiliko ya fibrosisti hayasababishi saratani ya matiti Dalili zinaweza kuwa mbaya zaidi katika siku zilizo kabla ya hedhi yako Mabadiliko ya fibrosisti hutoweka baada ya ukomo wa hedhi (unapoacha kupata hedhi) Madaktari wanaweza kufanya vipimo ili kuhakikisha kuwa mabadiliko yako ya fibrosisti si kansa Una uwezekano mkubwa wa kupata mabadiliko ya fibrosisti ikiwa: Umeanza kupata hedhi (vipindi vya hedhi) katika umri mdogo Umepata mtoto wako wa kwanza katika umri wa miaka 30 au zaidi Hujawahi kupata mtoto Ni zipi dalili za mabadiliko ya fibrosisti? Uvimbe kwenye matiti yako Wakati mwingine hisia mbaya, ikiwemo uzito, maumivu unapoguswa au maumivu yanayochoma Madaktari wanatibu vipi mabadiliko ya fibrosisti? Huenda daktari: Akushauri uvalie sidiria laini, inayokutosha vyema, kama vile sidiria ya wanamichezo Kukuelekeza utumie dawa za maumivu, kama vile acetaminophen Kutoa majimaji yaliyo kwenye uvimbe Kukupatia dawa, kama vile danazol (aina ya homoni za kiume) au tamoxifen (dawa inayozuia estrojeni), ikiwa dalili zako ni kali Ikiwa una uvimbe mmoja tu au ikiwa unasikika kuwa tofauti na uvimbe mwingine, daktari anaweza: Kuchukua sampuli ya tishu kutoka kwenye uvimbe wa matiti yako na kuiangalia chini ya hadubini (uondoaji wa kipande cha tishu kwa uchunguzi) ili kuhakikisha kuwa si kansa Kufanya upasuaji ili kuuondoa Majimaji ya Chuchu Ni nini maana ya majimaji ya chuchu? | Je, ni nini husababisha majimaji ya chuchu? Ninapaswa kumwona daktari wakati gani kuhusiana na majimaji ya chuchu? Je, nitarajie nini ninapokwenda kumwona daktari wangu? Madaktari wanatibu vipi tatizo la majimaji ya chuchu? Ni nini maana ya majimaji ya chuchu? Majimaji ya chuchu ni kiowevu kinachotoka kwenye mojawapo wa chuchu zako au zote mbili. Majimaji haya yanaweza kuwa na rangi kama ya mawingu, nyeupe, yenye damu, au majimaji yasiyo na rangi yoyote Majimaji ya chuchu ni kitu cha kawaida kwa wanawake kwa mfano, mwishoni mwa ujauzito au wakati wa kunyonyesha Majimaji ya chuchu si kitu cha kawaida kwa wavulana na wanaume Je, ni nini husababisha majimaji ya chuchu? Visababishi vikuu vya majimaji ya chuchu ni: Uvimbe tulivu kwenye kifereji chako cha maziwa (uvimbe wa aina hii si kansa) Vifereji vya maziwa ambavyo vimekuwa vikubwa na kujazwa na majimaji Mabadiliko ya fibrosisti (hali inayojumuisha maumivu ya matiti, uvimbe wa majimaji kwenye matiti, na uvimbe mwingine wa matiti ambao si kansa) Maambukizi ya matiti ambayo yana usaha Visababishi visivyo vya kawaida vya majimaji ya chuchu ni: Viwango vya juu vya homoni iitwayo prolaktini Saratani ya matiti Prolaktini ni homoni inayoambia mwili wako utengeneze maziwa ya mama baada ya kupata mtoto. Hata hivyo, prolaktini inaweza kuzalishwa na matatizo fulani ya afya, kama vile matatizo ya tezi dudumio au ini, na dawa fulani. Ninapaswa kumwona daktari wakati gani kuhusiana na majimaji ya chuchu? Nenda kwa daktari ndani ya siku 1 au 2 ikiwa una majimaji ya chuchu na dalili za maambukizi: Wekundu Kuvimba Kutoka usaha (kiowevu cha rangi ya kijivu, kijani, manjano au kahawia ambacho ni kizito na kimeshikana) Mwone daktari ndani ya wiki moja hivi ikiwa una majimaji ya chuchu na: Yanatoka yenyewewakati chuchu yako haijafinywa Una umri wa miaka 40 au zaidi Yanatoka kwenye titi moja tu Majimaji yana damu au rangi ya waridi Una uvimbe unaoweza kuugusa kwenye titi lako Wewe ni mwanaume Je, nitarajie nini ninapokwenda kumwona daktari wangu? Daktari atakuuliza maswali kuhusu dalili na afya yako. Watafanya uchunguzi, ikijumuisha tathmini ya titi. Ili kufahamu chanzo cha majimaji yako ya chuchu, madaktari wanaweza kufanya vipimo vingine, kama vile: Vipimo vya damu ili kuona viwango vyako vya homoni Kuangalia sampuli ya majimaji yako kwenye hadubini Kipimo cha picha kwa kutumia mawimbi ya sauti (uchunguzi kwa kutumia mawimbi ya sauti kutayarisha picha ya mwendo ya sehemu za ndani za mwili wako) kwa titi lako Mamogramu (eksirei ya matiti yako) ili kuchunguza iwapo kuna kansa Madaktari wanatibu vipi tatizo la majimaji ya chuchu? Madaktari watatibu chanzo cha majimaji yako ya chuchu. Ikiwa una uvimbe usio na kansa unaosababisha majimaji ya chuchu kutoka kwenye titi moja, madaktari wanaweza kutoa kifereji hicho cha maziwa kwenye titi hilo.