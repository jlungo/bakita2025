Maambukizi ya kuvu ukeni ni nini? 

 Chachu inayoitwa Candida ni aina ya kuvu. Baadhi ya Candida zinaishi kwenye uke wako wakati wote. Uke wako huunganisha uterasi yako (utumbo wa mtoto ukiwa mjamzito) na sehemu ya nje ya mwili wako. Pia inajulikana kama njia ya kujifungua. Maambukizi ya kuvu ukeni yanafanyika wakati seli nyingi mno za chachu zinakua kwenye uke wako. Maambukizi haya ni ya kawaida sana na kwa kawaida hayakuwangi kali Maambukizi ya chachu ni ya kawaida sana wakati uko mjamzito, una kisukari, au unatumia dawa za kuua bakteria Dalili zinaweza kuwa mbaya zaidi wiki iliyotangulia hedhi yako ya kila mwezi kuanzia na zinajumuisha mwasho kwenye uke na vitu kutoka Dawa za kuvu zinatumiwa kutibu maambukizi ya chachu.Dalili za maambukizi ya chachu ni zipi? Kuwashwa kwenye uke au kuma yako (sehemu iliyo nje ya mwili wako katika uwazi wa uke wako) Vitu kutoka ukeni vilivyo vizito, vyeupe, vinavyokaa magandi Dalili zinaweza kuwa mbaya zaidi wiki iliyotangulia hedhi yako ya kila mwezi kuanzia. Je, daktari wangu anawezaje kujua ikiwa nina maambukizi ya chachu? Daktari wangu atashuku kuwa una maambukizi ya chachu kulingana na dalili zako. Ili kuthibitisha, daktari wako atafanya uchunguzi wa fupanyonga. Wakati wa uchunguzi wa fupanyonga, daktari wako huchunguza kuma yako na sehemu za ndani za uke wako. Ili kuangalia sehemu ya ndani, daktari wako atafungua uke wako kwa kifaa kidogo kinachoitwa spekulumu. Wakati wa uchunguzi, daktari wako atatumia kipande cha pamba kuchukua sampuli ya kitu kinachotoka kwenye uke wako na kukipima. Je, maambukizi ya kuvu hutibiwa vipi? Maambukizi ya chachu yanatibiwa kwa kutumia dawa za kuvu. Hizi zinapatikana kama: Krimu, dawa ya kupaka au mishumaa unayoweka kwenye uke wako (unaweza kupata hizi bila kuandikiwa na daktari) Tembe za kuandikiwa na daktari za kumeza Mafuta yaliyo kwenye dawa ya kupaka na krimu ya kuvu inaweza kufanya kondomu iliyotengenezwa na ulimbo wa mpira kuwa dhaifu. Ikiwa unapanga kushiriki ngono huku ukitumia mojawapo ya dawa hizi, tumia muundo tofauti wa udhibiti wa uzazi, kama kizuia mimba, lakini pia tumia kondomu ili kuzuia maambukizi ya zinaa (STI). Ikiwa una hatari ya juu ya kupata maambukizi ya chachu, unaweza kuhitaji kutumia dawa ya kuvu kwa kumeza ili kuzizuia. Kuwa na kisukari au kuhitaji kutumia dawa za kuua bakteria kwa muda mrefu hukuweka katika hatari kubwa ya maambukizi ya chachu. Ni nini husababisha Trikomoniasisi ya uke? Unapata trikomoniasisi ya uke kwa kushiriki ngono na mtu ambaye ako nayo. Mwenzi wako anaweza asiwe na dalili zozote za trikomoniasisi ya uke lakini bado anaweza kukuambukiza. Dalili za trikomoniasisi ya uke ni zipi? Dalili kuu ni vitu kutoka ukeni ambavyo: Ni vya rangi ya manjano au kijani Agalia kama ina kiputo au povu Vinanukia samaki Vinatoka kwa viwango vikubwa Huenda pia: Mwasho, wekundu, au maumivu kwenye uke wako Maumivu wakati wa ngono au wakati wa kukojoa Daktari wangu atajua vipi kuwa nina trikomoniasisi ya uke? Daktari wako atashuku trikomoniasisi ya uke kulingana na dalili zako. Ili kuthibitisha, daktari wako atafanya uchunguzi wa fupanyonga. Wakati wa uchunguzi wa fupanyonga, daktari wako huchunguza kuma yako na sehemu za ndani za uke wako. Ili kuangalia sehemu ya ndani, daktari wako atafungua uke wako kwa kifaa kidogo kinachoitwa spekulumu. Wakati wa uchunguzi, daktari atatumia kipande cha pamba kuchukua sampuli ya kitu kinachotoka kwenye uke wako na kukipima. Madaktari hutibuje trikomoniasisi ya uke aje? Utaandikiwa dawa za kuua bakteria za kumeza Hupaswi kunywa pombe kwa angalau saa 72 baada ya kumeza dawa za kuua bakteriainaweza kukufanya ujihisi mgonjwa, kutapika, na kuwa na maumivu ya kichwa Madaktari watakuambia pia utumie kondomu wakati wa ngono au kutoshiriki katika ngono hadi maambukizi yako yaishe Wenzi wako wa ngono wanapaswa kuchunguzwa na daktari, ambaye atawaandikia dawa za kuua bakteria sawa. Kwa kawaida wanaume wanahitaji kutumia dawa ya kuua bakteria kwa wiki 1. Ninawezaje kuzuia trikomoniasisi ya uke? Ili kupunguza hatari ya kupata maambukizi, tumia kondomu kila mara unaposhiriki ngono. Trikomoniasisi ya uke ni nini? Trikomoniasisi ya uke ni maambukizi kwenye uke wako. Uke wako huunganisha uterasi yako (utumbo wa mtoto ukiwa mjamzito) na sehemu ya nje ya mwili wako. Pia inajulikana kama njia ya kujifungua. Kuma ni sehemu iliyo katikati ya miguu yako upande wa nje ya mwili wako. Watu wengi hukosea kati ya uke na kuma. Mara kwa mara husababishwa na kushiriki ngono na mwenzi aliyeambukizwa Maambukizi hayo yanaweza kuwa mwilini mwako kwa wiki au miezi kabla upate dalili zozote Unapopata dalili hizi, unaweza kupata vitu kutoka ukeni ambavyo vina rangi ya kijani au manjano (majimaji mazito ambayo hutoka kwenye uke wako) ambacho kinafanana mapovu au kunuka kama samaki ikiwa hili litatokea, mwone daktari wako Trikomoniasisi ya uke ambayo haijatibiwa inaweza kusababisha matatizo makali, haswa ukipata maambukizi haya wakati uko mjamzito Ili kusaidia kuzuia maambukizi haya, usishiki katika ngono au ukishiriki katika ngono, tumia kondomu.Ni nini husababisha PID? PID inasababishwa na bakteria kutoka kwenye uke wako. Unapata bakteria hizi kwa kushiriki ngono na mtu ambaye ana STI. Kwa kawaida, STI ni kisonono au klamidia. Wakati mwingine mshiriki wako hana dalili zozote lakini bado anaweza kuwa na STI. Dalili za PID ni zipi? Dalili za mapema za PID Maumivu katika sehemu ya chini ya tumbo, ambayo yanaweza kuwa mabaya zaidi katika upande mmoja kuliko mwingine Kuvuja damu ukeni ambao si sehemu ya hedhi yako ya kila mwezi Vitu kutoka ukeni, ambavyo vinaweza kutoa harufu mbaya Dalili za baadaye za PID Maumivu makali sana katika sehemu ya chini ya tumbo Homa (kwa kawaida huwa chini ya 102F [38.9C] lakini inaweza kuongezeka zaidi) Kuhisi mgonjwa kwenye tumbo lako au kutapika Vitu kutoka ukeni ambavyo ni vya rangi ya manjano-kijani au vinavyokaa usaha Maumivu wakati wa ngono au wakati wa kukojoa Dalili ambazo hutokea kuelekea mwisho wa hedhi yako ya kila mwezi au katika siku chache baada ya hedhi yako kuisha zinaashiria uwepo wa PID. PID inaweza kuwa kali lakini isababishe dalili kiasi au kutokuwa na dalili. PID inaweza kusababisha matatizo mengine? Ndiyo. Maambukizi kwenye PID yanweza kuenea kando ya sehemu ya ndani ya tumbo yako na kando ya ini lako. Wakati mwingine mkusanyiko wa usaha (usaha) hujiunda kwenye mirija yako ya uzazi. PID inaweza kusababisha tishu ya kovu kujiunda kwenye mirija yako ya uzazi. Tishu hii ya kovu inaweza kukuzuia kupata ujauzito. Ikiwa tishu ya kovu inajiunda ndani ya tumbo lako (minato), matumbo yako yanaweza kukamatwa kwenye tishu ya kovu na kuzungushwa kufungika (kuzuizi cha utumbo). Pia, ikiwa umekuwa na PID na uwe mjamzito, kuna una uwezekano mkubwa zaidi wa kuwa na ujauzito wa nje ya kizazi. Kwa ujauzito wa nje ya kizazi, mtoto wako anakua nje ya uterasi yako. Mtoto wako akikua kwenye mojawapo ya mirija yako ya uzazi badala ya uterasi yako, baada ya wiki kadhaa, mtoto anayekua hufanya mrija ugawanyike na kuwa wazi. Mtoto atafariki na mrija unaweza kuvuja damu sana ambavyo unaweza kufariki Daktari wangu atajua vipi kuwa nina PID? Daktari atakuuliza maswali na kwa kawaida kufanya uchunguzi ya fupanyonga. Wakati wa uchunguzi wa fupanyonga, daktari wako huchunguza sehemu ya ndani ya uke wako kwa kuufungua akitumia kifaa kidogo kinachoitwa spekulumu. Daktari wako anaweza: Kuchukua sampuli ya kiowevu kutoka kwenye mlango wako wa kizazi kwa kutumia kipande cha pamba ili kuipima kwa ajili ya kisonono na klamidia Kuamuru kipimo cha damu Daktari akidhani kuwa unaweza kuwa na usaha au ujauzito kwenye mrija wako wa uzazi, kwa kawaida utafanyiwa ultrasound. Daktari wangu atatibu aje PID? Kwa sababu STI (kisonono na klamidia) ndio visababishaji vyenye uwezekano kubwa za PID, daktari wako atakuandikia dawa za kuua bakteria ili kutibu STI hizo. Kwa kawaida utadungwa sindano moja na kisha umeze dawa za kuua bakteria nyumbani kwa wiki kadhaa. Usipoanza kupata nafuu ndani ya saa 48, unaweza kuhitaji kwenda hospitalini. Unaweza kutibiwa hospitalini mara moja ikiwa: Una dalili kali zaidi au homa kali Una usaha kwenye mirija ya uzazi yako Unatapika na huwezi kumeza dawa Ikiwa unatumia dawa ili kutibu PID, usishiriki katika ngono hadi haya mambo 2 yafanyike: Umemaliza kukunywa dawa zako Daktari anasema kuwa maambukizi yameisha Unapotumia dawa zako, waulize watu ambao umeshiriki ngono nao hivi karibuni wapimwe kisonono na klamidia Ninawezaje kuzuia PID? Hauwezi kuzuia PID kila mara, lakini ili kupunguza hatari: Fanya ngono na mpenzi mmoja pekee Tumia kondomu na dawa za manii wakati wa ngono.Je, shingo ya kizazi ni nini? Mlango wako wa kizazi ni sehemu ya chini ya uterasi yako katika sehemu ya juu ya uke wako. Uke wako huunganisha uterasi yako (utumbo wa mtoto ukiwa mjamzito) na sehemu ya nje ya mwili wako. Kuvimba kwa mlango wa kizazi ni nini? Kuvimba kwa mlango wa kizazi ni wakati shingo ya kizazi imevimba. Kwa kawaida kisababishaji huwa ni STI (maambukizi ya zinaa) Huenda usiwe na dalili zozote au unaweza kutokwa na kitu (kiowevu kizito) na kuvuja damu kutoka kwenye uke wako Ikiwa unatoa kitu kinachokaa usaha au cha rangi ya manjano-kijani, kuvuja damu ambako si sehemu ya hedhi yako ya kila mwezi au uchungu wakati wa ngon, ona daktari wako Kwa kawaida madaktari watakuandikia dawa za kuua bakteria Kuvimba kwa mlango wa kizazi kusikotibiwa kunaweza kuenea na kudhuru sehemu nyingine ya uterasi yako.Ni nini husababisha kuvimba kwa mlango wa kizazi? Maambukizi yanayosababisha kuvimba kwa mlango wa kizazi STI (maambukizi ya zinaa) kama vile klamidia, kisonono na hepesi Wakati mwingine maambukizi ya uke, kama vile vaginitisi ya bakteria na trikomoniasisi pia yanaathiri mlango wa kizazi. Visababishaji vingine vya kuvimba kwa mlango wa kizazi Vitu vilivyoachwa kwenye uke wako kwa muda mrefu sana, kama vile vizuia mimba Kemikali kwenye douche au krimu za kudhibiti uzazi Kutumia kondomu za ulimbo wa mpira, ikiwa una mzio wa ulimbo wa mpira Dalili za kuvimba kwa mlango wa kizazi ni zipi? Kuvimba kwa mlango wa kizazi kunaweza kosa kusababisha dalili. Kunaposababisha, unaweza ukawa na: Kutokwa na kitu ukeni ambacho kinaweza kuwa chenye rangi ya manjano-kijani au kinachokaa usaha Kuvuja damu ukeni baina ya hedhi yako ya kila mwezi au baada ya ngono Maumivu wakati wa ngono, wakati wa kukojoa au wote Uwekundu kando ya mlango wa uke wako.Daktari wangu anawezaje kujua kama nina hali ya kuvimba kwa mlango wa kizazi? Daktari wako atashuku hali ya kuvimba kwa mlango wa kizazi kulingana na dalili zako. Ili kuthibitisha, daktari wako atafanya uchunguzi wa fupanyonga. Wakati wa uchunguzi wa fupanyonga, daktari wako huchunguza sehemu ya ndani ya uke wako kwa kuufungua akitumia kifaa kidogo kinachoitwa spekulumu. Madaktari watafanya: Kuchukua sampuli ya kitu chochote kinachotoka kwa ajili ya kupima Kugusa mlango wako wa kizazi kwa kutumia kipande cha pamba ili kuona kama unavuja damu kwa urahisi. Daktari wangu atatibuje hali ya kuvimba kwa mlango wa kizazi? Kwa sababu kisonono na klamidia ndio visababishaji vyenye uwezekano mkubwa wa kusababisha kuvimba kwa mlango wa kizazi, daktari wako atakuandikia dawa za kuua bakteria ili kutibu magonjwa hayo. Kwa kawaida unaweza kumeza hizi nyumbani, lakini unaweza pia kuhitaji sindano. Daktari wako anaweza kukwambia: Usishiriki ngono hadi umalize dawa yako na maambukizi yako yaishe Kumuuliza mshirika wako wa ngono apimwe STI Baada ya miezi 3 hadi 6, daktari wako atakupima tena ili kuona kama maambukizi yako yameisha. Ninawezaje kuzuia kuvimba kwa mlango wa kizazi? Hauwezi kuzuia kuvimba kwa mlango wa kizazi kila wakati. Ili kupunguza hatari yako: Fanya ngono na mpenzi mmoja pekee Tumia kondomu unaposhiriki ngono. Je, uke ni nini? Uke wako huunganisha uterasi yako (utumbo wa mtoto ukiwa mjamzito) na sehemu ya nje ya mwili wako. Pia inajulikana kama njia ya kujifungua. Kuma ni sehemu iliyo katikati ya miguu yako upande wa nje ya mwili wako. Watu wengi hukosea kati ya uke na kuma. Vaginitisi ya bakteria (BV) ni nini? BV ni maambukizi ya kawaida sana ya uke ambayo hufanyika wakati bakteria nzuri na mbaya (vijidudu) kwenye uke wako hazina msawazisho. Kwa kawaida uke wako una aina nyingi za bakteria ndani yake. Nyingi ni bakteria nzuri. Bakteria nzuri husaidia kuweka uke wako ukiwa wenye afya kwa kuwekea kikomo kukua kwa bakteria mbaya. Ikiwa una BV, kiwango cha bakteria nzuri hupungua na kiwango cha bakteria mbaya huongezeka. Una uwezekano mkubwa wa vitu kutoka ukeni (kiowevu kizito kutoka kwenye uke wako) ambavyo ni vya rangi ya kijivu au nyeupe na kinatoa harufu ya samaki Kwa kawaida BV huisha siku chache baada ya kuanzia matibabu lakini mara nyingi hurudi Isipotibiwa, BV inaweza kusababisha matatizo makali ya afya (kama vile ugonjwa wa kuchochewa kwa fupanyonga) na magonjwa ikiwa wewe ni mjamzito Ni nini husababisha BV? BV inasababishwa na badiliko katika kiwango cha bakteria tofauti kwenye uke wako. Hakuna anayejua ni kipi husababisha badiliko hilo. Unaweza kupata BV hata kama haujawahi kushiriki ngono. Lakini ni ya kawaida zaidi ikiwa: Una STI (maambukizi ya zinaa) Una washiriki kadhaa wa ngono Unatumia IUD (kifaa cha intrauterine) kudhibiti uzazi Dalili za BV ni zipi? Dalili kuu ni: Vitu vyepesi kutoka ukeni ambavyo ni vya rangi ya kijuvu au vyeupe Kutoka vitu vinavyotoa harufu ya samakiharufu hii inaweza kuwa kali baada ya kushiriki ngono na wakati wa hedhi yako ya kila mwezi Kuwasha Daktari wangu anawezaje kujua kama nina BV? Daktari wako atashuku BV kulingana na dalili zako. Ili kuthibitisha, daktari wako atafanya uchunguzi wa fupanyonga. Wakati wa uchunguzi wa fupanyonga, kwanza daktari wako huangalia uke wako na kisha huangalia ndani ya uke wako. Ili kuangalia sehemu ya ndani, daktari wako atafungua uke wako kwa kifaa kidogo kinachoitwa spekulumu. Daktari wako atachukua sampuli ya kitu kinachotoka kwenye uke wako (ukiwa kuna choochote) ili kukifanyia kipimo. Madaktari hutibu BV aje? Ikiwa wewe si mjamzito, madaktari watakuandikia dawa za kumeza za kuua bakteria Ikiwa wewe ni mjamzito, madaktari wanaweza kukuagiza utumie geli au krimu yenye dawa ya kuweka kwenye uke wako Maambukizi yakirejea, unaweza kuhitaji kutumia dawa kwa muda mrefu Mbinu yako ya kudhibiti uzazi huenda isifanye kazi wakati unatibiwa. Baadhi ya krimu zenye dawa zinazotumiwa kutibu BV kufanya kondomu na kizuia mimba kiwe dhaifu. 