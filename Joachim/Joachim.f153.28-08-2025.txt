MKAHAWA MPYA WA KOREA KASKAZINI AMBAO NI RAIA WA URUSI PEKEE WANAOWEZA KUUTUMIA 
23 AGOSTI 2025 
BBC SWAHILI 


Eneo jipya la mapumziko katika ufuo wa bahari wa Korea Kaskazini limefunguliwa lakini kwa raia wa Urusi pekee. BBC ilizungumza na mmoja wa wageni wa kwanza wa kigeni katika Wonsan-Kalma. Mashine ya propaganda ya Korea Kaskazini imepigia debe eneo la pwani la Wonsan Calma la kitalii, ambalo lilifunguliwa Julai 1, kama sehemu muhimu ya matarajio ya kiongozi Kim Jong-un kukuza sekta ya utalii nchini humo. Kabla ya ufunguzi wake, hoteli hiyo iliopo ufukweni ilitangazwa kuwa kivutio kwa wenyeji na wageni, lakini muda mfupi baadaye, Korea Kaskazini ilitangaza kuwa wageni, isipokuwa watalii wa Urusi, hawakuruhusiwa kuitumia "kwa sasa". Hadi sasa, makundi mawili ya watalii wa Urusi wametembelea eneo hilo la kitalii, na kundi jingine linazuru eneo hilo kwa sasa.