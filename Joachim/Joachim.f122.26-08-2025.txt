USIYOJUA KUHUSU CHIFU ALIYEZIKWA KATIKA KABURI LA MVIRINGO AKIWA AMEKETI MBINGA 
11-06-2025 
WIZARA YA MALIASILI NA UTALII


Katika kijiji cha Mbuji kilichojificha kwenye vilima vya wilaya ya Mbinga mkoani Ruvuma, kuna kaburi la aina yake kaburi linalobeba historia ya maumivu, ujasiri, usaliti, na ushindi. Hili si kaburi la kawaida, ni kaburi la Jemedari wa vita, Mtawala wa kwanza wa kabila la Wamatengo, Chifu Kayuni Kapitangana Ndunguru Makita, ambaye si tu alipigana vita vya ukombozi dhidi ya Wangoni, bali pia aliuawa kikatili na kisha kuzikwa akiwa amekalishwa katika kaburi la mviringo kama ishara ya heshima kuu kwa mashujaa waliotangulia. Hii ni hadithi ambayo haijasimuliwa sana, lakini inayobeba uzito mkubwa wa historia ya makabila ya Kusini mwa Tanzania hadithi ya kiongozi aliyekuwa zaidi ya mtawala; alikuwa ngao ya taifa lake.