SONGEA: MJI WA MASHUJAA NA HAZINA YA URITHI WA HISTORIA YA MAJIMAJI 
24-07-2025 
WIZARA YA MALIASILI NA UTALII   

 Katika ardhi ya kusini mwa Tanzania, kwenye milima na mabonde ya Mkoa wa Ruvuma, unapatikana Mji wa Songea eneo lililobeba kumbukumbu kuu za mashujaa waliopigana kwa ujasiri dhidi ya ukoloni wa Kijerumani katika Vita ya Majimaji ya mwaka 1905 hadi 1907.  Historia inatuambia kwamba zaidi ya mashujaa 67 walinyongwa katika Mji wa Songea mwaka 1906, kwa kosa moja tu kupinga kwa ujasiri utawala wa Kijerumani.  Kati yao, mashujaa 66 walizikwa pamoja katika kaburi moja, ishara ya umoja na ujasiri usioyumba. Nduna Songea Mbano, mmoja wa viongozi waliokuwa na ushawishi mkubwa, alinyongwa peke yake na kuzikwa katika kaburi lake, ambalo hadi leo linaheshimiwa ndani ya Makumbusho ya Majimaji mjini Songea.  Makumbusho haya, yaliyofunguliwa rasmi mwaka 1980 chini ya usimamizi wa Hayati Dkt. Lawrence Gama, yameendelea kuwa kitovu cha kumbukumbu ya harakati za ukombozi.  Mwaka 2010, yalikabidhiwa rasmi kwa Shirika la Makumbusho ya Taifa na kupandishwa hadhi kuwa Makumbusho ya Taifa ya Majimaji,chini ya Wizara ya Maliasili na Utaliiâ€”hatua itakayoongeza mvuto wa kiutalii na kuimarisha hifadhi ya urithi huu wa kipekee. 