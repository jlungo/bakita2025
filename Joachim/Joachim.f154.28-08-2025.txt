KWANINI SINGAPORE INATHAMINI WINGI NA UBORA WA MAISHA? 
19 AGOSTI 2025 
BBC SWAHILI 


Linapokuja suala la kuishi kwa muda mrefu, maeneo machache ulimwenguni yameshuhudia ongezeko kubwa kuishi kwa muda mrefu kama vile kisiwa cha Asia kusini mashariki. Mtoto aliyezaliwa nchini Singapore mwaka 1960 alitarajiwa kuishi hadi umri wa miaka 65, lakini mtoto anayezaliwa leo anatarajiwa kuishi zaidi ya miaka 86 kulingana na makadirio. Aidha, idadi ya wazee wa miaka 100 na zaidi nchini Singapore iliongezeka mara mbili kati ya 2010 na 2020. Ongezeko hili kubwa la umri wa maisha limetokana kwa kiasi kikubwa na sera za serikali zilizolenga kuboresha afya ya jamii. Hata hivyo, ufanisi huu ulitosha kuitambua Singapore kama taifa ambalo lina watu wanaoishi muda mrefu wakiwa na afya na kuorodheshwa ya sita duniani mnamo Agosti 2023. Maeneo haya yaliyo na watu wanaoishi muda mrefu yaligunduliwa na mwandishi wa habari wa jarida la National Geographic, Dan Buettner, ambaye alitaja maeneo ambako watu wanaishi maisha marefu na wenye afya, kutokana na mafungamano ya utamaduni, mtindo wa maisha, lishe, na ushirikiano wa jamii. Singapore ilikuwa eneo la kwanza kujumuishwa katika maeneo ya watu wanaoishi kwa muda mrefu kwa karne tisa inayojulikana kama ‘blue zone 2,0 by Buettner’ na inatofautiana na Blue Zones nyingine kwa sababu kuishi sana kwa wakazi wake kumechangiwa zaidi na sera za kisasa kuliko tamaduni za jadi zinazopatikana katika jamii nyingine kama vile Ugiriki na Costa Rica.