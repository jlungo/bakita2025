WENGI WAMIMINIKA BANDA LA MALIASILI, WIKI YA UTUMISHI WA UMMA 
20-06-2025 
WIZARA YA MALIASILI NA UTALII


Mamia ya wananchi wameendelea kujitokeza kujipatia huduma kwenye banda la Wizara ya Maliasili na Utalii lililopo kwenye maonesho ya Wiki ya Utumishi wa Umma, viwanja vya Chinangali Park jijini Dodoma.  Akizungumza baada ya kutembelea banda hilo, Mkazi wa Mpwapwa, Farida Hussen amesema kuwa, Wizara hiyo imekata kiu yake ya ufahamu kuhusu fursa mbalimbali anazoweza kuzipata kupitia Utalii, Uhifadhi Misitu na kwenye maeneo ya Malikale nchini.  Amepongeza serikali kwa uratibu wa maonesho hayo kwa kuwa yanatoa fursa za kukutana na Idara na Taasisi kupata elimu na huduma mbalimbali.  Naye, Mkazi wa Nkuhungu, John Kuzenza, amepongeza wataalam wa Wizara ya Maliasili kwa huduma nzuri ya tiba ya nyuki inayotolewa ambayo ni moja ya kivutio kukubwa kilichomsukuna kutembelea banda hilo, huku akitoa wito kwa watu wengine kujitokeza kutembelea ili nawao wafaidike.  "Pale TFS nimedungishwa Sumu ya nyuki, nimepewa elimu ya kuhusu umuhimu wa mdudu nyuki, hii imeniongezea kinga mwilini zaidi ya magonjwa, nimepata Kujua kuhusu Mfuko wa Misitu Tanzania na fursa zilizopo. Hakika sijajutia kufika hapa". Amesema Kuzenza. Kila mwaka Serikali kupitia Ofisi ya Rais, Menejimenti ya Utumishi wa umma na Utawala Bora imekuwa ikiandaa maonesho ya Wiki ya Utumishi wa umma ili kutoa fursa kwa wananchi kujipatia huduma mbalimbali sehemu moja.