JE, UNATAKA URAIA WA VISIWA VYA CARIBBEAN? 
28 JULAI 2025 
BBC SWAHILI 


Mataifa matano ya visiwa katika eneo la Caribbean - Antigua and Barbuda, Dominica, Grenada, St Kitts and Nevis, na St Lucia - hutoa uraia kwa uwekezaji (CBI) wa hadi dola za kimarekani $200,000 (Â£145,000). Nunua nyumba, na pia utapata pasipoti inayompa mmiliki viza ya bure kwa nchi 150 ikijumuisha Uingereza na eneo la Schengen la Ulaya. Kwa matajiri, kukosekana kwa ushuru katika visiwa hivyo, kama vile ushuru wa faida ya mtaji na urithi, na wakati mwingine mapato, ni mvuto mwingine mkubwa kwao. Huko Antigua, madalali wa nyumba wanatatizika kukidhi ukubwa wa mahitaji, anasema Nadia Dyson, mmiliki wa Maeneo ya Anasa. "Hadi 70% ya wanunuzi wote kwa sasa wanataka uraia, wengi wao wanatoka Marekani," ameiambia BBC. "Hatuzungumzi nao kuhusu siasa, lakini hali ya kisiasa isiyo tabirika [nchini Marekani] hakika ni sababu.