IDARA YA MALIKALE IMEFANYA KIKAO NA MACHIFU WA MIKOA YA KUSINI 
27-06-2025 
WIZARAYA MALIASILI NA UTALII


Wizara ya Maliasili na Utalii, kupitia Idara ya Malikale imefanya kikao na machifu wa Mikoa ya Kusini ambayo ni Lindi, Mtwara, Iringa, Njombe, Rukwa, Mbeya, Sumbawanga, Ruvuma na baadhi ya machifu wa maeneo ya mkoa wa Morogoro. Machifu hao waliomba kukutana na Wizara ili kujadili masuala yanayohusu uhifadhi wa maliasili, malikale na uendelezaji wa utalii katika mikoa ya kusini. Akiongoza watumishi wa wizara katuka kikao hicho; Mkurugenzi Msaidizi, Maendeleo ya Malikale na Makumbusho Bwn. Willium Mwita alisema kuwa Machifu hao waliomba na kupatiwa ufafanuzi kuhusu maendeleo ya utekelezaji wa mradi wa REGROW ambao unatekelezwa katika mikoa ya kusini. Aidha, machifu hao waliomba na kupewa ufafanuzi namna jamii zao zinavyoweza kunufaika na historia ya vita ya Majimaji ambayo ilipiganwa katika mikoa hiyo enzi za utawala wa kijerumani. Pamoja na hayo, machifu hao wameahidi kuwa mabalozi wazuri wa uhifadhi, utalii na watashirikiana vyema na serikali katika kuvumbua malikale ambazo hazijagunduliwa.