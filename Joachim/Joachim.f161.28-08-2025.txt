MATAIFA 5 AMBAYO YATAKUSAIDIA KUJUA CHIMBUKO LA UKOO WAKO 
26 NOVEMBA 2024 
BBC SWAHILI 


Kadri zilivyo kuwa rahisi na nafuu, vifaa vya kupima msimbojeni kama vile Ancestry na 23&Me vimeleta umaarufu mkubwa kwa “utalii wa turathi,” ambao ni safari za kutafuta na kuunganishwa na maeneo ya asili ya familia. Kwa kutumia vipimo vinavyotoa makadirio ya asilimia kuhusu asili ya DNA yako, watu ambao hawana ufahamu kuhusu ukoo wao sasa wanaweza kuchunguza chimbuko la familia zao na kujua walikotokea. Zaidi ya hayo, ongezeko la utalii wa kutafuta ukoo linachukuliwa kama mbadala endelevu wa utalii wa kupita kiasi (overtourism). Umoja wa Ulaya, ambao unaongoza kwa viwango vya juu vya utalii (na kwa hivyo utalii wa kupita kiasi), umehimiza nchi wanachama wake kukuza utalii wa kujua ukoo. Huu mara nyingi huwahamasisha wageni kutembelea vijiji vidogo na maeneo ambayo hayatembelewi sana na watalii, na hivyo kusaidia kukuza maendeleo ya kiuchumi ya mikoa hiyo. Mawakala wa kusafiri wanaofanya ziara za utalii wa kutafuta ukoo pia wameongezeka mara dufu.