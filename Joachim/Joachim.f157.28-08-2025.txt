NCHI 4 DUNIANI ZINAZOKONGA NYOYO ZA MASHABIKI KWA MATUKIO YA MICHEZO 
11 JULAI 2025 
BBC SWAHILI 


Vikundi vichache vinaweza kuwa na shauku na nguvu ya matumizi ya mashabiki wa michezo. Mashabiki wa michezo ni waaminifu sana kwa michezo wanayoipenda na hutumia pesa nyingi kwa mambo mbalimbali, kuanzia kuhudhuria hafla za kimataifa hadi safari za mbali za kuelekea viwanjani. Kanda au mataifa yanayoandaa matukio ya michezo huwa zinangatia hayo. Kulingana na Shirika la Utalii Ulimwenguni, utalii wa michezo tayari unachangia takriban 10% ya matumizi ya utalii duniani, na sehemu hiyo inatarajiwa kuongezeka hadi 17.5% ifikapo 2030. Nchini Marekani pekee, zaidi ya mashabiki milioni 100 wa michezo watatembelea viwanja nchini kote mwaka 2024, na kuongeza matumizi ya utalii wa michezo ya takriban $ 114 bilioni. "Kuratibu usafiri na marafiki ni changamoto, lakini unapojikita kwenye tukio la michezo, ni rahisi zaidi," alisema Kimberly DeCarrera, shabiki wa soka wa chuo kikuu ambaye husafiri kote nchini katika na marafiki zake kuona michezo ya soka ya Georgia Tech. Hata amesafiri hadi Ireland kusaidia timu yake. "Safari ya kwenda kwenye mchezo wa ugenini ni fursa ya kuona jiji na jambo jipya, na mara nyingi hufurahisha zaidi kuliko mchezo wa nyumbani kwasababu unaweza kuzungumza na marafiki na kutengeneza kumbukumbu. Mchezo hufafanua madhumuni ya safari."