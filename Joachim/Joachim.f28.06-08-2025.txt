RAIS SAMIA ABAINISHA MAFANIKIO SEKTA YA UTALII AKIHITIMISHA BUNGE LA 12 LA JAMHURI YA MUUNGANO WA TANZANIA 
27-06-2025 
WIZARA YA MALIASILI NA UTALII


Rais wa Jamhuri ya Muungano wa Tanzania Mhe.Dkt Samia Suluhu Hassan akihutubia na kuhitimisha Shughuli za Bunge la 12 la Jamhuri ya Muungano wa Tanzania amebainisha mafanikio sekta ya Maliasili na Utalii ambapo amesema Serikali ya awamu ya sita imechukua hatua mahususi kuhakikisha sekta ya utalii inaendelea kukua zaidi na kuongeza mchango wake katika pato la Taifa Hatua mbalimbali zilizochukuliwa na Serikali zimechangia ongezeko la idadi ya watalii wa Kimataifa kwa asilimia 132.1% kutoka watalii 922,692 kwa mwaka 2021 hadi watalii 2,141,895 mwaka 2024. Vile vile, Rais Dkt.Samia amebainisha ongezeko kubwa la watalii wa ndani kutoka watalii 788,933 mwaka 2021 hadi watalii millioni 3,218,552 mwaka 2024 sawa na ongezeko la asilimia 307.9% Aidha, Rais Samia ameongeza kuwa maboresho yaliyofanywa kwenye sekta ya utalii yamechochea ongezeko la ajira kwa vijana wa kitanzania kupitia sekta ya utalii ambapo idadi ya wakala za Biashara za utalii zimeongezeka kutoka 2,885 mwaka 2020 hadi kufikia 3,735 mwaka 2025. “Idadi ya waongoza watalii imeongezeka kutoka waongoza watalii 5,076 mwaka 2020 hadi kufikia idadi ya waongoza watalii 7,662 mwaka 2025” Pia, mapato yatokanayo na utalii yamepanda kutoka dola za kimarekani millioni 700 mwana 2020 hadi kufikia billioni 3.9 mwaka 2024.