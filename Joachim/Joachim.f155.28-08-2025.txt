HALI YA MAISHA KATIKA NCHI YENYE FURAHA ZAIDI DUNIANI 
19 AGOSTI 2025 
BBC SWAHILI 


Finland imeshika tena nafasi ya kwanza duniani kama nchi yenye furaha zaidi, kwa mwaka wa nane mfululizo. Hata hivyo, kwa Wafinlandi wengi, uzuri wa nchi yao haupo tu katika tuzo au takwimu, bali katika maadili ya msingi ya maisha usawa, mshikamano na kuridhika na hali ya kila siku. Wakazi wa Finland hupokea habari za kutangazwa kwao kuwa na furaha zaidi duniani, kupitia ripoti ya Umoja wa Mataifa iliyotolewa Machi 2025, kwa mtazamo wa utulivu wa pamoja wakati mwingine hata kwa hisia ya kuchoshwa. Hata hivyo, sekta ya utalii imefurahia hali hiyo, kwani watalii wanazidi kuona uhusiano wa kweli kati ya Finland na furaha, na wengi hutamani kufika nchini humo ili kuonja maisha ya Finlandi. Hata hivyo, mgeni asitarajie mapokezi ya vicheko vya shangwe au gumzo la furaha anapowasili katika Uwanja wa Ndege wa Helsinki, au anaposhuka kutoka meli ya kitalii kwenye bandari za Bahari ya Baltiki.