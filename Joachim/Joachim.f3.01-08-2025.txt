KIONGOZI MKUU WA MABOHORA DUNIANI ATUA KUFANYA “ROYAL TOUR” TANZANIA
31-07-2025
WIZARA YA MALIASILI NA UTALII

Kiongozi Mkuu wa Madhehebu ya Kiislamu ya Bohora Duniani (Da'i al-Mutlaq), Syedna Mufaddal Saifuddin, ametua nchini Jumapili Julai 27, 2025, kwa ajili ya mapumziko ya kiutalii nchini. Kiongozi huyo amepokewa kwenye Uwanja wa Ndege wa Tabora leo na Dkt. Hassan Abbasi, Katibu Mkuu wa Wizara ya Maliasili na Utalii na Dkt. John Mboya ambaye ni Katibu Tawala wa Mkoa wa Tabora na viongozi na waumini mbalimbali wa madhehebu ya Bohora nchini. Kiongozi huyo wa kiroho mwenye wafuasi zaidi ya milioni 1 duniani na akisifika kwa mtazamo wake wa kutoa misaada mbalimbali ya kijamii duniani atakuwa kwenye faragha ya mapumziko kwenye vivutio vya kiutalii kwenye ukanda wa magharibi nchini.