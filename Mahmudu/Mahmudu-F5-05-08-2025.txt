JARIDA LA MTANDAONI LA WIZARA YA AFYA  Jarida la Wizara ya Afya  TOLEO, NO. 10, AGOSTI 2023 

Afya Habari  JARIDA LA MTANDAONI LA WIZARA YA AFYA  Jarida la Wizara ya Afya  TOLEO, NO. 10, AGOSTI 2023  TUNABORESHA AFYA  MTU NI AFYA, JALI AFYA YAKO  Afya Habari  JARIDA LA MTANDAONI LA WIZARA YA AFYA  Jarida la Wizara ya Afya  TOLEO, NO. 21, JULAI 2024  Rais anazidi kuingua nchi, Mataifa  zaidi ya 120 wakutana Arusha  kujadili masuala ya afya... UK 4  BODI YA UHARIRI  Englibert Kayombo  Dkt. Seif Shekalaghe  KATIBU MKUU  Englibert Kayombo  Catherine Sungura  Emmanuel Malegi  Said Nyaoza  @wizara_Afyatz  www.moh.go.tz  MWENYEKITI  Englibert Kayombo  Catherine Sungura  Emmanuel Malegi  Majid Abdulkarim  Rayson Mwaisemba  Said Nyaoza  Hassan Kimweri  WAJUMBE  MHARIRI  WAHARIRI WASAIDIZI  WASANIFU  YALIYOMO  Serikali kuendeleza mapinduzi  sekta ya afya  ....Uk 2  Uzalishaji wa dawa nchini utasaidia  upatikanaji wa dawa kwa  wakati na gharama nafuu.... UK 3  Maambukizi ya VVU kwa watu  wazima yapungua..... UK 4  Rais anazidi kuingua nchi, Mataifa  zaidi ya 120 wakutana Arusha  kujadili masuala ya afya... UK 4  BODI YA UHARIRI  Englibert Kayombo  Dkt. John Jingu  KATIBU MKUU  Englibert Kayombo  Emmanuel Malegi  Said Nyaoza  @wizara_Afyatz  www.moh.go.tz  MWENYEKITI  Englibert Kayombo  Emmanuel Malegi  Majid Abdulkarim  Said Nyaoza  Hassan Kimweri  WAJUMBE  MHARIRI  WASANIFU  YALIYOMO  Rais Samia Akutana Na Madaktari  Bingwa Wa Mifupa Kutoka  Marekani.... UK 1  Shaban Juma  Cletus Sanga  Abdulwaheed Madenge  Aisha Swahibu  Atley Kuni  Atley Kuni  WAHARIRI WASAIDIZI  Katavi rrh yamkosha rais samia  kwa usafi.... Uk 3  Kanda ya magharibi kupata hospitali  ya kanda .... Uk 5  Bima ya afya suluhisho la huduma  bora za afya.... Uk 6  Wataalam kada za afya wafundishwe  kuendana na Mahitaji ya nyakati.... Uk 6  Viongozi wa dini tumieni majukwaa  yenu Kuhamasisha lishe bora...... Uk 7  Mhe. Ummy ahimiza watumishi afya  call centre 199 kuongeza Ufanisi  kuhudumia wananchi..... Uk 4  SERIKALI KUENDELEZA MAPINDUZI SEKTA YA AFYA  Afya Habari 2  Na. Majid Abdulkarim  KATAVI  Rais wa Jamhuri ya Muungano wa Tanzania  Mhe. Dkt. Samia Suluhu Hassan amesema Serikali  inaendeleza jitihada za kusogeza huduma  za Afya karibu na wananchi kwa kuboresha  miundombinu ya kutolea huduma kuanzia  ngazi ya msingi ili kuimarisha huduma za Afya  nchini.  Rais Samia amesema hayo Julai 14, 2024  Mkoani Katavi alipotembelea Hospitali ya Rufaa  ya Mkoa huo ili kujionea hali ya utoaji wa  huduma na maendeleo ya miradi ya ujenzi.  Rais Samia amesema Serikali tayari imeshapeleka  fedha za ujenzi wa awamu ya pili ya  Hospitali hiyo pia inatazamiwa kuongeza vifaa  vya huduma za kibingwa.  “Hizi ni jitihada za Serikali kusogeza huduma za  afya karibu sana na wananchi, ambapo ndani  ya mkoa huu wa Katavi tumefanya kazi ya  kuongeza vituo vya Afya, Hospitali za wilaya,  kata hadi kule chini kwenye zahanati. Kwahiyo  lengo ni kusogeza huduma za Afya karibu na  Wananchi". Amesema Rais Samia na kuongeza.  "Hospitali kama hizi tulizoea kuzisikia huko Dar  es salaam Mwanza na Arusha lakini leo hospitali  hii ipo Katavi, nimekwenda kuangalia Wodi  ya watoto wanaozaliwa kabla ya wakati nimeona  huduma iliyopo pale ni sawa na huduma  iliyopo Dar es salaam Wodi ya watoto ambao  hawakutimiza miezi 9, Mashine za kisasa na  wataalamu wapo”. Amesisitiza Rais Samia.  Rais Samia ameongeza kuwa Serikali itaendelea  kuimarisha Hospitali hiyo kwa ujenzi wa  awamu ya pili na ya tatu kwa kujenga majengo  mengine zaidi ya kutolea huduma.  “Kinachotumika sasa ni awamu ya kwanza ya  Ujenzi wa hospitali hii lakini kuna awamu ya pili  na awamu ya tatu kama inavyooneshwa  kwenye ramani, fedha za ujenzi wa awamu ya  pili tayari zimeshafika kwahiyo Hospitali hii  itaendeleza ujenzi kujenga majengo mawili  zaidi ya kutolea huduma na tutaendeleza  ikamilike kama ilivyo kusudiwa kwenye  Ramani”. Amefafanua Rais Samia.  Rais Samia pia ametumia fursa hiyo kuwasihi  wananchi wa Mkoa wa Katavi na Tanzania kwa  ujumla kujiunga na Mfuko wa bima ya Afya kwa  wote.  “Niwaombe sana watakapokuja Mfuko wa bima  kwa Afya, Kila Mwananchi anunue bima yake  na familia yake mara moja kwa mwaka, unatibiwa  na familia yako mwaka mzima. Tusaidieni  kununua Bima za Afya ili tuweze kujenga na  kutoa huduma zaidi katika mahospitali ya aina  hii lakini hata hospitali zetu za mikoa na Wilaya  na zile za kata kule chini, niwaombe sana twendeni  tukaunge kono huduma hizi za Bima ya  Afya ili Afya ya Mtanzania iweze kuimarika na  kusambaa kwa kila mtanzania aweze kunufaika”.  Amesema Rais Samia.  KATAVI RRH YAMKOSHA RAIS SAMIA KWA USAFI  Afya Habari 3  Na. Majid Abdulkarim  KATAVI  Rais wa Jamahuri ya Muungano wa Tanzania,  Mhe. Dkt. Samia Suluhu Hassan amepongeza  utendaji kazi wa Menejimeti ya Hospitali ya  Rufaa ya mkoa wa Katavi kwa usafi uliopo Hospitalini  hapo.  Akizungumza Julai 14,2024 wakati wa ziara yake  ya ukaguzi wa Hospitali hiyo, Rais Samia amesema  alichokiona katika Hospitali hiyo ni suala la  kuigwa mfano kwa hospitali zingine nchini  "Ndugu zangu nimesimama kuelezea furaha  yangu nimefika kukagua Hospitali na kuona  inavyoendelea starehe yangu ni nilichokiona  hapa ndani hakina tofauti na kilichopo kwenye  Hospitali ni kubwa ambao nao kwa sasa wamejidhatiti  juu ya suala la usafi muendele hivi hata  kama ujenzi bado unaendelea,"amesema Rais  Samia.  Amesema alipofika eneo hilo hakusikia harufu  ya dawa hivyo amempongeza Mganga Mfawidhi  wa Hospitali hiyo Dkt. Serafin Patrice na Menejimenti  yote ya Hospitali.  "Hospitali hii imenipa faraja wakati naongozwa  kuangalia madaktari wote niliofuatana nao ni  vijana ambao wangependa kuhudumu kwenye  Miji mkubwa kama Dar es Salaam, Arusha au  Mwanza lakini vijana wazalendo wamekubali  kukaa Katavi na kuhudumia wananchi hongereni  sana,"amepongeza Rais Samia.  Kuhusu fedha za ujenzi awamu ya pili, Rais  Samia amesema zimefika na Hospitali hiyo  itaendelea kujengwa majengo mengine zaidi ili  kuhakikisha wananchi wa Katavi na mikoa ya  jirani wananufaika na uwekezaji mkubwa wa  serikali yao.  Rais Samia amesema Serikali ya awamu ya sita  itaendelea kuzisogeza huduma za afya karibu na  wananchi na utoaji wa huduma bora.  Amesema fedha zinazotumika kununua vifaa  tiba ni nyingi ambapo lengo la Serikali kuhakikisha  huduma bora za matibabu zinapatikana  mpaka katika ngazi ya msingi mpaka Taifa.  MHE. UMMY AHIMIZA WATUMISHI AFYA CALL CENTRE 199 KUONGEZA  UFANISI KUHUDUMIA WANANCHI  Afya Habari 4  Na Aisha Swahibu,  DAR ES SALAAM  Waziri wa Afya Mhe. Ummy Mwalimu (Mb)  amefanya ziara ya kikazi katika Kituo cha  Kupokea na Kujibu hoja za Wananchi cha  Wizara ya Afya (Afya Call Centre 199) kwa lengo  la kufuatilia utendaji na ufanisi wa huduma  zitolewazo kwa wananchi.  Akiwa kwenye ziara hiyo Julai 4, 2024 katika  kituo hicho Mhe. Ummy Mwalimu amewapongeza  watumishi wanaofanya kazi katika  kituo hicho, akiwataka kuongeza juhudi na  ufanisi katika kuhudumia wananchi na pia  kuzingatia huduma bora kwa mteja, kutoa  taarifa kwa usahihi na kwa wakati na kutumia  muda kuwaelimisha wananchi wanaopiga  simu kituoni hapo.  Aidha, Mhe Waziri Ummy pamoja na kukagua  kazi zinazofanyika, alipata wasaa wa kufanya  kikao na watumishi hao kusikiliza changamoto  zao na maboresho ambayo wangependa  yafanyike, utaratibu ambao Mhe Ummy amekuwa  akifanya kwa Idara na vitengo mbalimbali  ndani ya Wizara.  "Naibu Katibu Mkuu Dr Grace uko hapa,  umeona na kusikia kazi kubwa inayofanyika  katika kituo hiki na ongezeko la mahitaji ya  rasilimali ikiwemo fedha, watumishi na vifaa,  maagizo yangu kaeni na kituo hiki na kuja na  mapendekezo ya namna bora ya kuboresha  upatikanaji wa fedha, watumishi na rasilimali  nyingine ili kuongeza ufanisi wa kituo hiki",  alisema Mhe. Ummy.  Nae Naibu Katibu Mkuu Wizara ya Afya  Dkt.Grace Magembe amemuhakikishia Mhe  Waziri kuwa maelekezo yake yatafanyiwa kazi  kwa ukamilifu na tayari kuna baadhi ya  maboresho yameanza kufanyika na kabla ya  terehe 15/07/2024 kikao cha pamoja na  watumishi hao kitafanyika.  Kituo hicho kinatoa taarifa mbalimbali kwa  wananchi kwa njia ya simu na jumbe kwa  lengo la kuelimisha umma ili kuwaepusha  wananchi na tabia hatarishi zinazochangia  kuongezeka na kuenea kwa magonjwa  mablimbali ya kuambukiza na yasiyo ambukiza  na pia wanapokea changamoto na pongezi  zinazoelekezwa kwenye sekta ya afya kutoka  kwa wananchi.  Akitoa taarifa mratibu wa kituo hicho Bi  Beatrice Salanga amesema kwa siku wanapokea  wastani kati ya Simu 2,000 hadi 3,000  kutoka maeneo mbalimbali na kuhakikisha  wanapata ufumbuzi wa kila jambo kupitia  Idara na vitengo mbalimbali vilivyoko chini ya  Wizara ya Afya.  KANDA YA MAGHARIBI KUPATA HOSPITALI YA KANDA  Afya Habari 5  Na Majid Abdulkarim  KIGOMA  Serikali ya Jamhuri ya Muungano wa Tanzania  imepanga kuanza ujenzi wa hospitali ya Rufaa ya  Kanda ya Magharibi wilaya ya Ujiji mkoani  Kigoma.  Kauli hiyo imebainishwa na Naibu Waziri wa Afya  Dkt. Godwin Mollel wakati wa ziara ya Makamu  wa Rais wa Jamhuri ya Muungano wa Tanzania  Mhe. Dkt. Philipo Mpango, mkoani Kigoma  wakati alipotembelea eneo litakalo jengwa  mradi ujenzi wa Hospitali ya Rufaa ya Kanda  Magharibi na Chuo cha Afya na Sayansi shirikishi  Muhimbili (MUHAS) - Kampasi ya Kigoma  Wizara ya Afya kwa mwaka wa fedha 2024/25  imetenga kiasi cha fedha Sh. bilioni nne kwa ajili  ya utekelezaji wa mradi wa ujenzi hospitali hiyo  ya Rufaa ya kanda Magharibi.  "Usanifu wa michoro ya ujenzi wa Hospitali hiyo  ulianza February 2024 na sasa upo katika hatua  za mwisho za ukamilishaji ili ifikapo Julai 30,  2024 uwe umekamilika". amesema Dkt. Mollel  Akielezea eneo lililotengwa Mollel amesema  Hekta 26.8 sawa na Ekari 66.2 ambazo zinapatikana  Manispaa ya Kigoma Ujiji.  Ameongeza kuwa ujenzi wa hospitali hiyo unatarajiwa  kuanza mwanzoni mwa mwezi Novemba,  2024 baada ya kazi ya ubunifu wa michoro na  zabuni ya kumpata mkandarasi wa ujenzi wa  awamu ya kwanza kukamilika.  Vilevile ameongeza kuwa awamu ya kwanza ya  mradi wa ujenzi wa hospitali , kazi ya ubunifu na  usanifu wa michoro inatekelezwa na Mshauri  Elekezi, Kampuni Y&P Architects (T) Ltd kutoka  Dar es salaam akishirikiana na Kampuni tanzu za  Donmark (T) Limited kama wakadiriaji majenzi,  Agreneb Consult Limited kama Wahandisi  washauri wa umeme na mitambo, na Lomo Consult  Limited kama Wahandisi miundo (Service  Engineers).  Usanifu na ubunifu wa awamu ya kwanza ya  mradi huo wa ujenzi wa Hospitali ya Kanda ya  Magharibi - Kigoma unahusisha jengo la wagonjwa  wa nje na huduma ya dharura-OPD/EMD  Complex, Jengo la huduma za uchunguzi na  utambuzi wa magonjwa -Diagnostic Service  Complex.  Pia, eneo jingine ni ujenzi wa jengo la huduma  za Dawa – Pharmaceutical Services Block, jengo  la Upasuaji - Surgical Complex, jengo la Mama na  Mtoto- Maternity Complex.  Lakini pia majengo mengine ni jengo la Wagonjwa  wanaohitaji uangalizi maalumu- Intensive  Care Unit Block, jengo la utawala- Administration  Complex, jengo la kutakasia vifaa tiba- Central  Sterile Supply Department (CSSD), jengo la  kufulia- Laundry, jengo la kuhifadhia Maiti- Mortuary,  jengo la kuchomea taka hatarishi- Incinerator,  uzio, njia za kupita wagonjwa na mazingira  ya nje.  BIMA YA AFYA SULUHISHO LA HUDUMA BORA ZA AFYA  Afya Habari 6  Na. Eglibert Kayombo  DAR ES SALAAM  Rais wa Jamhuri ya Muungano wa Tanzania,  Mhe. Dkt. Samia Suluhu Hassan amewataka  watanzania kujiunga na huduma ya Bima ya  afya kwa wote ili kuzidi kuimarisha huduma  za Afya nchini  Pia Mhe. Rais amewataka wananchi wa Katavi  kuuza mazao ili waweze kupata fedha na kujiunga  na mfuko wa bima ya afya kwa wote.  Kauli hiyo ameitoa Julai 13, 2024 wakati akitoa  taarifa ya utendaji kazi wa Serikali wakati wa  kilele cha wiki ya Jumuiya ya Wazazi ya  Chama cha Mapinduzi kilichohitimishwa  mkoani Katavi  Dkt. Samia amesema Serikali imeendelea  kuweka misingi madhubiti ya vyanzo vya  uhakika vya fedha ili kutekeleza bima ya afya  kwa wote.  Amesema gharama za matibabu kwa sasa  zimekuwa juu na suluhisho ni bima ya afya  kwa wote.  "Niwaombe sana ndugu zangu wa Katavi  unajua wakati mwingine umaskini ukiukumbatia  na wenyewe unakukumbatia mnapouza  mazao jitahidini kuhakikisha mnajiunga na  bima ya afya kwa wote uweze ukatibiwa  mwaka mzima bila usumbufu" amesema  Mhe. Rais na kuongeza  "Tukifanya hivyo watanzania wote tutapata  fursa ya kupata matibabu mazuri na ya  viwango kulingana na uwekezaji mkubwa  ulofanywa na serikali yenu,"amesisitiza Dkt  Samia  Na WAF  Dodoma  -  Wekani Mazingira Wezeshi Ya Unyonyeshaji Mahala Pa Kazi: Ngi’mba  Afya Habari 27  Waajiri katika sekta mbalimbali  nchini wametakiwa kuweka  mazingira wezeshi yatakayowasaidia  akina mama kunyonyesha  Watoto wao wakiwa  katika maeneo yao ya kazi.  Wito huo ulitolewa Agosti 9,  2023 jijini Dodoma na Mkurugenzi  wa Rasilimali watu na  Utawala-Wizara ya Afya Bw. Issa  Ngi’mba wakati akifungua  kikao cha waajiri kutoka sekta  mbalimbali za umma na binafsi  chenye lengo la kujadili namna  bora ya kuweka mazingira  wezeshi ya unyonyeshaji.  Mkurugenzi huyo alisema ili  wanawake waweze kunyonyesha  vizuri na kwa wakati  Watoto wao ni vyema  kukatengwa vyumba maalum  mahala pa kazi ili mtoto atakapoletwa  mama awe na uhuru  wa kumnyonyesha mwanae  bila kuwa na hofu au mwingiliano  wa watu wengine.  “Unyonyeshaji wa mtoto toka  anapozaliwa hadi anapofikisha  siku elfu moja ni muhimu  katika ukuaji wake, na katika  kipindi hiki anatakiwa kunyonya  maziwa ya mama pekee ili  aweze kukua na kujenga mwili  wake ikiwemo kinga dhidi ya  magonjwa hivyo basi kwa  kwa akina mama wanaofanya  kazi ni muhimu waajiri wao  wakatenga maeneo maalum  ya unyonyeshaji”. Alisema Bw.  Issa.  Aidha, Issa aliongeza kuwa  maendeleo ya mtoto yanategemea  ukaribu na mama yake  ambaye anamnyonyesha kwani  maziwa ya mama yana virutubisho  vyote muhimu ambavyo  mtoto anahitaji na anatakiwa  kunyonya muda wote na  sio kupangiwa ratiba.  Alisema kuwa Wizara Afya kwa  kushirikiana na wadau pamoja  na taasisi mbalimmbali wana  jukumu la kuendelea kutoa  elimu kwa waajiri wa sekta  rasmi na zisizo rasmi kutenga  maeneo hayo  ikiwemo sehemu ya Watoto  kucheza na kupumzika mara  baada ya kunyonya.  Naye Kaimu Mkurugenzi Msaidizi  wa Huduma za Lishe Wizara  ya Afya Bi. Neema Joshua alisema  kaulimbiu ya mwaka huu  imelenga kuona namna gani  waajiri wanaweza kuweka  mazingira wezeshi ya  kuwawezesha akinamama  kunyonyesha Watoto wao akiwa  kazini.  Kikao hiki cha Waajiri ni mwendelezo  wa Maadhimisho ya wiki  ya unyonyeshaji ambayo  mwaka huu imebeba kaulimbiu  isemayo Saidia Unyonyeshaji:  Wezesha Wazazi Kulea Watoto  na Kufanya Kazi Zao Kila Siku.  TOLEO, NO. 9, AGOSTI 2023  WATAALAM KADA ZA AFYA WAFUNDISHWE KUENDANA NA  MAHITAJI YA NYAKATI  Habari 7  Na. Abdulwaheed Madenge  KIGOMA  Katika kuendelea kuimarisha ubora wa  huduma za Afya nchini, Mganga Mkuu wa  Serikali Prof. Tumaini Nagu amewataka  wakufunzi wa vyuo vya Afya nchini kuhakikisha  wanafundisha wanafunzi wa kada hiyo  kufuatana na mabadiliko ya teknolojia na  wakati ili waweze kuleta tija zaidi katika  maendeleo ya sekta ya Afya kwa siku za  usoni.  Mganga Mkuu amesema hayo Julai 16, 3024  mkoani Kigoma wakati alipotembelea kituo  cha mafunzo ya maafisa wa kliniki na chuo  cha mafunzo cha Kigoma Training College  ambapo amesema Sekta ya Afya ni miongoni  mwa sekta zenye mabadiliko ya kila siku  hivyo ni vyema wanataaluma hao kuhakikisha  wanakuja na taaluma ambazo zinakwenda  na wakati na wanafunzi waweze  kutoka na ujuzi wa kutosha.  Pof. Nagu amesema katika kulifanikisha hilo  iko haja ya kuanza kwa kuwapa mafunzo,  taaluma na ujuzi mpya mara kwa mara  walimu wanaofundisha wataalamu hao.  “Walimu wanaofundisha hawa wataalamu  wetu wapewe mafunzo kwa kuendana na  mabadiliko ya wakati na pia wawe macho  kuona mabadiliko na kutushauri tuongeze  nini wapi ili hawa wataalamu watakao  wapika waweze kuwa na tija kwa kuendana,  kulingana na kasi ya mabadiliko ya teknolojia  na nyakati “Amesema Prof. Nagu.  Pia ameviasa vyuo vya Afya kuisaidia serikali  kushughulikia uhaba wa wataalam kwa  baadhi ya taaluma katika sekta hiyo hususani  kwa kuja program zinaendana na mahitaji  ya jamii.  “Hatuna wataalamu wa Radiolojia, wale wanaofundisha  usikivu, tuna uhaba mkubwa  wa wataalamu wa maabara, kwahiyo sekta  hizi naomba mziangalie na pengine wala  haziitaji miundombinu mikubwa sana,  tusaidiane kuhakikisha wataalamu hawa.”  Amesema Prof. Nagu.  Prof. Nagu amesisitiza walimu kada za Afya  pia kuhakikisha suala la maadili na nidhamu  za watoa huduma linaimarika tangu vyuoni  kwani ni nyenzo muhimu katika kuimarisha  ubora wa huduma za Afya nchini.  Mganga Mkuu wa Serikali pia amepata fursa  ya kutembelea vyuo vitakavyokuwa vinafundisha  wataalam wa afya ngazi ya jamii,  katika vyuo viwili vya Kituo cha Mafunzo ya  Maafisa wa Kliniki (Kigoma COTC) na  kigoma Training College kuridhika na Maandalizi.  VIONGOZI WA DINI TUMIENI MAJUKWAA YENU  KUHAMASISHA LISHE BORA  Afya Habari 8  Na Aisha Swahibu  DODOMA  Serikali kupitia Wizara ya Afya imewataka viongozi  wa dini nchini kuendelea kutumia fursa ya  majukwaa ya dini kuielimisha na kuiamasisha  jamii juu ya masuala ya lishe na mtindo bora wa  maisha ili kufikia adhma ya kuboresha Afya na  ustawi wa Watanzania.  Hayo yamesemwa na Mkurugenzi Msaidizi wa  huduma za lishe Bi. Neema Joshua kutoka  Wizara ya Afya akimwakilisha Mkurugenzi wa  Kinga, Julai 18, 2024 jijini Dodoma wakati akifungua  kikao cha kuhakiki na kupitisha maudhui ya  jumbe yaliyopo kwenye rasimu ya mwongozo  wa viongozi wa dini wa kuhamasisha na kuelimisha  jamii kuhusu masuala ya lishe nchini.  Bi. Neema amesema Wizara ya Afya inatambua  nafasi na ushawishi mkubwa wa viongozi wa  dini katika jamii, hivyo Wizara itaendelea  kushirikia na viongozi wa dini kufanikisha  adhima hiyo kwa kuandaa mwongozo utakaotumika  kutoa elimu na hamasa ya masuala ya  Lishe kupitia majukwaa ya dini katika jamii.  “Tunategemea michango yenu yenye tija  itakayosaidia kuhakikisha mwongozo huu  unakuwa na maudhui yanayokidhi mahitaji ya  jamii yetu, ushirikiano wenu katika hatua hii ni  muhimu sana na tunaomba muendelee kutuunga  mkono kwenye safari hii ya kuboresha afya  na ustawi wa jamii zetu kupitia kuelimisha na  kuhamasisha masuala ya lishe kwa Watanzania”.  Ameeleza Bi. Neema.  Aidha, ameeleza kuwa Tanzania inakabiliwa na  changamoto ya utapiamlo ikiwemo lishe pungufu,  upungufu wa vitamini, madini na lishe ya  kuzidi hivyo serikali inaendelea kuweka mikakati  ya kupambana na lishe duni kwa jamii.  “Takwimu za mwaka 2022 zinaonesha kuwa  asilimia 30 (watoto 3 kati ya 10) walio na umri  chini ya miaka mitano wamedumaa, asilimia 12  (mtoto 1 kati ya 10) walio na umri chini ya miaka  mitano wana uzito pungufu hali inayoweza kusababisha  magonjwa ya mara kwa mara, athari  mbaya za ukuaji na ustawi wao kwa ujumla.  Watoto wenye utapiamlo hawakui ipasavyo kimwili,  kiakili na kisaikolojia na huwa na uwezo  mdogo wa kufaulu masomo yao shuleni”.  Ameeleza  Kwa upande wake Askofu Joseph Mpalagu  amesema ili kuongoza waumini katika ibada ni  lazima kuongoza waumini wenye Afya bora na  kuahidi kuutumia muongozo huo katika  kuhamasisha na kuelimisha jamii kuhusu lishe  bora ili kufikia lengo la Pamoja la kuwa na jamii  yenye Afya bora.  "Kwenye maandiko ya Mungu biblia inasema  miili yetu ni hekalu la Roho Mtakatifu hivyo miili  yetu ni sehemu ya kufanyia ibada hivyo inahitajika  kuwa ni miili yenye afya nzuri, akili yenye  ubunifu mzuri kwa ajili ya huduma za kiroho,  hivyo baada ya kupitishwa kwa muongozo huu  tunaahidi kwenda kuwafundisha waumini  wetu”.  TOLEO, NO. 9, AGOSTI 2023  BILIONI TANO ZATOLEWA KUGHARAMIA HUDUMA ZA  UBINGWA BOBEZI KWA WENYE UHITAJI  Afya Habari 9  Na Hassan Kimweri  DAR ES SALAAM  Serikali ya Jamhuri ya Muungano wa Tanzania  chini ya Rais Mhe. Dkt. Samia Suluhu Hassan  imetoa kiasi cha shilingi Bilioni 5 kwa mwaka  wa fedha 2023/24 ili kusaidia kugharamia upatikanaji  na utoaji wa huduma za matibabu ya  Ubingwa na Ubingwa Bobezi kwa wananchi  wenye uhitaji kwenye Hospitali ya Taifa  Muhimbili, Hospitali ya Benjamin Mkapa  Dodoma na Taasisi ya Moyo Jakaya Kikwete.  Waziri wa Afya Mhe. Ummy Mwalimu ameyasema  hayo Julai 19, 2024 alipotembelea Hospitali  ya Taifa MUHIMBILI kwa lengo la kuangalia  huduma mbalibali zinazotolewa za kibingwa  na ubobezi kupitia fedha zilizotolewa  na Rais Dkt. Samia Suluhu Hassan.  "Rais wa Jamhuri ya Muungano wa Tanzania  Mhe. Dkt. Samia Suluhu Hassan anaendelea  kuhakikisha wananchi wasiokuwa na uwezo  wakumudu gharama kubwa za matibabu ya  Ubingwa na Ubingwa bobezi na wenye uhitaji  wanapata huduma hizo." Amesema Waziri  Ummy  Aidha, Waziri Ummy amesema kiasi cha  Shilingi Bilioni 2.6 zimetolewa kwa Hospitali ya  Taifa Muhimbili ambapo awamu ya kwanza  zimegharamia wagonjwa wa kupandikiza  Figo (wagonjwa 6); kupandikiza vifaa vya  kusaidia kusikia kwa watoto 10, kupandikiza  ULOTO kwa wagonjwa 5 pamoja na kusaidia  watoto 10 wenye matatizo ya mfumo wa Ulolojia.  Kwa upande wao, wanufaika wa huduma hizo,  kwa pamoja wameiomba Serikali kushusha  huduma hizo za Ubingwa Bobezi ngazi ya  Hospitali za Rufaa za Mikoa ambapo kuna  wananchi wengi ambao pia wanahitaji  huduma hizo.  Waziri Ummy ameahidi kulifanyia kazi jambo  hilo kwa kuona ni hatua gani za awali za  Ubingwa Bobezi zinaweza kuanza kutolewa  katika ngazi hizo ili kila Mtanzania aweze kunufaika  na huduma hizo.  Kwa upande wake, Mkurugenzi Mtendaji wa  Hospitali ya Taifa Muhimbili amemuhakikishia  Waziri wa Afya kuwa Hospitali hiyo itaendelea  kutekeleza majukumu yake ya kutoa huduma  bora kwa wananchi na kutekeleza Sera, Miongozo  na Maelekezo ya Serikali katika kuwahudumia  wananchi wanaopata huduma  katika vituo Viwili vya Upanga na Mloganzila.  TUMIENI MAJUKWAA YA MICHEZO KUIMARISHA AFYA  Afya Habari 10  Na Abdulwaheed Madenge  DODOMA  Waziri Mkuu wa Jamhuri ya Muungano wa  Tanzania Mhe. Kassim Majaliwa Majaliwa ameiagiza  Wizara ya Afya kuendelea kushirikiana  na wadau wanaoandaa michezo ya  riadha na mengineyo kwa lengo la kutumia  majukwaa hayo kufikisha elimu ya afya kwa  umma na kubali mitindo ya maisha inayochochea  ongezeko la Magonjwa yasiyoambukiza.  Waziri Mkuu Majaliwa ametoa wito huo Julai  28, 2024 wakati akihitimisha mbio za NBC  Marathon iliyokuwa na lengo lakuchangia  huduma za afya pamoja na kuimarisha afya  kwa njia ya mazoezi.  “Wizara ya Afya endeleeni kushirikiana na  wadau wote wa michezo wanaondaa  michezo hii inayotuleta wote kwa pamoja  kwa lengo lakufikisha elimu ya umuhimu wa  kufanya mazoezi kama ambavyo leo tulivyofanya"  Amesema Majaliwa  Waziri Mkuu Majaliwa ameongeza kuwa kwa  mujibu wa taarifa mbali mbali Wizara ya Afya  zinaonyesha kwa siku za karibuni Magonjwa  yasiyo ambukiza yameongezeka tofauti na  hali ilivyokuwa huko nyuma na hususani ni  Magonjwa ya kisukari, sinikizo la damu, Moyo  na Figo.  “Kwenye eneo hili ni muhimu tuendelee  kupokea ushauri wa wataalam wa afya,  kukaa bwete ni kukaribisha magonjwa hayo  yasiyoambukizwa ni muhimu kushiriki katika  michezo mbalimbali na mimi naamini sote  tumeanza kujali kwa kuzingatia kufanya Mazoezi”  amesema Waziri Mkuu Majaliwa.  Waziri Mkuu ametumia wasaa huo kuishukuru  Benki ys NBC kwa niaba ya watanzania  kwa kuendelea kushirikina na Serikali  kuchangia na kuwezesha uboreshaji wa  sekta ya Afya kwa maeneo yanayogusa  Ustawi wa jamii.  “Mbio hizi zimekusanya michango mbalimbali  kwa lengo la kuisaidia Sekta ya Afya, NBC  mmendelea kutuonyesha njia kwa ubunigu  wenu wa kukusanya Fedha kwa ajili ya  kuwekeza kwenye Sekta ya Afya, Fedha  ambayo ameitaja Mkurugenzi Mkuu Millioni  300 ambayo itakabidhiwa leo ni kwa lengo ya  kuusaidia mapambano dhidi ya Kansa ya  Mlango wa shingo ya kizazi kwa wanawake  ambayo itakabidhiwa kwa Taasisi ya Kansa  ya Ocean Road,  TOLEO, NO. 9, AGOSTI 2023  WATAALAM WA AFYA TUMIENI TAKWIMU KUCHECHEMUA  UBORA WA HUDUMA  Afya Habari 11  Na Abdulwaheed Madenge  KIGOMA  Mganga Mkuu wa Serikali Prof. Tumaini Nagu  amewataka wataalamu wa Afya nchini  kutumia takwimu na tafiti mbalimbali kama  kiongozo cha kusaidia kutambua na kutatua  chagamoto zinazoikabili sekta ya Afya katika  maeneo yao ya kiutendaji ili kufikia lengo la  Serikali la kuimarisha zaidi ubora wa huduma  za Afya nchini.  Prof. Nagu amesema hayo Julai 18, 2024  wakati akiendelea na ziara yake Mkoani  Kigoma katika Wilaya ya Buhigwe ambapo  ametembelea Hospitali ya Wilaya hiyo kujionea  hali ya utoaji wa huduma za Afya na ujenzi  wa miradi ya maendeleo.  Prof. Nagu amesema bila kutumia takwimu  haitawezekana kujua changamoto jambo litakalopelekea  ugumu pia katika kutatua changamoto  na kuboresha hali ya utoaji wa  huduma za afya nchini.  Amesema kupitia takwimu ameona jinsi  wilaya hiyo ilivyojifanyia tathimini na kujifanyia  maboresho katika kudhibiti vifo vya wakina  mama wajawazito na watoto wachanga vitokanavyo  na uzazi ambapo awali 2021 vilikuwa  vifo 7 vya wakina mama wakati kwa mwaka  huu mpaka sasa ni Kimoja pekee na kwa  upande wa watoto wachanga vilikuwa vifo 48  na sasa ni vifo 12 pekee  Prof. Nagu amepongeza pia Wilaya ya Buhigwe  kwa kuimarisha mapambano dhidi ya magonjwa  ya mlipuko maeneo ya mpakani licha  ya kuwa na eneo kubwa la mpaka.  “Pamoja na kuwa mna eneo la mpaka kubwa  lakini niwapongeze mpaka sasa hakuna magojwa  ya mlipoko hakuna Surua, Kipindupindu  na mengineyo pamoja ya kwamba apa  tunajua ni mpakani na mpaka mkubwa wa  Burundi, kwasababu naangalia changamoto  na mnazifanyia kazi na mnatatua, hii ni mfano  wa kutumia takwimu kufanya maamuzi  “Amesema Prof. Nagu  Awali akisoma taarifa ya hospitali ya Wilaya ya  Buhigwe Mganga Mfawidhi wa Hospitali hiyo  Dkt. Baraka Kemero amesema Halmashauri  hiyo ilipokea Fedha Tsh. million 800 kwa ajili ya  kujenga majengo ya wodi ya Wanaume, wodi  ya wanawake na wodi ya watoto, jengo la kuhifadhia  maiti ambapo ujenzi wa wodi hizo umekamilika  kwa asilimia zaidi ya 90 na unatarajia  kuwanufaisha zaidi ya wananchi 254,342.  Kwa upande wake Mgaanga Mkuu wa Wilaya  ya Buhigwe, Dkt. Innocent Mhagama amesema  Kukamilika kwa mradi huo kutasaidia  kupanua huduma za afya zilizoboreshwa kwa  wakazi wa Wilaya ya Buhigwe na kuvutia watu  kutoka nchi jirani Pia utasaidia kupunguza  adha kwa wanabuhighwe kwenda hospitali za  mbali, kupunguza gharama za matibabu na  vifo.  TOLEO, NO. 9, AGOSTI 2023  UELEWA MDOGO CHANZO CHA UTAPIA MLO KWA JAMII  Afya Habari 12  !  Na Emmanuel Malegi  DAR ES SALAAM  Uelewa mdogo wa jamii kuhusu masuala ya  lishe ikiwemo matumizi sahihi ya vyakula  vinavyopatikana katika maeneo mbalimbali  ya nchi ni miongoni mwa sababu zitajwa  kuchangamoto utapiamlo ndani ya jamii.  Hayo yamesemwa na Mkurugenzi Msaidizi wa  Huduma Lishe Wizara ya Afya Bi. Neema  Joshua Julai 23, 2024 jijini Dar Es Salaam  wakati akizungumza na Viongozi wa Kanisa la  Waadventista wa Sabato Jimbo kuu la Kusini  mwa Tanzania, ikiwa ni muendelezo wa vikao  vya kuhakiki na kupitisha maudhui ya jumbe  zilizopo kwenye rasimu ya mwongozo wa  viongozi wa dini wa uhamasishaji na uelimishaji  jamii juu ya masuala ya lishe nchini.  Bi. Neema amesema ili kuondoa changamoto  ya utapiamlo kwa nchi Serikali kupitia Wizara  ya Afya imeendelea kushirikiana na Viongozi  wa dini ili kuhakikisha elimu na uhamasishaji  wa lishe bora unawafikia watanzania waliowengi.  “Lishe bora ni msingi wa ustawi mzima wa  maisha ya binadamu katika nyanja zote za  Maisha, nidhahiri kuwa, afya njema ambayo  kwa kiasi kikubwa huchagiwa na Lishe bora,  humwezesha mtu kutimiza majukumu yake  ya kila siku kwa ufanisi ikiwemo kushiriki  katika ibada, sala, kutafakari pamoja na kufanya  kazi kwa tija kwa maendeleo yake binafsi,  jamii na Taifa kwa ujumla" amesema Neema  na kuongeza.  Kwa upande wake, Katibu Mkuu wa Kanisa la  Waadventista wa Sabato Jimbo kuu la Kusini  mwa Tanzania, Mchungaji Dkt. Jeremiah  Izungo amesema ameishukuru Wizara ya  Afya kwa maono yake ya kuona umuhimu wa  Viongozi wa dini kushirikishwa kwenye masuala  ya lishe jambo ambalo linawapa nguvu ya  ziada viongozi wa dini kulisemea kwa waumini  wao.  Katika hatua nyingine amesema mwili wa  binadamu ni hekalu la mungu na ni mali yake  hivyo changuo ya namna ya kula na nini  chakula ni lazima kizingatia mratibu wa mwili  ambae ni Mungu, kufanya vinginevyo ni kumkosea  na kukatisha maisha ya mwanadamu.  “Ili tuwe salama tunapaswa kuupende huu  mwili sawa sawa na mapenzi ya mwenye  mwili na sio vinginevyo¹, “Basi mlapo au mnywapo  au mtendapo neno lolote fanyeni yote  kwa utukufu wa mungu”; 1 Wakorintho 10;31”  amesema Mch. Dkt. Izungo.  IMARISHENI MIFUMO YA TAARIFA KUDHIBITI MAGONJWA  YASIYOAMBUKIZA  Afya Habari 13  Na Atley Kuni  DODOMA  Mganga Mkuu wa Serikali Prof. Tumaini Nagu  amewataka waratibu wa mikoa wa Magonjwa  yasiyoambukiza kuimarisha mifumo ya ukusanyaji  wa taarifa na rejesta za magonjwa kwa  ajili kusaidia kufanya maamuzi sahihi.  Prof. Nagu, amesema hayo Julai 25, 2024 wakati  akihitimisha kikao cha waratibu wa mikoa wa  magonjwa yasiyoambukiza kilichofanyika  mkoani Dodoma.  “Nilishatoa maelekezo ya kuanzishwa kwa  rejesta za magonjwa yasiyoambukiza pamoja  na kuboresha mifumo ya ukusanyaji taarifa  kwenye ngazi zote, ninafurahi kuona katika  ngazi ya msingi huduma na rejesta za magojwa  ya kisukari na shinikizo la juu la damu imefanyiwa  kazi, bado magonjwa mengine ambayo  bado yanasumbua jamii, amesema Prof. Nagu  na kuongeza  "Napenda kuwakumbusha kuhusu masuala ya  kuimarisha mifumo na ukusanyaji wa taarifa  kwaajili ya kusaidia ukufanya maamuzi sahii  kwenye maeneo yetu," amefafanua Prof. Nagu.  Mganga Mkuu huyo wa Serikali ametilia mkazo  suala la ubora wa huduma kwenye magonjwa  yasiyoambukiza na kupewa kipaumbele  kwakua wameshuhudiwa ongezeko la watu  wenye matokeo hasi ambayo yangeweza kuzuilika  endapo watoa huduma wangesimamia  ubora wa huduma zinazotolewa.  “Tunajukumu la kufanya kwenye kusimamia  ubora wa huduma zinazotolewa, nitoe rai tukasimamie  ubora wa huduma kwa kutumia  vigezo sahihi, aidha nikutale Mkurugenzi wa  Tiba na timu yako pamoja na Mkurugenzi wa  Afya, ustawi na lishe kuhakikisha suala la ubora  wa huduma linafatiliwa kwa karibu” ameagiza  Prof. Nagu.  Wakati huo huo Prof. Nagu ametala jamii ipatiwe  elimu sahihi ya magonjwa yasio  yakuambukiza na hususani ni maeneo yenye  changamoto zaidi" Amesema Prof. Nagu.  Prof. Nagu ametumia fursa hiyo kutaka ushirikiano  kati ya sekta za elimu, kilimo, mazingira na  ili kufikia malengo kwa haraka na ufanisi  mkubwa.  Tathmini ya ubora wa huduma za MYA kwa  kutumia mfumo wa ubora wa huduma za kisukari  kwa kuangalia kiwango cha udhibiti wa  sukari kwenye damu cha HbA1c imebainika  kuwa ni asilimia 22 yaani watu 2 kati ya watu 10  ndio udhibiti wao wa sukari kwa miezi mitatu  inafikia kiwango cha kuridhisha.  Afya Habari 14  LISHE DUNI NI VITA YA PAMOJA  Na Aisha Swahibu  DAR ES SALAAM  Serikali imesema suala la lishe duni chini ni  vita yenye athari kubwa kwa taifa huku  ikiwataka wadau na viongozi wa dini kuunganisha  nguvu kukabiliana nayo.  Hayo yamesemwa na Mkurugenzi Msaidizi  wa Huduma za Lishe Wizara ya Afya, Bi.  Neema Jushua, Julai 24, 2024 jijini Dar Es  Salaam wakati akizungumza na viongozi wa  Baraza la Kuu la Waislamu Tanzania (BAKWATA),  ikiwa ni muendelezo wa vikao kazi  vya kuhakiki na kupitisha maudhui ya  jumbe zilizomo kwenye rasimu ya mwongozo  wa viongozi wa dini wa uhamasishaji na  elimishaji jamii kuhusu masuala ya lishe  nchini.  Bi. Neema amesema lishe ina wigo mpana  sana kwenye maendeleo ya taifa.  "Hali ya lishe ya nchi yetu imeharibika na  lishe mbovu na hili linaweza kutishia usalama  wa nchi kwa kuwa watu wake hawazingatii  milo sahihi na mitindo bora ya maisha  yao. Endapo watu hawana uwezo wa kufikiri  sawa sawa kwa kujitengenezea wenyewe na  kutegemea kutoka nje, hali hii inaweza  kuathiri usalama wa nchi."  Awali, akimkaribisha Mkurugenzi Msaidizi  wa Huduma za Lishe kutoka Wizara ya Afya,  Bw. Japhet Msoga amesema lengo la kikao  hicho ni kupitisha maudhui ya ujumbe yaliyomo  kwenye rasimu ya mongozo kwa ajili ya  matumizina viongozi wa dini na kuwasilisha  nadharia ya lishe kwa viongozi wa dini kwa  ajili ya kujenga uelewa kuhusu masuala ya  lishe.  "Lengo ni kuendeleza ushirikiano kati ya  viongozi wa dini na Wizara ya Afya kwenye  juhudi za kuboresha hali ya lishe nchini  ambapo matarajio ya Wizara ya Afya ni  kupata Mwongozo wa Viongozi wa Dini wa  Uhamasishaji na Uelimishaji Jamii kuhusu  masuala ya lishe nchini."  MARUFUKU KUTOA KADI ZA HOMA YA MANJANO KIMAGENDO  BILA KUCHANJA  Afya Habari 15  Na Abdulwaheed Madenge  KIGOMA  Mganga Mkuu wa Serikali Prof. Tumaini  Nagu amekemea na kulaani vikali Tabia ya  baadhi ya watoa huduma za Afya mipakani  wasio waadilifu kuuza au kutoa kadi za  homa za manjano kwa magendo kwa watu  ambao hawajachanjwa.  Prof. Nagu amesema hayo Julai 16, 2024  wakati wa ziara yake Mkoani Kigoma  ambapo ametembelea bandari ya Kibirizi na  bandari ya Kigoma na kujionea namna  Maafisa Afya wamejipanga kudhibiti magonjwa  ya mlipuko mipakani ambapo  amesema Serikali itawachukulia hatua kali  wale wote watakaobainika kwenda kinyume  na agizo hilo.  “Tusiuze kadi za homa ya manjano kimagendo  bila kuchanja, utaratibu upo kuna  nchi zimeorodheshwa na mtu akisafiri akitoka  katika nchi hizo lazima awe amechanjwa  na kuchanjwa maana yake aoneshe uthibitisho  wa kadi, sasa kuna wengine wanaingia  hawana hizo kadi wanauziwa bila kuchanjwa  sio kigoma peke yake naongelea bandari  zote tuwe waaminifu katika kutenda  kazi zetu, tufuuate taratibu na miongozo  kwamba tusitoe kadi za homa ya manjano  bila kuchanja” Amesema Prof. Nagu.  Pia Prof. Nagu amewataka wataalam wa  afya wa mipaka na bandarini kutambua  ukubwa wa jukumu ambalo wamepewa na  Serikali katika kuhakikisha nchi yetu inabaki  salama.  “Tunajukumu kubwa sana lakuhakikisha  watu wenye magonjwa ya kuambukiza  hawaingii nchini kwetu, na pia tulinde  mipaka yetu dhidi ya dawa ambazo sio  Sahihi au Feki lakini pia na vifaa tiba, Tunawategemea  ninyi sana kuhakikisha mnailinda  mipaka yetu”  Aidha Prof. Nagu ameishukuru Mamlaka ya  Bandari Tanzania TPA kwa kuendela kutoa  ushirkiano kwa Wizara ya Afya hasa katika  maeneo hayo jambo linalosaidia kuimarisha  usalama wa nchi yetu  “Tushirikiane kudhibiti magonjwa na vifaa  tiba, Vilivyo vibovu visiingie nchini kwetu  lakini pia na sisi kuzuia vitu na madawa yetu  kutoroshwa, kwahiyo naomba sana tushirikiane  tuendelee kudhibiti tusipate magonjwa  ya Mlipuko, dawa zisizo salama, vitendanishi  na Dawa ambazo hazina ubora”  Amesema Prof. Nagu.  MAFUNZO YA KIROHO YANAHITAJI MIILI YENYE  AFYA BORA  Afya Habari 16  Na Cletus Sanga  DAR ES SALAAM  Mkurugenzi Msaidizi wa Huduma za Afya wa  Wizara ya Afya Bi. Neema Joshua amesema  masuala ya kiroho na kiimani yanabebwa na  mwili kuwa na afya bora na utimamu wa  akili.  Bi. Neema amesema hayo Julai 22, 2024 na  wakati wa kikao kazi na Baraza la Maaskofu  Katoliki Tanzania (TEC) jijini Dar Es Salaam,  ikiwa ni muendelezo wa vikao vya uhakiki na  kupitisha maudhui ya jumbe yaliyopo  kwenye rasimu ya mwongozo wa viongozi  wa dini kuhamasisha na kuelimisha jamii juu  ya masuala ya lishe nchini.  Amesema Wizara ya Afya inatambua ushirikiano  uliopo baina ya viongozi wa dini  kuhusu ya masuala ya Afya ikiwa ni moja ya  juhudi zinazofanywa ambazo zimeleta mafanikio  ya makubwa kwa kuwafikia watu  wengi zaidi.  “Wizara ya Afya imeona Viongozi wa dini  wana wafuasi wengi na wanaaminika kwa  jamii pia wana mkono mrefu kuliko Serikali  kwa sababu wanawafikia watu wengi, hivyo  mkakati wa kuwatumia viongozi wa dini  pamoja na kushirikiana nao kwenye  kuhamashisha na kutoa elimu juu ya masuala  ya lishe bora kwa jamii hivyo tunatamani  uwe endelevu ili kuhakikisha tunakuwa na  jamii yenye afya bora”. Amesema Bi. Neema.  Mkurugenzi huyo amebainisha kuwa viongozi  wa dini ndio wametumika toka kuanza  kwa kuandaa muongozo huu hadi hivi sasa  unapoelekea utekelezaji, na kuimarisha ushirikiano  ili kuhakikisha kile kilicholengwa  kiwafikie kweli wananchi.  Awali Katibu Mkuu wa Baraza la Maaskofu  Katoliki Tanzania, Padri Dkt. Charles Kitima  amesema dawa kubwa kuliko zote katika  mwili wa binadamu ni lishe hivyo ameihakikishia  wizara ya afya kuwa kwa kutumia  jumuiya zao wanawafikia watu wengi na  kueleza kuwa mtandao wa jumuiya za katoliki  uko wazi hivyo wizara iwe huru kuwatumia  ili kuifikia jamii.  TOLEO, NO. 9, AGOSTI 2023  DIRA YA TAIFA YA MAENDELEO 2050 BIMA YA AFYA KWA  WOTE ITAKUWA CHACHU KUBOREHA HUDUMA ZA AFYA: MHE. Afya Habari 17  !  Na. Atley Kuni  DAR ES SALAAM  Waziri wa Afya Mhe.Ummy Mwalimu ameiasa  tume inayopokea maoni kuhusu maandalizi ya  Dira ya Taifa 2050 suala la Bima ya Afya kwa wote  liwe kipaumbele ili kuzidi kuboresha huduma za  Afya.  Mhe. Ummy amesema kote ulimwenguni  gumzo kwa sasa ni Afya kwa wote hivyo Tanzania  kama nchi hatunabudi kuingiza suala la Bima ya  Afya kwa wote katika Dira ya Taifa ya Maendeleo  ya 2050.  Mhe. Ummy ameyasema hayo Julai 06, 2024  wakati wa Kongamano la kitaifa la wadau wa  Sekta ya Afya kuhusu maandalizi ya Dira ya Taifa  ya Maendeleo 2050.  "Ndugu zangu watanzania kama kila mmoja  wetu akiguswa na kuchangia huduma za Bima  ya Afya ni dhahiri shahiri kuwa huduma zetu  zitaboreka" amesema Waziri Ummy.  "Tusingoje mgonjwa yupo, Muhimbili, JKCI,  Bugando au mahala pengine ndio uanze kukimbizana  na Bima ya Afya, hakuna Bima ya hivyo,  tuzingatie miongozo na Sheria inavyotaka"  amesema Mhe.Ummy  Katika hatua nyingine Waziri Ummy amesema,  Wizara ya Afya imefanya vizuri katika Dira ya  2000/2025 inayomaliza muda wake katika masuala  kadhaa mbali ya kukabiliwa na baadhi ya magonjwa  ya mlipuko kama Kovidi 2019.  "Tumefanikiwa sana, juu ya suala la wanawake  kujifungulia katika Vituo vya Afya, kwani imeongezeka  kutoka asilimia 41 mwaka 2000 hadi  kufikia asilimia 81 kwa sasa na tutajitahidi ifikapo  2025 tuwe tumefikia asilimia 100”. amesema  Mhe. Ummy  Akifungua Kongamano hilo lililowashirikisha  wadau wa Afya Waziri wa Nchi Ofisi ya Rais  Mipango na Uwekezaji Mhe. Prof. Kitila Mkumbo  ameipongeza Wizara ya Afya kwa kuandaa Kongamano  hilo ikiwa ni wizara ya kwanza kufanya  hivyo.  "Ninyi ndio mnao ijua Sekta ya Afya, mmeamua  kuwaita wadau wenu waje watoe maoni yao, ili  sisi iwe kazi yetu iwe rahisi, tunapo andaa Dira ya  Taifa ya 2050" Amesema Prof. Kitila  Akitoa Salaam za Ofisi ya Rais TAMISEMI Naibu  Waziri Dkt. Festo Dugange, ameiomba kamati  inayopokea maoni kuzingatia suala la kuboresha  huduma za Kibingwa katika ngazi ya msingi.  UMMY  TOLEO, NO. 9, AGOSTI 2023  RRH. SIMAMIENI VITUO VILIVYO CHINI YENU  Afya Habari 18  Na Abdulwaheed Madenge  DODOMA  Mkurugenzi wa Idara ya Tiba Dkt. Hemed Nyembea  amesema mifumo ya Afya nchini inazitambua  Hopitali za rufaa za mikoa kuwa kiunganishi  kati ya huduma za afya ngazi ya msingi kwa  kuwa na jukumu la kuhudumia vituo vya afya  ngazi zote za mkoa.  Ameyasema hayo Julai 4, 2024 jijini Dodoma  wakati wa zoezi la ukaguzi shirikishi wa hospitali  ya Rufaa ya Mkoa wa Dodoma ambapo kamati  ya ukaguzi kutoka wizara ya afya ilitembelea na  kukagua idara hospitalini hapo.  Amesema dhana hiyo inaipa jukumu hospitali za  mikoa kuhudumia vituo vya afya ngazi za chini ili  vituo hivyo viwe na uwezo wa kuhudumia wagonjwa  kwa kiwango chao na kupunguza rufaa za  wagonjwa kwa hospitali za mikoa.  “Hospitali ya rufaa ya mkoa inatakiwa kufanya  huduma za mkoa (outreach) kwenye Halmashauri  za Mkoa, ambapo nimeambiwa hapa  zinafanyika hivyo ninahimiza kuendelea kupanga  ratiba vizuri ili kila idara iweze kutembelea  kila Halmashauri ya mkoa kwa kufuata taarifa  juu ya changamoto wanalizonazo na kutatua  changamoto hizo,”. Amesema Dkt. Nyembea  Dkt. Nyembea ameitaka menejimenti ya Hospitali  hiyo kuelewa vizuri dhana ya ubora wa  huduma kwa kuifahamu misingi yake na  kuiwakilisha kwa kila mtumishi wa kila idara na  kuongeza kuwa suala la huduma kwa mteja linapaswa  kubeba na kuchukuliwa kwa uzito na kila  mtumishi wa sekta ya afya.  “Malalamiko mengi yanayokuja yanaonyesha  kuwa suala la mawasiliano limekuwa ni shida  ambapo mawasiliano ni sehemu muhimu ya  kumhudumia mgonjwa, tunafahamu wote na  tumesoma kuwa mgonjwa kwenye matibabu  ndio kiini cha ugonjwa alio nao na kufanya  maamuzi, tujitahidi sana kuboresha huduma  kwa mteja “. Ameeleza.  Kwa upande wake Mkurugenzi Mtendaji wa Hospitali  ya Rufaa ya Mkoa wa Dodoma Dkt. Ernest  Ibenzi amesema Hospitali hiyo imeendelea  kuunga mkono juhudu za Serikali kupitia Wizara  ya Afya kwa kuhakikisha watanzania wanapata  huduma bora na kuwafikia walipo kwa kupeleka  Madaktari bingwa maeneo mbali mbali ya nchi  kwa lengo la kusaidia utoaji wa huduma sambamba  na kusambaza vifaa tiba kwa wagonjwa  waliovunjika mifupa mirefu.  “Juzi tulipeleka madaktari bingwa 12 katika  kambi ya matibabu mkoani Arusha kwa ajili ya  kusaidia kutoa huduma na pia hospitali tunasambaza  vifaa tiba vya kutibu wagonjwa waliovunjika  mifupa mirefu ambapo tayari tushapeleka  Hospitali ya Mt. Meru, Njombe, Shinyanga na  hivi sasa tunaelekea Morogoro lengo likiwa ni  huduma hizi za mifupa zifanyike katika hospitali  zote za mikoa”  UTARATIBU MPYA WA UPIMAJI WA VVU KUONGEZA  WIGO KWA WAPIMAJI  Afya Habari 19  Na Said Nyaoza  DAR ES SALAAM  Utaratibu mpya wa kitaifa wa upimaji wa Virusi  vya UKIMWI kwa vipimo vitatu ili kuthibisha  kuwa mtu ana maambukizi ya VVU utasaidia  kuongeza wigo wa upimaji wa VVU nchini.  Hayo ameyasema Kaimu Meneja Mpango wa  Taifa wa Kudhibiti UKIMWI, magonjwa ya Ngono  na Homa ya Ini Dkt. Ona Machangu Julai 02, 2024  Jijini Dar es Salaam katika ufunguzi wa kikao cha  kutambulisha mwongozo mpya (Algorithim) ya  kitaifa kuhusu upimaji wa Virusi vya UKIMWI,  ambapo mtu atapimwa ama kujipima na kugundulika  kuwa na virusi vya UKIMWI kwa kipimo  cha awali atalazimika kupima vipimo vingine  viwili vya uhakiki ili kuthibisha kuwa anamaambukizi  ya VVU.  Dkt. Machangu amesema Lengo mahususi la  kutumia vipimo vitatu ni kuhakikisha wigo wa  upimaji unaongezeka kwa kupima vipimo ambavyo  vitaleta majibu sahihi zaidi ili kuleta manufaa  na kusaidia huduma za uchunguzi kwa watu  ili waweze kushawishika kupima na kuanza dozi  mara moja endapo watagundulika.  Pia Dkt. Machangu amesema ili kufikia lengo la  kutokomeza maambukizi mapya ya UKIMWI  mwaka 2030, Wizara ya Afya inalenga kuendelea  kuboresha huduma za upimaji lli kuhakikisha kila  mtu anafikiwa na huduma za upimaji na kujua  hali yake ya kiafya.  "Tanzania tupo katika malengo ya kidunia ya 95  na kutokana na tafiti za viashiria zinaonesha 95  ya kwanza ya upimaji kama nchi tupo asilimia 83  hivyo tunalengo hasa la kuhakikisha tunamfikia  kila mtu na huduma za upimaji nchini"  Aidha Dkt. Machangu amewasihi wananchi  kuendelea kujitokeza kupima afya zao ili kutambua  hali zao za kiafya na kuanza dozi ya kupunguza  makali ya VVU mara moja  "Niwakaribishe watanzania kufika kwenye vituo  vya afya kupata huduma za upimaji pia kuna  huduma za kujipima kwani ni vizuri kujua afya  yako ili kufurahia maisha". Amesema Dkt. Machangu.  Kwa upande wake Mwakilishi kutoka shirika la  Afya Duniani (WHO) Bi. Maria Kelly amesema  kama wadau wa maendeleo wamejidhatiti kwa  kuendelea kusaidiana na Serikali ili kuhakikisha  mpango huo wa upimaji unaweza kutekelezeka.  TOLEO, NO. 9, AGOSTI 2023  WADAU WAASWA KUCHANGIA MFUKO WA BIMA YA AFYA  KWA WOTE  Afya Habari 20  Na. Abdulwaheed Madenge  DAR ES SALAAM  Katibu Mkuu Wizara ya Afya Dkt. John Jingu  amewaomba wadau wa Maendeleo ndani  ya sekta ya Afya kuendelea kuunga mkono  juhudi za serikali hususani kipindi hiki cha  kuelekea kwenye utekelezaji wa mpango wa  Bima ya Afya kwa wote nchini.  Dkt. Jingu ametoa wito huo Julai Mosi, 2024  jijini Dar Es Salaam wakati wa kikao kazi cha  kuridhia mpango kazi na matumizi ya fedha  zinazotolewa kupitia mfuko wa pamoja wa  afya zikiwemo Balozi, na Benki ya Dunia kwa  mwaka wa fedha 2024/25.  Dkt. Jingu amesema sheria ya Bima ya Afya  kwa wote iliyosainiwa na Rais wa Jamhuri  wa Muungano wa Tanzania Dkt. Samia  Suluhu Hassan inalengo la kuona kila Mtanzania  anapata huduma bora za Afya muda  wote hasa kwa makundi maalum wakiwemo  wakinamama wajawazito, watoto walio  na umri chini ya miaka mitano na wananchi  wasio na uwezo.  “Wadau wa sekta ya Afya wamekuwa wakiunga  mkono juhudi za serikali kwa kuchangia  kupitia mfuko wa afya ya jamii(CHF) na  kuimarisha huduma za afya nchini, hivyo  niwaombe kuendelea kuunga mkono utekelezaji  wa mpango wa Bima ya Afya kwa  wote utakao kuwa mkombozi kwa wananchi  wasio na uwezo” Dkt. Jingu amesema.  Aidha, Dkt. Jingu amewashukuru wadau  kwa kuendelea kuchangia bajeti ya wizara  ya afya ambayo imekuwa ikiongezeka  mwaka hadi mwaka kwa kipindi cha miaka 3  iyopita.  Awali akimkaribisha Katibu Mkuu Wizara ya  Afya Dkt. John Jingu, Mganga Mkuu wa Serikali  Prof. Tumaini Nagu alisema Serikali  kupitia Wizara ya Afya imeendelea kuimarisha  ubora wa huduma za afya na kusogeza  karibu na Wananchi hadi katika ngazi za  msingi.  “Kwa sasa kila mtanzania anapata huduma  bora za afya kwani tumepeleka madaktari  bingwa na ubingwa bobezi kwenye hospitali  za wilaya ambapo mbali ya kutoa huduma  kwa wananchi pia wamewajengea uwezo na  ujuzi kwa watumishi wa afya katika hospitali  hizo” Amesema Prof. Nagu  BILIONI 145 KUCHANGWA NA WADAU, MFUKO WA AFYA  WA PAMOJA  Afya Habari 21  Na Abdulwaheed Madenge  DODOMA  Serikali kupitia Wizara ya Afya inatarajia  kupokea bilioni 145 kwa mwaka wa fedha  2024/25 kutoka bilioni 126 mwaka 2023/24  ongezeko la asilimia 15, kutoka kwa wadau  wanaochangia sekta ya afya kupitia mfuko  wa afya wa pamoja (Health Basket Fund)  Hayo yamesemwa Julai Mosi, 2024 na Katibu  Mkuu Wizara ya Afya Dkt. John Jingu wakati  wa kikao kazi cha kuridhia mpango kazi na  matumizi ya fedha zinazotolewa kupitia  mfuko wa pamoja wa afya zikiwemo Balozi  na Benki ya Dunia kwa mwaka wa fedha  2024/25.  Dkt. Jingu amesema kati ya fedha hizo  shilingi bilioni 130.1 zitagawanywa kwenye  Halmashauri, bilioni 5.9 Wizara ya Afya , bilioni  5.9 Mikoa na bilioni 2.9 zitakwenda Ofisi  ya Rais TAMISEMI.  Aidha, ameongeza kuwa lengo la Mchango  wa mfuko wa afya wa pamoja kutoka kwa  wadau hao ni kuimarisha Huduma za Afya  katika ngazi ya msingi hususani kwenye  ununuzi wa vifaa tiba, dawa na kuimarisha  huduma za Chanjo.  “Mbali na maeneo hayo pia fedha hizo  zitatumika kuimarisha huduma za mama na  mtoto pamoja na uendeshaji wa vituo vya  kutolea huduma za afya ngazi ya msingi  vipatavyo 6214”.  Kwa upande wake Mratibu wa Kamati ya  washirika wa maendeleo wa mfuko wa Afya  wa pamoja kutoka ubalozi wa Uswiss, Bi.  Jacqueline Matoro ameipongeza serikali ya  Tanzania kupitia Wizara ya Afya kwa kuhakikisha  inaimarisha huduma za Afya na upatikanaji  wake kuanzia ngazi ya msingi na kuishikuru  Wizara ya Afya kwa ushirikiao inaoutoa  kwa wadau wa maendeleo katika sekta  ya Afya.  Mfuko wa Afya wa pamoja ulianzishwa  mwaka 1999 ambapo hadi sasa umeendelea  kuunga mkono juhudi za serikali ambapo  wadau hao ni Serikali ya Canada, Switzerland,  Ireland, World Bank, UNICEF, UNFPA,  KOICA, Danida Investment pamoja na mdau  mpya Serikali ya Uingereza.  WIZARA YA AFYA, TANZANIA, TOLEO LA MWEZI JULAI, 2024