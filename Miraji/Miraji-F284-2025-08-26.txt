Mtagusano wa Kimofofonolojia katika Kiolezofaridi cha Lugha ya Kiswahili: Mapengo ya Kiolezofaridi 
Jarida la Afrika Mashariki la Masomo ya Kiswahili (Naomi Ndumba Kimonye, Leonard Chacha Mwita na Peter Githinji) 
Tarehe ya Uchapishaji: 25 Agosti 2025 
Istilahi Muhimu: Kiolezofaridi, Mashartizuizi, Mofofonolojia, Mshindani, Pengo, Umbotokeo 
IKISIRI Makala hii inalenga kubainisha mapengo kwenye violezofaridi vya kimofofonolojia katika lugha ya Kiswahili. Kiolezofaridi ni mfumo wa mpangilio wa vipengee vya kiisimu ambao unaonyesha uhusiano wima baina ya kipashio kimoja na vipashio vingine katika muktadha maalum, yaani ni mfumo wa miundo ya kisarufi. Pengo la kimofofonolojia hutokea pale ambapo kipashio fulani cha lugha kinakubalika licha ya kuwa kimekiuka sheria za uundaji na mnyambuliko wa maneno. Pia hutokea pale ambapo hata baada ya kuzingatia sheria hizi tunapata kipashio ambacho hakikubaliki katika lugha. Katika utafiti huu, kuna maumbo yanayotii kanuni za kisarufi lakini hayakubaliki kiisimu ilhali kuna yale ambayo yamekaidi kaida za kisarufi lakini yanakubalika. Katika mofolojia, kanuni za kimofolojia zinapokiukwa katika uambishaji, tunatarajia kuwa maumbo yatakayozalishwa yatakuwa na makosa ya kisarufi na hivyo kutotumika. Kwa upande mwingine, maumbo ya lugha yanapokubalika licha ya kutozingatia kanuni za kimofolojia ni ishara kuwa kuna pengo la kiolezofaridi katika kiwango cha kimofolojia. Mofolojia hutagusana sana na michakato ya kifonolojia; hivyo basi katika makala hii tutashuhudia jinsi fonolojia inavyoathiri kiolezofaridi cha kimofolojia. Nadharia ya Kiolezofaridi Bora (Optimal Paradigms) iliyoasisiwa na McCarthy (2005) ndiyo iliyotumika. Misingi ya nadharia hii ni; kwanza, mshindani huzingatia vielelezo vya unyambuaji pale ambapo kiolezo cha unyambuaji huwa na maneno yaliyojikita kwenye msamiati mmoja. Pili, mashartizuizi ya uadilifu na uziada hutathmini washindani. Ukiukaji wa mashartizuizi wa kila kipashio hujumuishwa. Tatu, maumbotokeo hufanana na vielelezo vya vipashio vingine na hatimaye kuna makundi ya maumbotokeo ya mashartizuizi ya uadilifu yanayofanana. Data ya utafiti huu ilikusanywa maktabani na mtandaoni. Watafiti walisoma kwa kina vitabu vya lugha ya Kiswahili ambavyo vimechapishwa, tasnifu za lugha na pia, makala zilizochapishwa mtandaoni ili kupata data iliyohitajika. Asili ya data ni matini teule za isimu na data yenyewe ni violezofaridi vyenye mapengo. Usampulishaji dhamirifu ulitumika kuteua kazi za isimu. Data iliteuliwa kimakusudi na kuwasilishwa kwa njia ya maelezo na majedwali. Matokeo ya utafiti huu UTANGULIZI Kwa mujibu wa Fromkin na wengine (2019), mwanajamii anapoifahamu lugha, anaweza kuongea na kueleweka na wanajamii wengine wanaoifahamu lugha ile. Hii ina maana kuwa mwanajamii ana uwezo wa kuzalisha vipashio mbalimbali na vilivyo na maana. Kuifahamu lugha kunamwezesha mwanajamii kuunga sauti ili kuunda silabi, kuunganisha silabi ili kuunda maneno nayo, maneno kuunda virai, vishazi na sentensi. Mwanajamii ana uwezo wa kufanya haya yote kwa kuongozwa na sheria za kiisimu. Katika lugha ya Kiswahili, tawi la mofolojia huwa na sheria zake. Tunaona kuwa kuna miktadha ambapo sheria za kiolezofaridi zinavunjwa na licha ya hayo, vipashio vinavyozalishwa vinakubalika na wanajamii. Hili ni pengo la kiolezofaridi. Kiswahili ni lugha ambashibainishi. Hii ina maana kuwa mofolojia hutagusana sana na michakato ya kifonolojia. Makala hii ni sehemu ya utafiti mpana ulioshughulikia ufumbuzi wa fumbo la violezofaridi vyenye mapengo katika mfumo wa lugha ya Kiswahili. Lengo linaloshughulikiwa na makala hii ni kubainisha mapengo kwenye violezofaridi katika matawi ya isimu. MAANDISHI KUHUSU VIOLEZOFARIDI Sims (2006) alifanya utafiti wa violezofaridi katika lugha ya Kigiriki. Kutokana na matokeo ya utafiti wake, pengo kwenye kiolezofaridi hutokea pale ambapo kunakosekana muundo fulani wa isimu ambao unatarajiwa kuwepo. Pia hutokea ambapo muundo fulani wa kisarufi unatarajiwa kuwa kwa msingi wa sheria za lugha lakini tunapata muundo tofauti. Utafiti huu unanuwia kutathmini ikiwa katika lugha ya Kiswahili hali ni kama hiyo pia. Tofauti ya utafiti huu na ule wa Sims ni kuwa utafiti huu uliongozwa na nadharia ya Kiolezofaridi Bora ilhali ule wa Sims uliongozwa na nadharia ya Neno na Kiolezofaridi. Kwa mujibu wa Baronian na Kulinch (2012), pengo kwenye kiolezofaridi cha kimofolojia ni tokeo la kutokubalika kwa uchaguzi fulani wa kimofolojia. Kwa maoni yao, tatizo la kijumla ni kuwa pengo kwenye violezofaridi huchukua muundo wa kundi fulani la vipashio kama vile vitenzi ambao kwa kiasi fulani unafanana na muundo wa kundi lingine la vitenzi. Baada ya kufanya utafiti katika lugha mbalimbali ambazo ni Kifaransa, Kihispania, Kiingereza na Kirusi, walitambua uwepo wa pengo kwenye violezofaridi katika vitenzi ambavyo vilionekana kuwa na kasoro kwani vilikosa kuzingatia sheria za lugha. Katika lugha ya Kiswahili, kuna vitenzi vichache vinavyokiuka sheria hasa katika mnyambuliko. Stump na Finkel (2013) walifanya utafiti wa mapengo ya violezofaridi katika lugha ya Kigiriki na Kirusi. Utafiti wao ulihusu mapengo katika uzalishaji na matumizi ya nomino za umiliki katika wingi katika lugha ya Kigiriki na pia pengo katika vitenzi vya Kirusi katika nafsi ya kwanza. Utafiti wao ulidhihirisha kuwa pengo la kiolezofaridi linazuka pale ambapo maumbo ya violezofaridi yanakosa kubashiriwa kwa kuongozwa na maumbo mengine katika kiolezofaridi hicho. Maoni yao ni kuwa maumbo ya mnyambuliko hujumuisha athari za uhusiano wa kiolezofaridi pale ambapo umbo moja au zaidi katika kilezofaridi huwa mhimili ambao unatumika kubashiri maumbo mengine yanayozalishwa katika kiolezofaridi hicho. MISINGI YA NADHARIA Makala hii inaongozwa na nadharia ya Kiolezofaridi Bora iliyoasisiwa na McCarthy (2005). Nadharia hii ni sura moja ya nadharia pana ya nadharia Boreshi/Umbo Upeo ya Prince & Smolensky (2002) McCarthy & Prince (1993). Kwa mujibu wa nadharia hii, washindani hujumuisha dhana zote za mnyambuliko. Katika violezofaridi vya kila mshindani, kuna uhusiano unaolingana kutoka kwenye kila kiungo cha kiolezofaridi hadi kwenye kiungo kingine cha kiolezofaridi. Masharti ya uadilifu yaliyo ndani ya violezofaridi vyenye uhusiano wa karibu hupinga ubadilishanaji katika violezofaridi. Katika nadharia ya Violezofaridi Bora, mashartizuizi hutathmini washindani wanaojumuisha violezofaridi vyote. Mshindani katika kiolezofaridi huwa na umbotokeo ambalo linafanana na maumbotokeo yote ya msamiati husika. Kufanana kwa mashartizuizi ya uadilifu katika kiolezofaridi cha umbotokeo hupinga ubadilishanaji katika kiolezofaridi. Mwingiliano wa mashartizuizi ya uadilifu na mashartizuizi ya uziada, hupelekea kufanana au kutofanana kwa umbo katika washindani wa kiolezofaridi. Nadharia hii inahusu ulinganishi wa kiasilia. Inawezekana umbo A likaathiri fonolojia ya umbo B, na wakati huo huo umbo B likiathiri fonolojia ya umbo A. Mihimili ya Nadharia ya Kiolezofaridi Bora Hebu tujadili mihimili muhimu katika nadharia ya Kiolezofaridi Bora ni. Kwanza, washindani hujumuisha violezofaridi vyote vya mnyambuliko ambapo violezofaridi vya mnyambuliko huwa na maneno yote yanayohusiana tu (Bonet & Lloret 2002) na (McCarthy, 1998). Pili ni kuwa mashartizuizi ya uadilifu na uziada kwenye umboshindani na umbotokeo hutathmini washindani wote wa kiolezofaridi. Uwepo wa ukiukaji unaopatikana kwa kila mshindani hulinganishwa na ukiukaji wa wale washindani wengine wote. Mashartizuizi ya uadilifu yanahitaji maumbotokeo yafanane na maumboghafi. Baadhi ya mashartizuizi ya uadilifu yanayotumika katika makala hii ni kama vile sharti la FIKI-UKO. Sharti hili linazuia udondoshaji wa kitamkwa chochote katika umboghafi. Kuna sharti la TEGE ambalo linazuia uchopezi. Mashartizuzi ya uziada kwa upande ule mwingine yanazuia miundo ambayo ni vigumu kuzalishwa. Ugumu wa kuzalisha miundo hii unaletwa na kuepukana na homonimia, kutokubalika na jamii, tasfida, miiko, ugumu wa utamkaji, uvujaji wa kanuni za kisarufi au uundaji wa maneno, na kadhalika. Katika lugha ya Kiswahili tunapata mashartizuizi ya uzaida kama vile KILELE. Sharti hili linahitaji kila silabi iwe na kilele. Sharti lingine ni kama vile *II linalokataza mfuatano wa irabu mbili. Tatu ni kuwa shina la umbotokeo la kila msamiati ulioshirikishwa katika kiolezofaridi kwa kila mshindani liko katika uhusiano unaofanana na shina la kila umbo kwenye kiolezofaridi. Hii ina maana kuwa hakuna msingi tofauti, badala yake, kila umbo la kiolezofaridi ni msingi wa aina fulani kwa kuhusiana na kila umbo. Kwa mfano katika lugha ya Kiswahili, ukitumia shina kama vile cheza, unapata maumbotokeo kama vile mchezaji, kucheza, mchezo na wachezaji. Nne ni kuwa kuna seti ya maumbotokeo ya mashartizuizi ya uziada na mashartizuizi ya uadilifu katika kule kuwa na uhusiano unaofanana. Kila umbo linalozalishwa na kiolezofaridi huwa na uhusiano unaolingana na mashina katika kila mojawapo wa kiolezofaridi. Mashartizuizi ya uziada, yanahitaji sehemu ya sarufi kufanyiwa baadhi ya mabadiliko kwenye umboghafi. Hili litakuwa na manufaa kwa maumbotokeo kwani yatakubalika miongoni mwa wasemaji wa lugha nayo mashartizuizi ya uadilifu kwa upande ule mwingine yanayahitaji maumbotokeo yaweze kuhifadhi zile sifa za kimsingi zinazopatikana ndani ya msamiati husika. Kwa mujibu wa McCarthy (2005), dhana ya mnyambuliko ni tofauti na mifumo mbalimbali ya asili ya kipashio. Katika kiolezofaridi, maumbo yote ni sawa kwani yana uwezo wa kuathiri sura ya kifonolojia ya maumbo mengine ya kiolezofaridi. Kila muundo hupewa nafasi ya kuathiri maumbo mengine bila kujali kama unategemea mfumo wa ngazi. Nadharia ya Kiolezofaridi Upeo hubashiri miundo maalum inayoathiriana. Violezofaridi ambavyo hutumika kwa kiwango cha chini havikubaliki. Katika nadharia ya Kiolezofaridi Upeo, kuna violezofaridi vinavyotumika kwa kiwango cha juu na vile vinavyotumika kwa kiwango cha chini. Tatizo ni kuwa violezofaridi vinavyotumika kwa kiwango cha chini hushindana na violezofaridi vya kiwango cha juu. Vile vya kiwango cha juu huzingatia mashartizuizi ya uziada ambayo ni ya daraja la juu na yale ya kiwango cha chini huzingatia mashartizuizi ya uadilifu ambayo si muhimu kwani yanaorodheshwa chini ya mashartizuizi ya uziada ambayo ndiyo yenye jukumu muhimu. Ili mahartizuizi ya uadilifu yashinde ni lazima mashartizuizi ya uziada yazuiliwe (McCarthy & Prince, 1995). MBINU ZA UTAFITI Data ya utafiti ilitoka maktabani. Mtafiti alitumia mbinu ya kusoma na kunukuu matini zilizodhihiriha uwepo wa mapengo kwenye kiolezofaridi. Maandishi ya Kiswahili yalisomwa na kuchambuliwa kwa undani kwa lengo la kupata vipashio vya kisarufi ambavyo vimekiuka kanuni za kiolezofaridi. Sampuli iliyotumika iliteuliwa kimaksudi. Vitabu vya sarufi ya Kiswahili na pia vya fasihi vilitumika. Matokeo ya utafiti yaliwasilishwa kwa kutumia maelezo na jedwali. Nadharia ya Kiolezofaridi Bora ilitumika kuweka wazi matokeo ya utafiti. Baadhi ya vitabu vilivyotumika kupata data ni pamoja na, Kenya Literature Bureau (2022). Kamusi Pevu ya Kiswahili, Toleo la Tatu. Bakita (2022). Kamusi Kuu ya Kiswahili. TUKI (2019). Kamusi ya Kiswahili Sanifu, Toleo la Nne East African Education Publishers (2022) Kamusi Teule ya Kiswahili. King’ei na Ndali (2016). Kamusi ya Methali BAKITA (2011) Kamusi ya Karne ya Ishirini na Moja, Toleo la Nne TUKI (2006). English-Kiswahili Dictionary, Toleo la Tatu Wamitila (2003). Chemchemi za Kiswahili Kidato cha Kwanza Wamitila (2003). Chemchemi za Kiswahili Kidato cha Pili Wamitila (2004). Chemchemi za Kiswahili Kidato cha Tatu Wamitila (2003). Chemchemi za Kiswahili Kidato cha Nne Mgullu (2001). Mtalaa wa Isimu: Fonetiki, Fonolojia na Mofolojia ya Kiswahili. Ashton (1980) Swahili Grammar A Handbook of Swahili Language PENGO LA KIMOFOLOJIA KATIKA LUGHA YA KISWAHILI Mapengo ya violezofaridi yatashughulikiwa katika matawi mawili ya mofolojia ambayo ni; mofolojia ya mnyambuliko wa maneno na mofolojia ya Mfano 1. uundaji wa maneno. Kwa mujibu wa McCathy (2005), nadharia ya Kiolezofaridi Bora huonyesha tofauti kati ya mofolojia ya mnyambuliko na mofolojia ya uundaji wa maneno. Nadharia hii inaonyesha kuwa, katika mofolojia ya uundaji wa maneno vipashio hupangwa kulingana na mfumo wa ngazi za vipashio husika. Kwa upande ule mwingine mofolojia ya mnyambuliko nayo huzingatia mpangilio wa violezofaridi. Utafiti huu umedhihirisha kuwa kuna mapengo ya kiolezofaridi yanayotokana na matawi haya mawili ya mofolojia. Pengo la Kiolezofaridi katika Kunyambua Vivumishi Kulingana na kiolezofaridi, vivumishi vya Kiswahili huchukua viambishi vya awali kutegemea ngeli ya nomino inayovumishwa. Pengo la kimofolojia linapatikana katika kuambishi mofu za ngeli/wingi katika vivumishi vya idadi kamili. Kuna vivumishi vya idadi vinavyokubali uambishaji ila kuna vivumishi vingine ambavyo haviambishwi. Ifuatayo ni mifano ya vivumishi vya idadi. Katika Mfano 1, vivumishi vya idadi sita, saba, na tisa havichukui viambishi vya nomino kinyume na vivumishi hivyo vingine vya idadi. Ni sawa kusema watu watatu lakini ni kosa kusema watu wasita. Vivumishi vya asili ya Kibantu kama vile moja, mbili, tatu, nne, tano na nane vinachukua viambishi kutegemea ngeli ya nomino husika lakini vile vya kukopa kama vile sita, saba na tisa havichukui viambishi vya awali vya upatanisho wa kisarufi. Kulingana na nadharia Kiolezofaridi Bora, kila umbo linalozalishwa na kiolezofaridi huwa na uhusiano unaolingana na kila mojawapo wa kiolezofaridi. Kwa mujibu wa Fromkin na wengine (2019), neno jipya linapoingizwa katika lugha, sheria za kawaida za mnyambuliko ni lazima zizingatiwe. Neno linapokopwa na kuingizwa katika lugha nyingine, inatarajiwa kuwa neno lile litatii sheria za lugha pokezi. Maneno sita, saba, na tisa yanakosa kutii sheria za mofolojia katika lugha ya Kiswahili. Hili ni pengo la kiolezofaridi katika mofolojia ya Kiswahili. Jedwali 1 linatumika kuonyesha jinsi neno saba linavyokosa kutii mashartizuizi yaliyowekwa. Katika Jedwali 1 tulitumia sharti la FIKI-UKO ambalo linasisitiza kuwa sauti zote zilizo ndani ya umboghafi pia ziwe katika umbotokeo. Sharti la TEGE linasisitiza kuwa umbotokeo litegemee sauti zilizo ndani ya umboghafi pasi na kuingiza sauti zingine mpya. Pia kuna sharti la – NGELI(KUKOPA)ambalo linasisitiza vivumishi vya idadi vilivyokopwa havichukui viambishi vya awali. Katika Jedwali 1. Mshindani (a) amevunja sharti la uziada la –NGELI (KUKOPA) ambalo linazuia viambishi vya ngeli ya nomino kuambishwa mwanzoni mwa vivumishi vya idadi vilivyokopwa. Katika lugha ya Kiswahili, vivumishi vyote vya idadi vilivyokopwa kutoka Kiarabu haviambishwi. Mshindani (b) amevunja sharti la TEGE kwani kiambishi cha ngeli vi kilicho kwenye umboghafi kinakosekana kwenye umbotokeo. Mshindani (b), vijiko saba amevunja masharti ya FIKI-UKO. Mshindani aliyekubalika ni (b) kwani ametii sharti muhimu la –NGELI (KUKOPA) kwani kivumishi ‘saba’ kimekopwa na hivyo hakipaswi kuambishwa. Pengo la Kiolezofaridi kwenye Mzizi Kwa mujibu wa Kotowski na Plag (2023), mzizi ndiyo mofu muhimu zaidi katika neno na ndio muhimili wa neno. Sifa muhimu kwenye mzizi wa neno katika lugha ya Kiswahili ni kuwa, haubadiliki katika maumbo yanayozalishwa na mnyambuliko kwa vile umbo la mzizi ni moja tu. Katika Mfano 2, tunaona kuwa kuna wakati ambapo mzizi wa neno unakosa kutii kiolezofaridi. Kwa mujibu wa Kiolezofaridi Bora, mashina yote katika kiolezofaridi yanastahili kufanana. Ikiwa mzizi utabadilika, bila shaka shina pia litabadilika. Hebu tuangalie mizizi ifuatayo ogop-, pat-, shuk-, lew-, vuk-, -ruk- na -wak-. Mizizi hii inazingatia sifa muhimu ya mzizi yaani, haibadiliki katika minyambuliko iliyotumika isipokuwa katika kauli ya kutendesha. Mizizi hii yote inayoishia kwa konsonanti inaponyambuliwa katika kauli ya kutendesha, konsonanti inayotamatisha mzizi ule inabadilika. Katika lugha ya Kiswahili, vipashio kama vile pombe ilimlewesha, amewakisha kurunzi na amerukisha mpira havitumiki katika lugha sanifu badala yake vipashio pombe imemlevya, amewasha kurunzi na amerusha mpira ndivyo vinachukuliwa kuwa sahihi kisarufi. Maneno mengine ambayo yalitarajiwa kutumika kwa mujibu wa sheria za mnyambuliko wa kauli ya kutendesha ni, ogopesha, patisha, shukisha, na vukisha. Kuna uwezekano mkubwa wa maneno haya kuwepo katika lugha ya Kiswahili lakini yanapokosa kutumika basi kunakuwa na pengo la kiolezofaridi kwenye mzizi wa vitenzi katika kauli ya kutendesha. Katika Jedwali 2 kuna washindani watatu. Mashartizuizi tuliyotumia kubaini mshindi ni ya uziada ambayo ni SHABI-MO na FIKI-UKO. Sharti la FIKI-UKO linasisitiza kuwa ni lazima kuwepo na ukomo wa kiwango cha udhahania katika umboghafi na maumbotokeo. Kulingana na sharti hili, hakufai kuwepo na udondoshaji wa sauti yoyote ile katika umboghafi. Umbotokeo linafaa kufikia ukomo wa kukubalika. Sharti la SHABIMO linapinga mabadiliko ya mofu kwani linasisitiza kushabihiana kwa mofu. Kulingana na Jedwali 2, mshindani ogofya amevunja mashartizuizi muhimu. Neno hili linakosa kufanana na umboghafi. Umbo la mzizi ogop- linabadilika kwani nafasi ya sauti /p/ inachukuliwa na sauti /fy/. Kwanza, sharti la FIKIUKO linalosisitiza uwepo wa ukomo katika viwango vya udhahania kwenye umboghafi na maumbotokeo limevunjwa. Udondoshaji wa sauti yoyote ile katika umboghafi haukubaliki. Kwa mujibu wa sharti hili, umbotokeo linafaa kufikia ukomo wa kukubalika. Shartizuizi la SHABI-MO linalosisitiza kuwa mofu ya umboghafi ifanane na ya umbotokeo. Sharti lingine lililovunjwa ni la MZIZI! ambalo linasisitiza kuwa mzizi wa neno haufai kubadilika. Mshindani ogopesha anaibuka kuwa mshindi kwani hakiuki mashartizuizi muhimu ikilinganishwa na mshindani ogofya. Licha ya neno ogofya kuvunja mashartizuizi muhimu limekubalika na linatumika katika lugha ya Kiswahili. Pengo la Kiolezofaridi kwenye Vitenzi vya Silabi Moja huwekwa katika silabi ya pili kutoka mwisho kwenye maneno. Vitenzi vya silabi moja vinadhihirisha pengo kwenye kiolezofaridi vinapokosa kuzingatia sheria za mnyambuliko wa vitenzi ikilinganishwa na vitenzi vingine. Vitenzi hivi ni; fa, ja, la, wa, cha, chwa, nywa, pa, pwa na nya. Kwa kuzingatia fonolojia arudhi, vitenzi hivi vimepungukiwa kwa njia mbalimbali kama vile uwekaji wa shadda kwani vina silabi moja. Katika vitenzi vingine vya asili ya Kibantu, kiishio -a- kikiongezwa baada ya mzizi wa kitenzi, ni rahisi kujua maana ya kipashio kile. Katika vitenzi vya silabi moja kuna upungufu kwani katika kauli ya kutenda, kuongeza kiambishi cha tamati -a- cha kauli ya kutenda hakutoshi kukipa kitenzi kile maana inayokusudiwa na mzungumzaji, inabidi kitenzi kile kiongezewe kiambishi awali -ku- cha utendaji ili kulisaidia neno lile lipate maana na pia liweze kutumika katika sentensi hasa katika kauli ya kutenda. Badala ya kusema la chakula, mwanajamii atasema kula chakula. Katika lugha ya Kiswahili, vitenzi vyote vya Kiswahili visoukomo vinauwezo wa kuchukua kiambishi -ku-. Hata hivyo, vitenzi vingine vina uwezo wa kutumika katika sentensi pasi na kuchukua kiambishi -ku- lakini vitenzi vya silabi moja kauli ya kutenda vinalazimika kuchukua kiambishi -ku- kila mara. Kiambishi -ku- kinaongezwa kabla ya mzizi ili kuhakikisha kuwa kuna sifa za kiarudhi zinazokusudiwa. Katika lugha ya Kiswahili, mkazo Mfano 3 a unaonyesha upungufu uliopo katika vitenzi vya silabi moja katika kauli ya kutenda. Vitenzi hivi vinakosa kujisimamia katika kauli hii kama vilivyo vitenzi vingine. Upungufu huu unafidiwa na kupachika kiambishi -ku-. Marten (2002) anadai kuwa viambishi vya hali na wakati me, ta, li na na havina uwezo wa kuchukua mkazo katika neno. Kwa sababu hii, kiambishi -ku- kinaambishwa kabla ya kitenzi cha silabi moja ili kuweza kutiliwa mkazo. Katika kuamrisha, viambishi awali kama vile vya wakati, hali, mtendwa na kadhalika havipachikwi kabla ya mzizi. Viambishi tamati vinavyoambishwa baada ya mzizi ni kiishio, mnyambuliko na wingi. Katika vitenzi vya silabi moja shina la kitenzi halitoshi kutumika katika hali ya kuamrisha hasa katika umoja. Inabidi kiambishi -ku- kitumike. Katika Jedwali 3, mshindani b amevunja sharti la TEGE linalopinga kuchopekwa kwa kipashio chochote kwenye umboghafi. Tunaona kuwa kiambishi -ku- kimechopekwa kabla ya mzizi. Licha ya hayo, mshindani b ndiye anayeibuka mshindi badala ya mshindani a aliyetii sharti la TEGE. Mshindani a amevunja masharti ya Shadda-S2Kulia na *ShaddaNjeo. Kwa mujibu wa sharti ShaddaS2Kulia, mkazo huwekwa kwenye silabi ya pili kutoka mwisho. Katika neno amela, silabi ya pili kutoka mwisho ni me. Katika lugha ya Kiswahili, shadda haiwekwi kwenye viambishi vya njeo na hali, hivyo kupelekea mshindani huyu kuvunja sharti la *ShaddaNjeo. Kwa mujibu wa Lindfors (2003), sio silabi zote za pili kutoka mwisho Mfano 5. zinatiliwa mkazo. Viambishi ambavyo havitiliwi shadda ni na, me, li, ta, nge na ngali. Kipashio -ku- kinachopekwa ili kichukue mkazo. Pengo la kiolezofaridi linatokea tunaponyambua vitenzi vya silabi moja katika kauli ya kutendwa. Katika mnyambuliko huu, kiambishi -w-, -lew- na liw- huambishwa baada ya mzizi. Mzizi wa kitenzi unapoishia na konsonanti, kiambishi -w- ndicho kiambishi kinachongezewa baada ya mzizi. Mizizi ya kitenzi inapoishia kwa irabu, kiambishi lew/liw hutumika. Kiolezofaridi kinavunjwa pale ambapo mzizi unaishia na konsonanti ila mofimu -iw- inaambishwa badala yake mofimu -w-. Tazama mfano 6: Katika Mfano 5 tunaona kuwa kiolezofaridi cha kauli ya kutendwa kinavunjwa kwani vitenzi hivi havifuati ruwaza inayozingatiwa kama vile somwa, limwa, chezwa na pigwa. Kwa mujibu wa Tesar na Smolensky (2000), washindani ambao wanazalishwa kutoka kwa leksimu moja wanafaa kuzingatia ruwaza ya kiolezofaridi hicho. Jedwali 4 linaweka wazi jinsi kitenzi liwa kilivyovunja mashartizuizi yaliyowekwa. Masharti matatu yalitumika. Sharti la MZIZIk+W linasisitiza kuwa ikiwa mzizi wa kitenzi unaishia na konsonanti basi kiambishi cha kauli ya kutendwa ni -w-. sharti la TEGE linazuia kuchopeka sauti. Katika Jedwali 4 mshindani a anavunja sharti moja la Nsarufi-NArudhi kwani neno la kisarufi ni lazima liwe na sifa za kiarudhi kama vile shadda. Kwanza mshindani b anavunja sharti la MZIZIk+W kwani badala ya kuambishwa kiambishi -w- mshindani huyu anakubali kiambishi -iw-. Mshindani b pia amekubali kuongezewa kwa sauti -i- na hivyo kuvunja sharti la TEGE. Licha ya kuwa mshindani (b) amevunja mashartizuizi muhimu, amekubali sharti moja muhimu la NSarufi-NArudhi. Kila neno la kisarufi ni sharti liwe na sifa za kiarudhi. Katika mshindani (b) silabi ya pili kutoka mwisho ni -me- Katika Mfano 6, tunapata nomino za kawaida kwa kuongeza kiambishi awali -m-/-mw- katika umoja na -wa- katika wingi na kisha kiambishi tamati -i- ila kunatokea pengo kwani hata baada ya kuzingatia sheria hiyo, kuna baadhi ya leksimu zinazozalishwa ila hazitumiki katika Kiswahili sanifu. Nomino hizi pia zinavunja sheria ya mzizi kwani mizizi inabadilika. Kwa mfano wanajamii hawasemi, Yeye ni mwibi. Licha ya kuwa maneno haya yamezingatia sheria za uundaji wa nomino katika lugha ya Kiswahili, hayatumiki katika Kiswahili sanifu. silabi hii pia ni kiambishi cha hali timilifu na ambacho hakiwezi kikatiwa shadda. Pengo la Kiolezofaridi kwenye Mofolojia ya Uundaji wa Maneno Kwa mujibu wa Hartman (1972) na Stork, mofolojia ya uundaji wa maneno ni tawi la isimu linalohusika na kuzalisha aina tofauti za maneno. Mofimu ya uundaji wa maneno huambishwa kwenye shina la neno na kuunda neno jipya. Fromkin na wenzake (2019) wanaeleza kuwa mofimu za uundaji wa maneno huwa na dhima za kisemantiki hivi kwamba mofimu hizi ni kama maneno yenye maana ila kihalisia si maneno bali ni mofimu. Mofimu hizi zina uwezo wa kubadili aina ya neno. Kwa mfano, kitenzi kinaweza kuundwa kutoka kwa kivumishi, nomino inaweza kuundwa kutoka kwa kitenzi na kadhalika. Matthew (1991) anasema kuwa neno jipya linapoundwa kwa kuambishwa mofimu za uundaji wa maneno, sheria huzingatiwa ila kuna wakati mwingine ambapo sheria zile zinakumbana na kizuizi au hata zikakosa kutumika. Tuliangazia pengo la kiolezofaridi katika uundaji wa nomino kutoka kwa vitenzi kwa kuambisha viambishi kabla na baada ya shina. Pengo kwenye Uundaji wa Nomino Baadhi ya nomino huundwa kwa kuongeza viambishi awali na tamati kwenye aina tofauti za maneno kama vile vitenzi, vielezi, vivumishi na hata nomino zenyewe. Mfano huu unaonyesha jinsi pengo katika uundaji wa maneno linatokea wakati maneno fulani yanakosa kuzingatia ruwaza iliyo wazi. Kati ya mapengo haya, tunapata kuwa kuna leksimu ambazo zimevunja sheria ya shina. Maneno kama vile mpishi, mlinzi, mfuasi na mwizi yamevunja sheria za mzizi. Tutatumia Jedwali 7 kudhihirisha pengo hili la mzizi. Tutatumia shina la kitenzi iba kama shina. Mzizi wake ni -ib-. Kwa mujibu wa sheria za mzizi na sheria za uundaji wa nomino, neno linalotarajiwa kuibuka mshindi ni mwibaji. Hata hivyo, neno mwizi linalovunja mashartizuzi muhimu ndilo linalokubalika katika lugha ya Kiswahili. Mashartizuizi yaliyotumika ni FIKIUKO, JAMII, SHABI-MO na MZIZI! Sharti la FIKI-UKO linawazuia wanajamii kudondosha sauti kwani katika kuzalisha kipashio kipya, mwanajamii anastahili kutegemea sauti zilizomo ndani ya umboghafi. Sharti la SHABI-MO linasisitiza kuwa mofu zilizo ndani ya umboghafi zifanane na zile zilizo kwenye umbotokeo. Sharti la MZIZI! nalo linasisitiza kuwa mzizi wa neno ubaki jinsi ulivyo. Hatimaye sharti la UKUBALIFUJAMII linaonyesha umbo ambalo linakubaliwa na wanajamii. Kulingana na Jedwali 5, neno mwizi limekiuka shartizuizi la FIKI-UKO linaloweka ukomo wa kiwango cha udhahania kati ya umboghafi na umbotokeo. Mshindani huyu pia amevunja shartizuizi la SHABI-MO linalosisitiza zaidi kuhusu kushabihiana kwa mofu za umboghafi na umbotokeo. Pia limevunja sharti la MZIZI! Mzizi wa neno husika haupaswi kubadilika wala kuvunjwanjwa. Kwa mujibu wa McCarthy (2005) vipashio vyote vinavyozaliwa katika kiolezofaridi fulani ni lazima chanzo kiwe leksimu ile husika. Kwa mfano neno mwizi kuundwa kutoka kwa leksimu iba ni pengo kwani hata kwa kuangalia tu hizi ni leksimu mbili tofauti. Licha ya mshindani (a) kuvunja mashartizuizi mengi, ametii sharti moja muhimu ambalo ni UKUBALIFUJAMII. Wanajamii wanakubali neno mwizi na wala si mwibi. Tuliangazia pengo katika uundaji wa nomino ambapo mofimu zinazoambishwa kwenye mzizi zinakiuka kanuni. Katika lugha ya Kiswahili, mofimu mbili kuu za kauli ya kutendesha ni -esh na -ish kama ilivyo katika maneno somesha na pikisha. Viambishi vingine ni kama vile -z-, -s- na -fy- Pengo linalotokea kwa jinsi mofimu za mnyambuliko zinavyoambishwa. Mfano 7 unaonesha pengo katika kauli ya kutendesha. Katika Mfano 7 a, shina ona limenyambuliwa kwa njia mbili tofauti. Kwenye mnyambuliko wa kwanza, kiambishi -esh kinaongezwa baada ya mzizi –on. Hii ni kulingana na sheria za mnyambuliko wa kauli ya kutendesha. Lakini katika mnyambuliko wa pili, tunaona kuwa maneno onyesha na maonyesho yamevunja sheria za uambishaji. Mzizi wa neno ona ni -on- kiambishi cha kutendesha -esh- kinaongezewa baada ya mzizi na kisha kuunda neno onesha na kutoka kwa kitenzi onesha tunapata nomino onesho katika umoja na maonesho katika wingi. Lakini katika mazungumzo ya kawaida na rasmi, wazungumzaji hutumia nomino onyesho/maonyesho. Kwa mfano kwenye taarifa za habari na magazetini utapata jumbe kama vile, Maonyesho ya Kilimo Nakuru yaanza na Maonyesho ya Fasihi yandelea kwenye Ukumbi. Licha ya kuwa maumbotokeo onyesha na maonyesho yanatumika kama vibadala vya maonyesho na maonesho, mzizi unabadilika kwani sauti inachopekwa kwenye mzizi -on-. Kuwepo kwa maneno onyesho na maonyesho ni pengo la kiolezofaridi kwenye mzizi. Jedwali 6 linaonyesha jinsi neno onyesha lilivyovunja mashartizuizi muhimu. Mashartizuizi tuliyotumia ni ya uadilifu, MZIZI!, FIKI-UKO na SHABI-SI. Kwa mujibu wa McCarthy (2005) Nadharia ya Kiolezofaridi inasisitiza kuwa violezofaridi viwe na mashina yanayofanana. Kwa mfano ukitumia kitenzi piga kunyambua katika hali mbalimbali utapata maumbotokeo kama vile pigwa, pigana, pigika, pigisha na kadhalika. Kwa mujibu wa sharti MZIZI!, mzizi wa neno ona haufai kubadilishwa. Sharti la FIKI-UKO linazuia uchopekaji wa sauti ambazo hazipo kwenye kiolezofaridi nalo sharti la SHABI-SI linazuia mabadiliko ya sifa za violezofaridi. Pia kuna sharti la ambapo tunaona kuwa sauti n inabadilika na kuwa katika mazingira ya  Katika Jedwali 6 tunaona kuwa mshindani onyesha amevunja masharti muhimu yaliyotumika. Kwanza amevunja sharti la MZIZI! Kwani mzizi umebadilishwa. Pia mshindani (a) amevunja sharti la FIKI-UKO kwani tunaona kuwa herufi y imechopekwa kwenye mzizi na hatimaye amevunja sharti la SHABI-MO kwani tunaona kuwa hakuna mfanano wa mofu kati ya umboghafi ona na umbotokeo onyesha. Mshindani b anavunja sharti la n→/ɲ/ kwani halikubali ukaakaishaji licha ya kuwa na kikwamizwa  Katika lugha ya Kiswahili, umbo lililotii masharti muhimu ni onesha. Hata hivyo, umbo onyesha pia linakubalika na linatumika kama kibadala. Ukitazama maana ya neno onesha katika kamusi za Kiswahili, neno onyesha linaonyeshwa kuwa Mfano 8 kibadala chake. Pengo hili linaleta utata kati ya neno onyesha lenye maana ya kufanya mtu aone (ona) na onyesha lenye maana ya kutia adabu au kumtahadharisha mtu (onya). Pengo kwenye Uundaji wa Vitenzi kutoka kwa Vivumishi vya Sifa Kulingana na Mfano kutoka kwa vivumishi vi Kiswahili isipokuwa k licha ya kuwa limezin 8, vitenzi vinavyoundwa mekubalika katika lugha ya itenzi d. Kitenzi gonjeka gatia kanuni kama maneno mengine, linakataliwa na wanajamii katika lugha ya Kiswahili sanifu. Vitenzi hivi vyote vinatumika katika mawasiliano pasi na tatizo lolote. Tazama mfano huu. Kitenzi gonjeka* kimezingatia sheria za uundaji wa hakijazoeleka, badala yake wanajamii hutumia vitenzi kama yalivyo maneno mengine. Katika kitenzi ameugua. Kiswahili sanifu, kitenzi amegonjeka Hatimaye kuna pengo linalohusiana na uundaji wa vitenzi. Baadhi ya vivumishi vya sifa vinavyotumika kuunda vitenzi ni kama vile safi, refu, fupi, chafu na imara. Mbinu ya uundaji inayotumika hapa ni kuambisha mofu baada ya kivumishi. Mizizi ya vivumishi hivi vya sifa inaambishwa mofu ya tamati -ka- na kuunda vitenzi katika kauli ya kutendeka vyenye dhana ya kufanyika kwa jambo. Ni wazi kuwa si vivumishi vyote vya sifa vilivyo na uwezo wa kuunda vitenzi. Kuna baadhi ya vivumishi vya sifa ambavyo havitumiki kuunda vitenzi kwani hakutakuwa na maana. Maneno haya ni stadi, shujaa, eupe, zuri, baya, embamba na kadhalika. Huwezi ukapata vitenzi kama vile zurika, ambambika, stadika au eupeka kwani vikitumika katika sentensi, hakutakuwa na maana. Pengo ni kuwa kitenzi amegonjeka kinaibua maana na kueleweka na wanajamii na pia kimekubali muundo unaotumika lakini kinapingwa. Kulingana na makala hii, ni wazi kuwa katika lugha ya Kiswahili kuna mapengo kwenye violezofaridi katika tawi la mofolojia. Mapengo haya yanashuhudiwa katika mofolojia ya mnyambuliko na pia ya uundaji wa maneno. Pia ni wazi kuwa kwa vile Kiswahili ni lugha ambishi bainishi, mofolojia huathiriwa na fonolojia ya Kiswahili. Kwa sababu hii baadhi ya mashartizuizi ya kifonolojia yalitumika kuchanganua data. HITIMISHO Makala hii imeshughulikia mapengo kwenye kiolezofaridi kama yanavyojitokeza kwenye tawi la mofolojia. Tumeona kuwa licha ya kuwa na sheria zinazodhibiti mofolojia, wakati mwingine sheria hizi hukiukwa. Baadhi ya sababu zinazopelekea kuwepo kwa mapengo ya kiolezofaridi ni kama vile tasfida, ukopaji, mifanyiko ya kifonolojia na kuondoa utata. Kukubalika kwa maumbo yanayovunja sheria za mofolojia na pia kutokubalika kwa vipashio ambavyo vimetii sheria za kimofolojia ni pengo la kiolezofaridi. Tumeorodhesha mifano iliyoweka wazi kuwa lugha ya Kiswahili ina pengo la kiolezofaridi katika tawi la mofolojia. Hata hivyo, tumeona kuwa violezofaridi vya kimofolojia vimeathiriwa kwa kiasi fulani na fonolojia ya Kiswahili. 