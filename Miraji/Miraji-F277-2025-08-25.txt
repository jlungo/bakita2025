Athari ya Uhawilishaji wa Viwakilishi vya Jinsia kwa Ujumbe wa Lugha Chanzi; Tafsiri Kutoka Kiswahili Kwenda Kiingereza 
Jarida la Afrika Mashariki la Masomo ya Kiswahili (Mutisya Cosmas Mbithi, Dkt. Sarah Ndanu Ngesu, PhD na Dkt. Esther N. Chomba, PhD) 
Tarehe ya Uchapishaji: 24 Julai 2025 
Istilahi Muhimu: Athari ya Uhawilishaji, Tafsiri Kutoka Kiswahili Kwenda Kiingereza, Ujumbe wa Lugha Chanzi. IKISIRI Suala la athari katika uhawilishaji wa kwenye ujumbe wa lugha chanzi katika tafsiri si geni. Tafiti nyingi zimelishughulikia suala hili lakini tafiti hizo zimeegemea sana katika athari ya uhawilishaji wa ujumbe kutoka lugha ya Kiingereza kwenda Kiswahili. Lengo la utafiti huu lilikuwa kuchunguza athari ya uhawilishaji wa kwa ujumbe wa lugha chanzi katika tafsiri kutoka Kiswahili kwenda Kiingereza. Data za utafiti zilipatikana kwa kusoma, kuchanganua na kuhakiki tafsiri ya vitabu teule vya fasihi: Siku Njema ya Walibora (1996) na tafsiri yake A Good Day iliyotafsiriwa na Kweyu na Kawegere (2019), Kaburi bila Msalaba iliyoandikwa na Kareithi (1969) na tafsiri yake ya Kiingereza Unmarked Grave iliyotafsiriwa na Githiora (2019). Vilevile, mtafiti aliangazia tamthilia mbili; Tamthilia ya Natala iliyoandikwa na Mberia (1997) na tafsiri yake ya Kiingereza Natala iliyotafsiriwa na Kasu na Marami (2011). Tamthilia ya Kinjekitile iliyoandikwa na Hussein (1969) na tafsiri yake Kinjekitile iliyotafsiriwa na Hussein mwenyewe (1970) ilichunguzwa. Mtafiti aliteua vitabu hivi kwa kuwa vilionesha utajiri wa data inayohusu uhawilishaji wa jinsia. Utafiti huu uliongozwa na Nadharia ya Skopos na Nadharia ya Usawa wa Kidhima. Nadharia ya Skopos iliyoasisiwa na Hanns Vermeer (1989) ambayo husisitiza kuwa, kimsingi kutafsiri kunafaa kushughulikia jukumu la matini chanzi na matini lengwa yaani tafsiri ni kitendo chenye malengo. Nadharia ya Usawa wa Kidhima iliasisiwa na Nida (1964) na inatilia mkazo usawa wa kimaana na athari sawa kwa hadhira katika mchakato wa tafsiri. Natharia hizi zilisaidia kuchuguza athari ya uhawilishaji wa kwa ujumbe asilia katika vitabu teule. Data ya utafiti huu ilipatikana kwa kusoma na kuainisha katika vitabu teule vilivyotafsiriwa kutoka kiswahili kwenda kiingereza. Baada ya kubainisha uhawilishaji wa data hiyo ilichanganuliwa kitaamuli na kitakwimu na matokeo kuwasilishwa kupita maandishi ya kinadhari majedwali na michoro ya miche duara kutathimini athari ya uhawilishaji huo kwa ujumbe wa lugha chanzi. Matokeo ya utafiti huu yanaonesha kuwa wafasiri wa vitabu teule wamehawilisha na uhawilishaji huo ukawa na athari kwa ujumbe asilia. Uhawilishaji wa unachangamoto nyingi kwa hivyo wafasiri wanapaswa kumakinika kwani, uhawilishaji wa huwa na athari hasi na chanya kwa hadhira lengwa. Utafiti huu unapendekeza utafiti zaidi kufanywa katika uhawilishaji wa viwakilishi vya nyakati katika tafsiri kutoka Kiswahili kwenda Kiingereza kwani kama uhawilishaji wa , uhawilishaji wa viwakilishi vya wakati vilevile, vinaweza kuwa na athari kwa ujumbe asilia. UTANGULIZI Zoezi la tafsiri katika kazi za kifasihi lina umuhimu mkubwa katika jamii yoyote ile. Lugha ya Kiswahili na Kiingereza zinatofautiana pakubwa hasa katika viwakilishi vya jinsia. Lugha ya Kiingereza huwa na viwakilishi vyake vya jinsia bainifu kama vile “he, him” kurejelea jinsia ya kiume na “she na her” kurejelea jinsia ya kike huku lugha ya Kiswahili ikikosa kuwa na viwakilishi vya jinsia bainifu. Kwa mujibu wa Chesterman (1994) na Koller (1995), nadharia ya Skopos hutoa mwanya wa matini kurekebishwa na hivyo ujumbe asilia kuathirika. Wanasema kuwa, endapo pana urekebishaji, uwe umethibitiwa ili kuepuka kutoa lugha lengwa yenye tofauti sana na lugha chanzi. Makala hii ilishughulikia athari ya uhawilishaji wa viwakilishi vya jinsia kwa ujumbe asilia katika vitabu vilivyotafsiriwa kutoka Kiswahili kwenda Kiingereza. Tafsiri mbalimbali zimefanywa kutoka Kiingereza kwenda Kiswahili ambapo hakuna utata wa viwakilishi vya jinsia kwa kuwa lugha ya Kiingereza ina viwakilishi bainifu vya jinsia. Hivyo, mfasiri anapotafsiri kutoka Kiingereza kwenda Kiswahili lugha isiyo na viwakilishi vya jinsia huwa hakuna changamoto zozote. Hata hivyo, kuna tafsiri chache ambazo zimefanywa kutoka Kiswahili kwenda Kiingereza na kuzua mwamko na mwelekeo mpya wa kutafsiri kazi za fasihi ya Kiswahili kwenda Kiingereza. Tafsiri kutoka Kiswahili kwenda Kiingereza zinaweza kuwa na changamoto za uhawilishaji wa viwakilishi vya jinsia kwa kuwa Kiswahili hakina viwakilishi hivyo huku lugha ya Kiingereza ikisheheni viwakilishi vya jinsia. Aidha, licha ya kuwa uhawilishaji wa viwakilishi vya jinsia katika tafsiri unaweza kuathiri ujumbe uliokusudiwa, haijulikani wafasiri huchakata vipi tafsiri kutoka Kiswahili, lugha isiyo na viwakilishi vya jinsia kwenda Kiingereza, lugha inayosheheni viwakilishi vya jinsia. Pia, kuna madai kwamba kuna ubaguzi wa kijinsia katika uhawilishaji ambapo jinsia ya kiume hurejelewa zaidi na kuhusishwa na kila tendo. Hali hii inatoa msukumo wa kufanya utafiti kuchunguza jinsi wafasiri wa kazi za fasihi wanavyoshughulikia uhawilishaji wa viwakilishi vya jinsia katika tafsiri kutoka Kiswahili kwenda Kiingereza ili kubaini jinsi wafasiri wanavyohawilisha viwakilishi vya jinsia na namna uhawilishaji huo unavyoathiri ujumbe wa matini chanzi katika mchakato wa tafsiri. Mtafiti alishughulikia vitabu teule ambavyo ni riwaya mbili na tamthilia mbili. Riwaya hizo ni pamoja na; Siku Njema ya Ken Walibora (1996) na tafsiri yake A Good Day iliyotafsiriwa na D. Kweyu na F.F Kawegere (2019), Kaburi bila Msalaba ya P.M Kareithi (1969) na tafsiri yake An Unmarked Grave cha Chege Githiora (2019). Tamthilia zilizoshughulikiwa ni pamoja na; Natala ya Kithaka wa Mberia (1997) na tafsiri yake Natala iliyotafsiriwa na Kasu na Marami (2011) na Kinjeketile ya Ebrahim Hussein (1969) na tafsiri yake Kinjeketile iliyotafsiriwa na Ebrahim Hussein (1970). MSINGI WA NADHARIA Utafiti huu uliongozwa na nadharia ya Skopos iliyoasisiwa na Hans Vermeer (1989) na nadharia ya Usawe wa Kidhima (dynamic equivalence theory). Kulingana na nadharia ya Skopos, kutafsiri ni kuzalisha matini lengwa, kwa lengo lengwa na mpokezi lengwa katika mazingara lengwa (Schaffner, 1998). Kwa hivyo, kufuatia malengo ya utafiti huu nadharia hii ilisaidia kuchunguza kama wafasiri wa kazi teule za fasihi zilizotafsiriwa kutoka Kiswahili kwenda Kiingereza wamezalisha upya matini lengwa ikimlenga mpokeaji pamoja na ujumbe asilia kwenye matini chanzi hasa wanapohawilisha viwakilishi vya jinsia. Kulingana na Nida (1964), lengo mahususi la nadharia ya Usawe wa Kidhima ni k ujumbe asiliaribu kupunguza tofauti zilizopo kati ya utamaduni na isimu katika tafsiri. Nida na Taber (1974) wanaeleza kuwa usawe wa kidhima ni muhimu zaidi kuliko usawe wa kimuundo. Yaani, tafsiri haiwezi kufanana moja kwa moja katika tamaduni tofautitofauti. Kulingana nao, wafasiri hawana budi ila kuhakikisha kuwa dhima ya matini chanzi pamoja na athari zake zinajitokeza katika matini lengwa. Kama wanaolengwa na matini chanzi ni watoto basi sharti matini hiyo iandikwe kwa namna ambayo watoto wataweza kuielewa. Aidha, kwa kuzingatia nadharia hii tafsiri inafaa kutumia lugha rahisi inayoeleweka na watu wote. Vilevile, tafsiri inafaa kuwa bora kiasi kuwa msomaji asiweze kugundua kuwa kazi anayoisoma imetafsiriwa. MBINU ZA UTAFITI Utafiti huu ulifanyika maktabani ambapo ulihusisha kusoma vitabu teule na kuvichambua kwani, kwa mujibu wa Riazi (2018) na Khan (2019), uchambuzi wa nyaraka ni mbinu inayotumiwa kukusanya data na taarifa kutoka kwenye maandishi mbalimbali ambayo yamechapishwa au ambayo hayajachapishwa. Katika utafiti huu, matini za Kiswahili na Kiingereza zilisomwa kwa kina, yaani, Siku Njema, Kaburi bila Msalaba, Natala na Kinjeketile kwa kuvilinganisha na tafsiri zake; A Good Day, An Unmarked Grave, Natala na Kinjeketile. Pia, utafiti wa maktabani ulihusu kusoma tasnifu, majarida na makala mengineyo ili kupata taarifa zinazohusiana na lengo la utafiti huu. kitakwimu na matokeo kuwasilishwa kupitia maandishi ya kinadhari, majedwali na michoro ya michi duara. MATOKEO YA UTAFITI Seheme hii imewasilisha matokeo kulingana na lengo la utafiti ambalo ni kuchunguza jinsi uhawilishaji wa viwakilishi vya jinsia unavyoathiri ujumbe wa lugha chanzi. Athari ya Uhawilishaji wa Viwakilishi vya Jinsia kwa Ujumbe Asilia katika Tamthilia ya Kaburi bila Msalaba na Tafsiri yake Unmarked Grave Katika uhawilishaji wa viwakilishi vya jinsia katika riwaya ya Kaburi bila Msalaba athari mbalimbali zilibainika. Athari hizo ni kama zifuatazo: Kudumisha ujumbe wa awali Vitabu hivi viliteuliwa kimakusudi baada ya kusoma riwaya na tamthilia nyinginezo na kubaini kuwa vitabu vilivyoteuliwa vilikuwa na utajiri wa viwakilishi vya jinsia na vingetoa data faafu kwa utafiti. Utanzu wa Hadithi fupi haukuangaziwa kwani ukilinganishwa na utanzu wa riwaya kwa kuagazia vipengele kama; maudhui, wahusika miongoni vipengele vingine vilikuzwa kwa undani zaidi katika riwaya kuliko hadithi fupi kwa hivyo uwawilishaji wa viwakilishi vya jinsia ulikuwa wa kina katika riwaya. Vilevile, utanzu wa ushairi haukushughulikiwa kwa kuwa moja wapo wa vitabu teule Siku Njema kuna mashairi kwa hivyo uhawilishaji wa viwakilishi vya jinsia katika ushairi ulishughulikiwa. Data ilichanganuliwa kitaamuli na Kutokana na mifano na (1) na (2), jinsia ya kike ‘she’ na “her” vimehawilishwa na mfasiri kutokana na viambishi “a” na “-mw-” katika lugha chanzi. Uhawilishaji huu unadumisha ujumbe asilia katika lugha lengwa kwa kuwa mhusika anayewakilishwa katika lugha lengwa na “she” na “her” ni Mumbi na jinsia ya Mumbi ni ya kike kwa hivyo ujumbe uliowasilishwa katika lugha chanzi na mwandishi umedumishwa katika lugha lengwa kwa matumizi ya viwakilishi “she” na “her” katika tafsiri kutoka Kiswahili kwenda Kiingereza. Aidha, katika mchakato wa tafsiri kutoka Kiswahili kwenda Kiingereza, mfasiri alihawilisha kutoka lugha chanzi kwenda lugha lengwa ambapo uhawilishaji huo ulibaini kupotosha ujumbe asilia. Mifano ya Uhawilishaji wa Viwakilishi vya Jinsia wenye wenye Kupotosha Ujumbe Asilia linaonesha uhawilishaji huo. Kuzua hisia mchanganyiko kwa wasomaji Uhawilishaji wa viwakilishi vya jinsia ya kike “she” na “her” katika mfano Na. 1 vimetumika na mfasiri katika lugha lengwa kutokana na viambishi “a” na “-m-” katika lugha chanzi. Viwakilishi “she” na “her” vinawakilisha mhusika Nyaguthii, rafikiye Mumbi. Imebainishwa kwamba, katika lugha chanzi jinsia ya mhusika Nyaguthii haikuwa wazi huenda mfasiri akafikiria kuwa rafikiye Mumbi angekuwa mwanamke au huenda alifahamu majina ya jamii husika ndio maana akachukulia jinsia ya Nyaguthii kuwa ya kike. Hata hivyo, huenda Nyaguthii alikuwa wa kabila nyingine kama mmeru au mkuria na akapewa jina hilo na kuwa mwanamme. Maelezo haya yamebainisha kuwa ujumbe asilia uliokusudiwa na mwandishi katika lugha chanzi umepotoshwa katika tafsiri kutoka Kiswahili kwenda Kiingereza. Msomaji wa kazi iliyotafsiriwa huenda akawa na hisia mchanganyiko kuhusu jinsia ya Nyanguthii. Kubadili mtazamo wa kijinsia katika jamii Katika mfano Na. 2, mfasiri amebainisha jinsia ya askari kwa kutumia kiwakilishi cha jinsia ya kiume “him” katika lugha lengwa kwani, katika lugha chanzi askari alitajwa tu bila jinsia yake kubainishwa ni ya kike au kiume. Uhawilishaji huu unapotosha ujumbe asilia kwani HL huenda ikachukulia kuwa askari wote walikuwa wanaume jambo ambalo si sahihi kulingana na muktadha wa lugha chanzi. Msomaji wa kazi iliyotafsiriwa kutoka Kiswahili kwenda Kiingereza huenda akawa na mtazamo badala wa kijinsia kuhusu askari. Kuvunjwa kwa taswira ya kijinsia Mfasiri amehawilisha kiwakilishi “msichana” katika lugha chanzi na kutumia kiwakilishi “woman” katika lugha lengwa. Uhawilishaji huu ni tenge kwa ujumbe asilia kwa kuwa mfasiri anapotumia kiwakilishi “woman” badala ya “girl” huenda ujumbe pokezi ukakosa kipengele cha kuonesha Mumbi alikuwa msichana mdogo na kuathiri taswira ya jinsia kuhusu mhusika Mumbi. Kuzua ubaguzi wa kijinsia Katika mfano Na. 5, mfasiri amehawilisha viwakilishi “wazee” na “vijana” katika lugha chanzi na kuviwakilisha kwa ya kiume “men” na “young man” katika lugha lengwa. Uhawilishaji huu una athiri ujumbe asilia kwa kuwa maneno “wazee” na “kijana” hurejelea jinsia zote kike na kiume na katika lugha chanzi mwandishi aliwacha wazi, huenda ulikuwa mkusanyiko wa wazee wake kwa waume lakini mfasiri anapobainisha jinsia ya wazee kuwa ya kiume ubaguzi wa kijinsia unajitokeza na kupotosha ujumbe asilia. Kuchochea mijadala ya kijamii Mfasiri katika mfano Na. 6, amehawilisha “kikundi cha askari polisi” katika lugha chanzi na kukiwakilisha kwa kutumia “a group of policemen” katika lugha lengwa. Uhawilishaji huu unatoa mwanga kwamba, polisi walikuwa wanaume jambo ambalo si wazi katika ujumbe asilia hivyo kupotosha ujumbe utakaopokelewa na HL katika lugha lengwa. Hata hivyo, mfasiri amehawilisha “…askari polisi wa kike…” na kutumia “…female undercover police…” hapa ujumbe asilia kwa mujibu wa muktadha wa lugha chanzi polisi wanaorejelewa wanatambulika kinjisia kwa hivyo, mfasiri anapotumia “female undercover police” anadumisha ujumbe asilia katika lugha lengwa. Hali hii inazua mijadala ya kijamii kwa msomaji wa kazi iliyotafsiriwa kutoka Kiswahili kwenda Kiingereza. (vii) Kupotosha ujumbe wa awali Mfasiri amehawilisha, “mjaluo mmoja” na “mkikuyu mmoja” katika lugha chanzi na kutumia “luo man” na “kikuyu man” katika lugha lengwa. Katika lugha chanzi mwandishi alitumia maneno “mjaluo mmoja” na “mkikuyu mmoja” bila kutambulisha jinsia ya watu hawa lakini mfasiri katika tafsiri kutoka Kiswahili kwenda Kiingereza akatumia “luo man” na “kikuyu man” na kupotosha ujumbe asilia kwa kudokeza jinsia ya wahusika wale kuwa ya kiume katika lugha lengwa. Pia katika mfano Na. 8, mwandishi wa lugha chanzi alitumia maneno “ndugu yangu” na “ndugu zangu” kurejelea watu waliokuwa wanazungumziwa na mhusika Kinaro. Isitoshe, katika tafsiri, mfasiri ametumia maneno “brothers” kurejelea watu wale jambo ambalo linapotosha ujumbe asilia kwa kuwa katika lugha chanzi Kinaro anawahutubia watu kwa jumla haijabainishwa kama ni wanaume tupu. Athari ya Uhawilishaji wa Viwakilishi vya Jinsia wenye kwa Ujumbe Asilia katika Riwaya ya Siku Njema na Tafsiri yake A Good Day Mwandishi wa riwaya ya Siku Njema alitumia jinsia zote kike na kiume kimtindo, kimuundo na kimuktadha kuwasilisha dhamira yake. Mfasiri katika mchakato wa kutafsiri kutoka Kiswahili kwenda Kiingereza, amehawilisha katika lugha chanzi na kuviwakilisha kwa viwakilishi vingine vya jinsia katika lugha lengwa. Uhawilishaji huu umeathiri ujumbe asilia kwa njia ya kupotosha na kudumisha. linaonesha baadhi ya mifano iliyochunguzwa kubaini athari kwa ujumbe asilia katika kutafsiri riwaya ya Siku Njema kutoka Kiswahili kwenda Kiingereza A Good Day. Kukuza na kuimarisha jukumu la wahusika kijinsia katika tafsiri Uhawilishaji wa viambishi “-li-” na “-m-” katika lugha chanzi na uwakilishi wake katika lugha lengwa kwa kutumia ya kiume “he” na kike “her” katika mfano Na. 1 unadumishwa ujumbe asilia kwani kiwakilishi “-li-” kinarejelea jitu ambalo lilijaribu kumbaka mhusika Amina na jitu lilikuwa dume hivyo mfasiri anapotumia kiwakilishi cha jinsia ya kiume “he” katika lugha lengwa amedumisha ujumbe asilia. Vilevile, mfasiri anapowakilisha kiambishi kiwakilishi cha jinsia “m-” kwa kutumia kiwakilishi “her” katika lugha lengwa amedumisha ujumbe asilia kwa kuwa anayerejelewa ni mamake Kongowea na jinsia yake ni ya kike, hivyo ujumbe asilia umedumishwa na mfasiri katika lugha lengwa. Aidha, neno “mama” katika lugha chanzi limehawilishwa na kuwakilishwa na kiwakilishi “mother” katika lugha lengwa. Uhawilishaji huu unadumisha ujumbe asilia kwa kuwa kulingana na mfano Na. 2 anayerejelewa ni mamake Kongowea na jinsia yake ya kike imebainishwa katika lugha chanzi na kudumishwa na mfasiri katika lugha lengwa. Isitoshe, kiwakilishi “mjomba” katika lugha chanzi kimehawilishwa na kuwakilishwa na kiwakilishi “uncle” katika lugha lengwa. Uhawilishaji huu unasaidia kuhamisha ujumbe asilia jinsi ulivyo kwa kuwa anayewakilishwa na kiwakilishi “uncle” katika lugha lengwa ni mjombake Kongowea na jinsia ya mjomba, Kitwana imebainishwa katika lugha chanzi. Pia, mfasiri ametumia kiwakilishi cha jinsia ya kiume “Mr” katika tafsiri kutoka Kiswahili kwenda Kiingereza. Matumizi ya kiwakilishi “Bwana” katika lugha chanzi kunadumisha ujumbe asilia kwa kuwa kiwakilishi cha jinsia “Mr” katika lugha lengwa kinarejelea babake Kongowea, Juma Mukosi na jinsia yake imebainishwa katika lugha chanzi na mfasiri akadumisha ujumbe huo katika lugha lengwa. Vilevile, mfasiri amehawilisha kiwakilishi cha jinsia “mpwa” katika lugha chanzi na kukiwakilisha kwa kiwakilishi “her nephew” katika lugha lengwa. Uhawilishaji huu unadumisha ujumbe asilia kwa kuwa kiwakilishi “mpwa” katika lugha chanzi, kinarejelewa Enock Minja, mpwa wa Bi. Tunda na mfasiri anapotumia kiwakilishi “her nephew” katika lugha lengwa anadumisha ujumbe asilia kutoka lugha chanzi hadi lugha lengwa. Hata hivyo, katika mchakato wa tafsiri kutoka Kiswahili kwenda Kiingereza, mfasiri amehawilisha ambavyo vimepotosha ujumbe asilia. linaonesha mifano ya uhawilishaji wenye kupotosha ujumbe asilia. Kwa uchunguzi wa imebainika kuwa uhawilishaji wa viwakilishi vya jinsia wenye una athiri ujumbe asilia kwa: Kuzua hisia mchanganyiko kwa wasomaji wa kazi zilizotafsiriwa kutoka Kiswahili kwenda Kiingereza Ujumbe asilia unapotoshwa katika mfano Na. 1 kwa kuwa mfasiri amehawilisha kiwakilishi “mtoto” na “mwanangu” katika lugha chanzi na kuviwakilisha katika lugha lengwa kwa kutumia kiwakilishi cha jinsia ya kiume “my son”. Kupotoshwa kunajitokeza kwa kuwa kulingana na muktadha wa lugha chanzi anayemwita Kongowea “my son” si mamake mzazi bali ni rafikiye mamake Kongowea na huenda wapokezi wa ujumbe katika lugha lengwa wakapotoka kupata ujumbe asilia aliokusudia mwandishi katika lugha chanzi. Isitoshe, mfasiri amehawilisha kiwakilishi cha jinsia katika lugha chanzi “vigoli wawili” na kutumia kiwakilishi cha jinsia ya kike “two young girls” katika lugha lengwa. Uhawilishaji huu unapotosha ujumbe asilia kwa kuwa katika muktadha wa lugha chanzi, mwandishi ametambulisha mmoja wa wasichana lakini wa pili alitajwa tu kwa jina kwa hivyo, ujumbe asilia katika lugha lengwa unapotoshwa kwa matumishi ya “two young girls”. Kwa hivyo, msomaji wa kazi iliyotafsiriwa atakuwa na hisia mchanganyiko kuhusu jinsia husika. Athari ya Uhawilishaji wa Viwakilishi vya Jinsia wenye kwa Ujumbe Asilia katika Tamthilia ya Natala na Tafsiri yake Natala Kazi za fasihi huwa na muundo na mitindo mbalimbali ambayo hufumwa pamoja na mwandishi ili kufanikisha dhamira kuu. Mfasiri katika mchakato wa kutafsiri huhawilisha vipengele mbalimbali ili kuhamisha ujumbe asilia katika lugha lengwa. Katika tafsiri kutoka Kiswahili kwenda Kiingereza mfasiri wa Natala alihawilisha na kwa kufanya hivyo akapotosha na akadumisha ujumbe asilia. linaonesha mifano ya uhawilishaji wa viwakilishi vya jinsia wenye wenye kudumisha ujumbe asilia. Data kutokana na inaibua athari zifuatazo: Kukuza na kudumisha wahusika wa kijinsia katika tafsiri Uhawilishaji wa kiambishi kiwakilishi cha jinsia “a” katika mfano Na. (1) na (2) matumizi ya “she” katika lugha lengwa unadumisha ujumbe asilia kwa kuwa kiambishi “a” kinawakilisha Natala anayeichukua nguo na mfasiri katika lugha lengwa anawakilisha kiwakilishi “a” kwa kutumia kiwakilishi cha jinsia ya kike “she” na uhawilishaji huu unaibua athari ile ile kwa HL sawa na hadhira asilia. Pia, katika mfano Na. (3) mfasiri amehawilisha kiambishi kiwakilishi cha jinsia ya kiume “his”. Uhawilishaji huu unaibua athari sawa na ujumbe asilia kwa kuwa anayewakilishwa na kiwakilishi “-ji-” katika lugha chanzi ni mhusika Wakene na matumizi ya kiwakilishi “his” katika tafsiri kutoka Kiswahili kwenda Kiingereza kunadumisha ujumbe asilia. Vilevile, mfasiri amehawilisha “kakangu” na “mwanao” katika lugha chanzi na kuviwakilisha katika lugha lengwa kwa matumizi ya kiwakilishi cha jinsia ya kiume “brothers” katika lugha lengwa. Uhawilishaji huu unaathiri HL kama hadhira asilia kwa kuwa anayezungumziwa ni kakake Balu na katika lugha ya Kiswahili neno kaka hudokeza jinsia ya kiume na kisawe chake kwa lugha ya Kiingereza ni “brother”. Hali kadhalika, mfasiri amehawilisha na kupotosha hadhira lengwa katika tafsiri kutoka Kiswahili kwenda Kiingereza. linaonesha uhawilishaji huo. Kwa uchunguzi wa data katika athari ifuatayo inabainika kwa ujumbe asilia. Kukuza ubaguzi wa kijinsia Uhawilishaji wa kiambishi kiwakilishi “-m-” katika lugha chanzi na kukiwakilisha kwa matumizi ya kiwakilishi cha jinsia ya kiume “him” katika lugha lengwa kunaathiri upokezi wa ujumbe asilia na hadhira lengwa. Mwandishi katika mfano Na. 1 anazungumzia chifu anayepishwa kiti na Natala na ambaye jinsia yake haijawekwa wazi na mwandishi katika lugha chanzi. Kwa hivyo, matumizi ya kiwakilishi cha jinsia “him” katika lugha lengwa inazua ubaguzi wa kijinsia kwa kuwa mhusika chifu anaweza kuwa wa kike au kiume. Pia mfasiri anapohawilisha kauli “anachukua funguo” na kuwakilisha katika lugha lengwa kwa kauli “… picking her keys …” unapotosha kwa hadhira lengwa kwa kuwa kulingana na muktadha, anayewakilishwa ni Gene ambaye mwandishi katika lugha chanzi hajabainisha jinsia ya Gene. Kwa hivyo, uhawilishaji huu unakuza ubaguzi wa kijinsia. Vilevile, uhawilishaji wa “mjane na watoto …” na kuliwakilisha katika lugha lengwa kwa matumizi ya “a widow and his children …” uhawilishaji huu unaathiri ujumbe asilia kwa kuwa mfasiri anapotumia kiwakilishi “his” kurejelea wale watoto anadokeza baba ya hao watoto jambo ambalo si wazi katika lugha chanzi. Athari ya Uhawilishaji wa Viwakilishi vya Jinsia kwa Ujumbe Asilia katika Tamthilia ya Kinjeketile na Tafsiri yake Kinjeketile Mwandishi wa tamthilia ya Kinjeketile alisawiri dhana mbalimbali kama vile mandhari wahusika miongoni mwa dhana nyinginezo. Katika uhawilishaji wa dhana hizi kutoka Kiswahili kwenda Kiingereza, mfasiri aliathiri upokezi wa ujumbe asilia katika lugha lengwa kwa kupotosha na kudumisha. linaonesha uhawilishaji wenye kudumisha ujumbe asilia. Data katika linaonesha athari kama vile: Kudumisha ujumbe asilia kwa kukuza na kuimarisha wahusika kijinsia Uhawilishaji wa viambishi “-m-” na “ha-” katika mfano Na. 1 umesaidia mfasiri kuhamisha ujumbe asilia katika lugha lengwa kama ulivyokuwa katika lugha chanzi. Hii ni kwa kuwa viambishi viwakilishi “-m-” na “ha-” vinawakilisha Kinjeketile na mfasiri anapotumia ya kiume “he” na “him” katika lugha lengwa. Mfasiri anahaulisha ujumbe asilia kama ulivyokusudiwa na mwandishi kwani jinsia ya Kinjeketile ya kiume na ni wazi katika lugha chanzi. Vilevile, mfasiri amehawilisha kiwakilishi “mama” katika lugha chanzi na kutumia kiwakilishi “mother” katika lugha lengwa. Uhawilishaji huu unadumisha ujumbe asilia kwa mpokezi lengwa kwa kuwa anayezungumziwa kulingana na muktadha ni Bi. Kitunda aliyekuwa na mtoto wake na jinsia yake ya kike iliwekwa wazi na mwandishi katika lugha chanzi. Pia, uhawilishaji wa kiambishi “-mu-” na matumizi ya kiwakilishi cha jinsia ya kiume “him” katika lugha lengwa kunadumisha ujumbe asilia katika hadhira lengwa kwa kuwa anayewakilishwa na kiwakilishi “him” ni Kinjeketile na jinsia yake ni wazi ya kiume katika lugha chanzi. Isitoshe, mfasiri katika mchakato wa tafsiri kutoka Kiswahili kwenda Kiingereza amehawilisha na kuathiri upokezi wa ujumbe asilia na hadhira lengwa kwa kupotosha.linaonesha uhawilishaji wa viwakilishi vya jinsia wenye kupotosha ujumbe asilia. Kukuza ubaguzi wa kijinsia Uhawilishaji wa kiwakilishi cha jinsia “wa-” katika mfano Na. 1 kunapotosha ujumbe asilia kwa kuwa mfasiri anatumia kiwakilishi cha jinsia “she” katika lugha lengwa kuwakilisha Bi. Kitunda ambaye anamtuma mtoto wake akaangalie wanachopika wale waliokuwa kwa nyumba ya Kinjeketile. Kulingana na muktadha wa lugha chanzi anayepika au kurejelewa jinsia yake si wazi katika lugha chanzi kwa hivyo matumizi ya kiwakilishi cha jinsia “she” katika tafsiri kutoka Kiswahili kwenda Kiingereza kunapotosha ujumbe asilia kwani hadhira pokezi inapokea ujumbe tofauti na asilia. Isitoshe, mfasiri amehawilisha “niache nimtoe” na kutumia “…let me get him…” katika lugha lengwa. Uhawilishaji huu unabainisha jinsia ya Mnyapala kuwa ya kiume jambo ambalo halijabainishwa katika lugha chanzi. Kwa hivyo, mpokezi wa ujumbe katika lugha lengwa anapokea ujumbe tofauti na ujumbe asilia na kuendelea kukuza ubaguzi wa kijinsia katika tafsiri. Aidha, mfasiri amehawilisha kiambishi kiwakilishi ‘wa’- katika lugha chanzi na kutumia kiwakilishi cha jinsia ya kike “she” katika lugha lengwa. “wanatazama moshi…” “she looks at the smoke …” Uhawilishaji huu unabainisha ujumbe badala kwa kuwa Kitunda na Bi. Kitunda ndio wanaona moshi hivyo mfasiri anarejelea jinsia ya kike na kuonyesha hali ya umoja, katika lugha lengwa lakini katika lugha chanzi ilikuwa katika hali ya wingi. Kutokuza ujumlishi wa kijinsia katika lugha Ujumbe asilia umepotoshwa katika mfano Na. 5 wakati mfasiri amehawilisha kiwakilishi “jumbe” katika lugha chanzi na kukiwakilisha katika lugha lengwa kwa kutumia kiwakilishi “headman” katika tafsiri kutoka Kiswahili kwenda Kiingereza kwa kuwa anayerejelewa ni “jumbe” na jinsia yake katika lugha chanzi si wazi na jinsia yake ya kiume inabainishwa katika lugha lengwa inaibua ubaguzi wa kijinsia na kutokuza ujumlishi wa kijinsia katika tafsiri. Kudunisha nafasi ya mwanamke katika jamii Kiwakilishi “udongo mwekundu” katika lugha chanzi kimehawilishwa na mfasiri akatumia kiwakilishi cha jinsia ya kiume “white man” katika lugha lengwa. Uhawilishaji huu unaibua ujumbe tofauti katika lugha lengwa kwa kuwa katika lugha chanzi udongo mwekundu anayezungumziwa ni utawala wote wa Mjerumani bila kubainisha jinsia yoyote kike au kiume kwa hivyo, mfasiri anapotumia “headman” anaonyesha utawala wote ulihusu wanaume jambo ambalo si wazi katika lugha chanzi. Hali hii inadunisha nafasi ya mwanamke katika uongozi kwa mujibu wa lugha lengwa. Kukuza taasubi ya kiume “Mtu I” na “kizee I” vimehawilishwa na mfasiri akatumia “first man” na “first old man” katika lugha lengwa. Hali hii inapotosha ujumbe kwa hadhira pokezi kwa kuwa katika lugha chanzi jinsia ya “mtu I” na “kizee I” haijabainishwa. Aidha, uhawilishaji wa “Ndugu yangu” na “ndugu zangu” katika lugha chanzi na matumizi ya viwakilishi “my brother” na “my brothers” katika lugha lengwa kunaibua ujumbe tofauti na ujumbe asilia kwani ndugu wanaorejelewa ni wa jumla na katika lugha chanzi haikutambulishwa kwa hiyo, kurejelea kwa jinsia ya kiume kunazua ubaguzi wa kijinsia katika ujumbe pokezi na kukuza taasubi ya kiume. Mfasiri katika tafsiri kutoka Kiswahili kwenda Kiingereza alihawilisha katika vitabu vyote teule kwa kudumisha au kupotosha ujumbe asilia. linaonesha data hiyo. HITIMISHO Makala hii imechunguza jinsi uhawilishaji wa viwakilishi vya jinsia unavyoathiri ujumbe wa lugha chanzi. Makala yamebainisha kuwepo kwa athari katika uhawilishaji wa viwakilishi vya jinsia katika lugha chanzi ya Kiswahili. Katika uhawilishi wa VJ kutoka Kiswahili kwenda Kiingereza, ujumbe asilia ulidhihirisha kuathiriwa kwa njia hasi na chanya. Katika riwaya ya Siku Njema, asilimia 71% ya uhawilishaji ulikuwa na athari hasi na asilimia 29% ukawa na athari chanya kwa ujumbe asilia. Aidha, katika riwaya ya Kaburi Bila Msalaba, asilimia 80% ya viwakilishi vilivyohawilishwa vilikuwa na athari hasi ikilinganishwa na asilimia 20% vilivyokuwa na athari chanya. Hali kadhalika, katika tamthilia ya Kinjeketile, asilimia 75% ya uhawilishaji wa VJ ulikuwa na athari hasi na asilimia 25% ukawa na athari chanya kwa ujumbe asilia. Uhawilishaji wa VJ katika tamthilia ya Natala ulibainisha athari hasi kwa ujumbe asilia kwa asilimia 44% na asilimia 56% ikawa athari chanya kwa ujumbe asilia. Kwa jumla, asilimia 68% ya uhawilishaji wa viwakilishi vya jinsia wenye katika tafsiri kutoka Kiswahili kwenda Kiingereza ulikuwa na athari hasi na asilimia 32% ukawa na athari chanya kwa ujumbe asilia. Mapendekezo Mwandishi wa kazi yoyote ya fasihi huwa na dhamira kuu na maudhui ambayo alidhamiria kuwasilisha kupitia mbinu na mitindo mbalimbali. Ujumbe asilia wapaswa kudumishwa katika lugha chazi katika mchakato wa tafsiri. Utafiti huu umechunguza athari ya uhawilishaji wa viwakilishi vya jinsia kwa unjumbe asilia. Tafiti zaidi zaweza kufanywa kuangazia nafasi ya mfasiri katika uhawilishaji wa viwakilishi vya jinsia na mkutadha wa lugha lengwa na lugha chanzi. Vilevile, utafiti waweza kufanywa kuchunguza uhawilishaji wa sifa za wahusika kijinsia katika tafsiri kutoka Kiswahili kenda kiingereza. 