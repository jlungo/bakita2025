Vichocheo Vinavyowafanya Wahudumu wa Bodaboda na Abiria Kuzingatia au Kukiuka Upole Katika Mawasiliano 
Jarida la Afrika Mashariki la Masomo ya Kiswahili(Faith Mbithe Kathukya , Dkt. John Khaisie Wanyama, PhD na Dkt. Timothy Kinoti M’ngaruthi, PhD)
Tarehe ya IKISIRI Uchapishaji: 02 Julai 2025
Upole ni muhimu katika kufanikisha mawasiliano. Husaidia katika kukabiliana na matendo ya kutishia uso. Utafiti huu ulilenga kuchunguza kuhusu sababu zinazowachochea wahudumu wa bodaboda na abiria kuzingatia au kukiuka Istilahi Muhimu: matumizi ya mikakati ya upole katika mawasiliano yao. Nadharia ya upole ndiyo iliyotumika kuelekeza utafiti huu. Utafiti ulifanyika katika kaunti ndogo ya Upole, Mbooni iliyo katika kaunti ya Makueni, nchini Kenya. Walengwa walikuwa ni Kukiuka, wahudumu wa bodaboda na abiria walioteuliwa kimakusudi hadi pale ambapo Wahudumu wa kiwango kifu kilifikiwa. Utafiti huu wa kithamano, ulitumia mbinu ya uchunzaji Bodaboda, na mahojiano katika kukusanya data. Uchanganuzi wa kimaudhui ulitumika ili Abiria, kuhakiki majibu ya mahojiano kwa kuelekezwa na mihimili ya nadharia. Mikakati ya Upole Matokeo ya utafiti yalionyesha kuwa kuna sababu kadhaa zinazochochea hali ya na Upole Katika kuzingatia au kukiuka matumizi ya mikakati ya upole katika mawasiliano. Mawasiliano. Sababu hizo ni kama vile: faida tarajiwa, tofauti za mahusiano, haja ya kutaka kuonyesha heshima kwa sababu ya tofauti za kimamlaka na hali ya kutaka kukabiliana na uzito wa tendo la kutishia uso. Faida au matokeo tarajiwa yalichochea uzingatiaji wa mikakati ya upole sana. Sababu hii ilijitokeza kwa wingi kwani mawasiliano yalitokea katika muktadha wa uchukuzi ambapo mantiki huzingatiwa sana ili kufikia malengo ya kibiashara. Hivyo, wahudumu wa bodaboda na abiria walizingatia zaidi mafanikio ya mawasiliano kuliko vipengele vya kijamii. Matokeo ya utafiti huu yanaiarifu nadharia kwani yanaonyesha kuwa mbali na vigezo vya kijamii vinavyosisitizwa na nadharia, faida tarajiwa huchochea matumizi ya mikakati ya upole katika muktadha wa uchukuzi. Utafiti huu una umuhimu kwa taaluma ya mawasiliano hasa kwa kurahisisha maingiliano baina ya watu katika jamii. Isitoshe utakuwa wenzo muhimu kwa watafiti wa baadaye watakaojihusisha na uga wa pragmatiki. UTANGULIZI Mawasiliano ni hali ya kubadilishana mawazo kwa njia ambayo haizui utata. Kila mawasiliano hufanyika katika muktadha wa kitamaduni ambao huathiri kinachosemwa na jinsi kinavyosemwa (Aririguzoh, 2022). Ili kuelewa kikamilifu kuhusu namna lugha hutumika haitoshi kuzingatia maana yake pekee. Hivyo, ni lazima pia muktadha wa kijamii na kisaikolojia uzingatiwe. Matumizi ya lugha hayawezi kutenganishwa na dhima, mamlaka na dhamira ya wazungumzaji (van Dijk, 2021). Lugha haiwezi tenganishwa na muktadha kwani muktadha ni suala muhimu la kufasiri lugha. Neno moja linaweza kuwa na maana tofauti katika tamaduni tofauti (Daulay et al., 2022). Utamaduni huchangia pakubwa katika kuelewa maana ya lugha. Katika kila utamaduni, wanajamii huongozwa na sheria zinazowasaidia kufahamu lugha inayokubalika na isiyokubalika katika jamii. Sheria hizi huwa za kijamii na hata za kiisimu (Gross & Vostroknutov, 2022). Miongoni mwa sheria hizi huwa ni matumizi ya lugha ya upole ambayo hudhihirika kuwa bia katika tamaduni nyingi (Brown & Levinson, 1987). Kinachofasirika kuwa upole hutegemea muktadha (Obidovna, 2022). Watu huchochewa na sababu mbalimbali kutumia lugha ya upole. Mojawapo huwa ni kaida ya kijamii kama ilivyobainisha hapo juu. Kipragmatiki, haitoshi tu kutambua maneno yanayodhihirisha upole. Kwa mujibu wa Malinowski (1923), kama alivyonukuliwa katika Korta (2008), ili kuelewa kikamilifu kuhusu kinachoendelea, haikidhi tu kuelewa au kuandika maana ya maneno. Mtu anafaa kuelewa kinachosababisha watu kusema kile wanachokisema na jinsi wanavyokisema katika muktadha mahususi. Katika nyanja za uchukuzi, wahudumu wa bodaboda na abiria hutumia mikakati mbalimbali ya upole wanapowasiliana ili kufikia azma zao. Wahusika hawa huchochewa na sababu mbalimbali ili kufikia malengo yao ya mawasiliano. Kwa sababu hii, utafiti huu ulichunguza kwa kina sababu zinazowafanya wahudumu wa bodaboda kuzingatia au kuikiuka mikakati ya upole wanapozungumza na abiria. Tafiti kadhaa zilifanywa kuangazia suala la upole katika maongezi ya kisiasa (Haryanto et al., 2024), Darasani (Thanh et al., 2022), uchukuzi (Kioko, 2021) na nyinginezo. Kwa mfano, Wafula (2019) alichunguza mikakati ya utoupole katika tamthilia ya Pango ya Kyallo Wadi Wamitila. Aligundua kuwa wahusika katika tamthilia hii walitumia utoupole ili kudhuru nyuso za wenzao na kudhoofisha au kuvunja mawasiliano miongoni mwao. Utafiti wa Wafula unahusiana na utafiti huu kwani unadokeza sababu ya kutozingatia matumizi ya mikakati ya upole. Tofauti iliyopo ni kwamba Wafula alishughulikia utoupole katika kazi ya tamthilia ilhali utafiti huu ulishughulikia upole katika mazungumzo halisi kati ya wahudumu wa bodaboda na abiria. Haryanto na wenzake walifanya utafiti kuhusu upole katika maongezi ya kipindi cha Najwa Shihab (Haryanto et al., 2024). Walijikita katika uchunguzi wa mchango wa upole katika maongezi ya kisiasa. Waligundua kuwa mkakati chanya wa upole ulitumika zaidi katika mawasiliano hayo kwa sababu ya hadhi ya wahusika, kiwango cha ulazimishwaji na tofauti za kimahusiano. Utafiti wao una uhusiano na huu kwani ulidokeza baadhi ya sababu ya kuzingatia au kukiuka matumizi ya mikakati ya upole. Tofauti ya utafiti wao na huu ni kwamba, wao waliangazia upole katika maongezi ya kisiasa katika kipindi cha Najwa Shihab ilhali utafiti huu ulichunguza upole katika uwanja wa uchukuzi. Utafiti mwingine ulifanywa kuhusu aina za mikakati ya upole na kiwango cha upole kinachotumika na wanafunzi wa Kiingereza wanapoomba msaada (Thanh et al., 2022). Waligundua kuwa mikakati ya upole hutumika ili kudumisha mahusiano na kukwepa kudhuru nyuso za wengine. Uhusiano wa utafiti wao na huu ni kuwa ulitumia mwelekeo sawa wa kinadharia. Tofauti iliyopo ni kuwa, wao uliangazia kuhusu aina za upole katika maongezi ya wanafunzi wa Kiingereza kinyume na utafiti huu ulioangazia sababu za uzingatiaji na ukiukaji wa upole katika mawasiliano ya wanabodaboda na abiria. Fitriyani na Andriyanti (2020) walifanya uchunguzi wa upole katika maingiliano ya mwalimu na wanafunzi katika darasa la EFL. Waligundua kuwa, matumizi ya mikakati ya upole ilichangiwa na sababu mbalimbali kama vile; tofauti za kiumri, mamlaka, tofauti za kimahusiano na msimamo wa kitaasisi. Ijapokuwa utafiti wao ulikuwa tofauti na huu, matokeo ya utafiti wao ulichangia utafiti huu kwa kutoa mwanga kuhusu baadhi ya sababu za kuzingatia au kukiuka matumizi ya mikakati ya upole. Kati ya tafiti hizi hakuna ulioangazia kwa kina sababu za kuzingatia au kukiuka matumizi ya mikakati ya upole katika mawasiliano ya wahudumu wa bodaboda na abiria. Hivyo, utafiti huu una umuhimu mkubwa katika kuliziba pengo hili na kuchangia kwa taaluma ya mawasiliano. Lengo na Swali la Utafiti Utafiti huu ulilenga kuchambua kwa kina sababu zinazowachochea wahudumu wa bodaboda na abiria kuzingatia au kukiuka mikakati ya upole wakati wa mawasiliano. Swali lililolengwa kujibiwa na utafiti huu ni sababu zipi huchochea wahudumu wa bodaboda na abiria kuzingatia au kukiuka upole katika mawasiliano yao? MSINGI WA NADHARIA Nadharia iliyoongoza utafiti huu ni Nadharia ya Upole ya Brown na Levinson (1987). Nadharia hii iliendeleza dhana ya uso iliyowekewa msingi na Goffman (1967 alivyonukuliwa katika Tiryakian & Goffman 1967). Nadharia hii ilipata uhakiki kutoka kwa wataalamu mbalimbali ambapo baadhi yao walienda kinyume na maoni ya Brown na Levinson (1987). Kulingana na Brown and Levinson (Keshatajwa), upole huwa na sifa bia katika tamaduni zote na nia ya matumizi yake huwa ni kuokoa na kulinda nyuso za wengine. Kwa upande mwingine Culpeper (2011) alisema kuwa kila jamii ina lugha yake iliyo na misamiati ya upole na huenda maneno hayo yakatofautiana kutoka jamii moja hadi nyingine. Mihimili ya nadharia iliyoongoza uchanganuzi wa data ni kama ifuatayo kulingana na Brown na Levinson (1987). Faida au Matokeo ya Matumizi Katika kigezo hiki, wazungumzaji hutathmini faida inayoweza kutokana na tendo la mazungumzo lililo na matumizi ya mikakati upole. Kila mkakati huwa na faida yake katika kuokoa uso na kudumisha mawasiliano kati ya msemaji na msikilizaji Umbali wa Mahusiano Hurejelea mahusiano ya kijamii ya watu wawili. Mahusiano haya hujumuisha mambo kama vile umri, hadhi na urafiki. Watu wanapozungumza na watu walio na tofauti kubwa ya kihadhi na umri, hutumia mikakati ya upole zaidi ili kuonyesha heshima kwa wengine. Tofauti za Kimamlaka Huu ni uhusiano wa madaraka kati ya watu wawili wanaohusika katika mawasiliano. Ikiwa mtu mmoja ana nguvu zaidi kuliko mwingine, aliye mdogo katika nguvu hutumia mikakati ya upole ili kuonyesha heshima kwa mwingine. Uzito wa Kitendo cha Kutishia Uso Kigezo hiki huweza kudhihirishwa na uzito wa kitendo cha kutishia uso. Kwa mfano, ikiwa ni ombi linalomtaka msikilizaji kuwajibika kwa kutoa msaada mkubwa, mikakati hasi ya upole hutumika. Mikakati hii huwa na lengo la kupunguza makali ya matamko ya msemaji yaliyo na uwezo wa kutishia uso wa msemewa. MBINU ZA UTAFITI Utafiti huu wa kithamano ulitumia muundo wa uchunguzi kifani. Muundo huu ulionekana kuwa faafu katika kujibu swali kuhusu ni kwa nini wahudumu wahudumu wa bodaboda na abiria huzingatia au kukiuka matumizi ya mikakati ya upole? Hii ni kwa sababu huwezesha upataji wa data ya kina kwa kujibu swali la kwa nini na vipi (Duevel 2019; Simon 2014). Utafiti ulikuwa wa nyanjani uliofanyika katika kaunti ndogo ya Mbooni iliyo katika kaunti ya Makueni, Kenya. Mbinu zilizotumika zilikuwa ni uchunzaji na mahojiano (Knott et al., 2022). Mbinu zote zilitumika ili kukamilishana na kuhakikisha uhakika wa data. Uteuzi wa sampuli ulifanywa kimakusudi ili kupata wahusika waliokuwa na uwezo wa kujibu maswali ya utafiti hadi pale ambapo kiwango kifu kilifikiwa. Wahudumu wa bodaboda waliochaguliwa ni wale ambao huendesha bodaboda kama chombo cha uchukuzi wa abiria na walio na tajriba ya miezi miwili kuendelea. Kwa upande wa abiria, aliyewahinufaika moja kwa moja kutokana na uchukuzi wa wanabodaboda tofauti alihusika katika utafiti huu. Sababu ya kuzingatia tajriba katika uteuzi wa sampuli ni kuhakikisha uwezo wa wahojiwa wa kujibu suala la utafiti vyema na kwa mapana ili kupata data toshelevu na ya kuaminika. Ili kupata data ya kimsingi ya kusaidia katika uchanganuzi, mtafiti alibainisha kiumri makundi mawili ya watafitiwa (miaka 18-35 na miaka 36 kwenda juu) ambapo jinsia zote zilihusishwa. Hii ni kwa sababu kulingana nadharia ya Upole ya Brown na Levinson (1987) uhusiano baina ya wanaowasiliana huamua kiwango cha upole kinachotumika. Mtafiti alichunza mawasiliano ishirini na sita (26) baina ya wahudumu wa bodaboda na abiria kwa kuongozwa na mwongozo wa uchunzaji. Aidha aliweza kuteua wahojiwa hamsini na wanane (58) katika vituo vitano alivyozuru na kuweza kuwafanyia usaili ambapo kufikia idadi hii kiwango cha uenezi wa data kiliweza kudhihirika. Usaili huo ulirekodiwa kwa kutumia kinasa sauti. Data iliyopatikana ilichanganuliwa kimaudhui ili kuchambua ni kwa nini wahudumu wa bodaboda na abiria huzingatia au hukiuka matumizi ya mikakati ya upole. Data iliyopatikana iliwasilishwa kimaelezo na katika jedwali. Programu za SPSS na ATLAS.ti 24 zilitumika ili kufanikisha uchanganuzi wa data. Ili kuhalalisha utafiti, kibali kutoka kwa Tume ya Kitaifa ya Sayansi, Teknolojia na Uvumbuzi (NACOSTI) kilipatikana (Nambari: NACOSTI/P/24/38653). Kwa kuwa utafiti huu ulihusisha binadamu, idhini kutoka kwa Kamati ya Ukaguzi wa Kimaadili ya Chuo Kikuu cha Pwani ilipatikana (Nambari: ISERC/MA/010/2024) kabla ya utafiti halisi kufanywa. Mbali na hayo, barua za kuingiliana na watafitiwa katika eneo la utafiti zilipatikana kutoka kwa Kamishena (Nambari: MKN/CC/ADM.6/1 VOL.VI/24) na Mkurugenzi wa Elimu wa Kaunti ya Makueni (Nambari: MKN/C/ED/5/33/VOL.11/214). Waliohusika UWASILISHAJI WA MATOKEO YA katika kutoa data ya utafiti huu walishiriki kwa hiari UTAFITI bila kulazimishwa na yeyote. Matokeo yaliyobainika katika utafiti huu yameelezwa katika sehemu hii. Ili kujibu suala la utafiti, wahusika hamsini na wanane (58) walihusika katika utafiti huu kama inavyodhihirishwa na jedwali lifuatalo. Kulingana na data ya kimsingi, wahusika Sababu Zinazochochea Uzingatiaji wa Mikakati waliokuwa na miaka 18-35 walikuwa wengi zaidi ya Upole (71%) ikilinganisha na waliokuwa na miaka 36 Kunazo sababu kadhaa zinazowachochea watu kuendelea (29%). Jinsia ya kiume ilikuwa na kuzungumza jinsi wanavyozungumza katika asilimia kubwa (69%) kwani wahudumu wa miktadha mbalimbali zikiwemo kaida za kiisimu na bodaboda wote walikuwa wa jinsia ya kiume huku kijamii. Kulingana na Brown na Levinson (1987), jinsia ya kike ikiwa na asilimia thelathini na moja kuna kaida za upole ambazo huongoza watu katika (31%). Kuhusu kiwango cha elimu, waliohitimu mawasiliano ili kuhakikisha kuwa watu shule ya upili walikuwa asilimia thelathini na tatu wanahifadhi nyuso za wenzao. Matokeo ya utafiti (33%) wakifuatwa na waliohitimu shule ya msingi yalibainisha sababu kadhaa zinazowachochea (31%). Waliohitimu stashahada walikuwa asilimia wahudumu wa bodaboda na abiria kuzingatia ishirini na mbili (22%), astashahada (9%) na mikakati ya upole wakati wa mawasiliano. Sababu shahada walikuwa asilimia 5 (5%). Ilibainika kuwa hizo zimepangwa katika kategoria nne ambazo ni; watu waliokuwa wamepata elimu walikuwa na faida au matokeo ya matumizi, kudhihirisha uwezo bora wa kutumia mikakati ya upole katika heshima kutokana na tofauti za kimamlaka, mawasiliano ikilinganisha na wale ambao mahusiano na uzito wa tendo la kutishia uso. Kisha hawakuwa wameelimika sana. baadaye, sababu zinazochochea ukiukaji wa mikakati ya upole zimejadiliwa. Faida au Matokeo ya Matumizi Utafiti ulionyesha mikakati ya upole hutumika kwa sababu ya tija dhamiriwa kwa mawasiliano kama vile: Kuanzisha Mawasiliano Ilibainika kuwa mikakati ya upole hutumika kwa kuwa ni njia mojawapo ya kuanzisha mawasiliano. Watu wanapokutana kwa mara ya kwanza, huweza kuonyesha upole kwa kumsalimia msikilizaji kabla ya maongezi mengine. Kauli hii inadhihirishwa na mfano ufuatao; Ndyoosa ngamukethya ta kindu kya mbee na ngamukulya tuendete va? Nimukethasya nundu uneeni woonthe wambiiaa na ngethi.(Kisw, Kitu cha kwanza huwa namsalimia na kumuuliza tunaenda wapi? Huwa namsalimia kwa kuwa maongezi yoyote yanaanza kwa salamu.) MM16 Mhojiwa wa 16 alisema kuwa ili kudhihirisha upole huwa anamsalimia abiria wake kwanza. Sababu ya mhojiwa kumsalimia abiria ni kuwa huamini kwamba mawasiliano yoyote yale yanafaa kuanza kwa salamu. Hii ni kwa sababu huwa na athari chanya kwa mtu binafsi na kuweza kudumisha uso wa msikilizaji. Salamu huwa na umuhimu mkubwa katika mawasiliano kwani hudhihirisha upole na huchangia hisia za ustawi na kujenga mahusiano (Ascigil et al., 2025). Kwa hivyo, hutumika kama mbinu ya kuanzisha mawasiliano baina ya mhudumu wa bodaboda na abiria na kuweza kujenga uhusiano mwema baina yao. Matokeo haya yanakubaliana na utafiti wa Dirgantara na Gunawan uliogundua kuwa salamu zina jukumu muhimu sana katika kuanzisha mawasiliano (Dirgantara & Gunawan, 2024). Kuzua Ladha na Utani katika Mawasiliano Kulingana na mmoja wa wahojiwa, mikakati ya upole hutumika ili kuleta utani katika mazungumzo. Lugha ya upole inapotumika, wahusika (mhudumu wa bodaboda na abiria) hubadilishana maneno vyema na kuzua utani. Utani kimsingi ni hali ya mzaha wanaofanyiana watu bila kuleta chuki au kero. Haya yanathibitishwa na kauli hii; Wakulya customer kana nimuendete yambaa ukuignore mukaexchange o words ite sya woo na baadaye aketikila. (Kisw, Unapomuuliza abiria kama mnaenda huwa anakupuuza kwanza na baada ya kubadilishana maneno ya masihara anakubali.) MM2 Lugha ya upole inapotumika, maneno yasiyokera hutumika na hivyo kuweza kuzua utani katika mawasiliano. Utani huwa na umuhimu katika mawasiliano kwani huimarisha mwingiliano wa wahusika katika mazungumzo. Isitoshe, hali ya kutumia masihara huleta furaha katika mawasiliano na kupunguza hali ya mvutano (Taylor et al., 2022). Hii ni kwa sababu mawasiliano ya aina hii husheheni ucheshi hivyo kuwafurahisha wahusika katika mazungumzo. Katika muktadha mwingine, mhojiwa mwingine alisema kuwa, wakati wa kuwasiliana na abiria lugha ya upole hutumika kwa kuwa huleta ladha katika maongezi. Ladha katika muktadha huu inawakilisha mhemko wa mazungumzo. Inaonyesha namna ambavyo mazungumzo huwa ya kupendeza na kuvutia. Kwa mfano, matumizi ya salamu ambazo kwa mujibu wa Brown na Levinson (1987) hudhihirisha upole, huleta ladha katika mawasiliano. Kauli ifuatayo inadhihirisha hayo; Tutumiaa oila polite language na etiquette kidogo. Kukethania ni kawaida nundu nikuetaa muyo wa ngewa (Kisw, Huwa tunatumia ile lugha ya upole na yenye adabu kiasi. Salamu ni kawaida kwani huleta ladha ya maongezi.) MM4 MM4 anasisitiza kuwa upole unapotumika hufanya maongezi kuwa matamu. Upole huu hudhihirika kupitia matumizi ya salamu ambayo ni njia mojawapo ya kuonyesha upole (Brown & Levinson, 1987) . Kulingana na MM4, upole huwa ni kama kichochezi cha kuleta mawasiliano mema yenye kuvutia. Kufanikisha Maelewano na Makubaliano Kulingana na mhojiwa 9, sababu ya kutumia mikakati ya upole wakati wa kuwasiliana na mhudumu wa bodaboda ni kurahisisha makubaliano. Upole unapotumika katika mawasiliano, huwa ni rahisi kukwepa migongano na kudumisha makubaliano (Anuonye, 2018). Mhojiwa wa tisa (9) alidhihirisha haya kwa kusema; Nambaa umukethya, ngamukulya kana nuungua, akambia yii. Ngamukulya engua na mbesa siana? Neethia engua na mbesa mbingi ndimwia angole. Nimukethasaya nikenda tuelewane. (Kisw, Huwa nasalimia mtu kwanza, namuuliza kama atanibeba kisha akisema ndio namuuliza kwa pesa ngapi? Akitaja nyingi namwomba anipunguzie. Sababu ya kumsalimia ni tuelewane.) MA9 Kulingana na abiria 9, ikiwa mhudumu wa bodaboda anakuitisha pesa nyingi kupita kiasi ni rahisi kumwomba apunguze kwa kutumia mikakati ya upole. Kwa kutumia lugha ya upole, hali ya kutoelewana huepukwa na kuwafanya wahusika wa mazungumzo kuafikiana kwa urahisi kuhusu nauli bila migongano. Matokeo haya yalikubaliana na utafiti wa Anuonye aliyegundua kuwa mikakati ya upole hutumika ili kuleta makubaliano na kuepuka migogoro (Anuonye, 2018). Kukwepa Kuwakosea Wengine Nia moja ya kutumia mikakati ya upole ni kukwepa kufanya mambo yanayowakwaza wengine (Sembiring et al., 2023). Matokeo yalionyesha kuwa, abiria hujaribu kutumia mikakati ya upole ili kumfanya mhudumu wa bodaboda kumwarifu kuhusu ratiba yake ili asije akawakwaza wengine. Wakati mwingine ikiwa abiria mwenye uwezo bora wa kifedha amekuja, baadhi ya wahudumu wa bodaboda huchagua huyo na kupuuza abiria wengine. Abiria anapotumia mikakati ya upole, humfanya mhudumu wa bodaboda awe wazi kuhusu iwapo yuko huru kutoa huduma ya usafiri au kuna yeyote anayesubiria. Ikiwa kuna mtu anayesubiriwa, abiria hutafuta mhudumu mwingine ili asije akaukosea uso wa mhudumu wa bodaboda na abiria mtarajiwa. Mfano ufuatao unadhihirisha maelezo haya; Umaneenasya na ndeto sya kwendeesya. Nimukulasya kana nukuanite nundu vai mundu wi kiveti utwaa kingi. Nimukulasya uu nundu noitha ve mundu weetelete nayitha vala uendete ni vandu ve vata muno nikenda withie ndinamuvalukya. (Kisw, Hutumia maneno ya kupendeza. Humuuliza kama anasafirisha watu kwa kuwa mtu aliye na bibi hana haja ya kuoa mwingine. Humuuliza kwa kuwa huenda anasubiri abiria na mahali anampeleka pawe na hitaji kubwa. Hivyo, huuliza nisije nikamkosea anayesubiriwa.) MA12 Mhojiwa 12 ambaye alikuwa ni abiria anasisitiza kuwa, ili kufahamu ikiwa mhudumu wa bodaboda anasafirisha watu, lugha ya kupendeza haina budi kutumika. Lugha hiyo huwa na maneno ambayo humchochea mhudumu wa bodaboda kueleza amejukumika vipi ili asije akawakosea wengine. Abiria huyu anatumia msemo kuwasilisha hoja yake kwa kusema kuwa, “Mtu aliye na bibi hana haja ya kuoa mwingine.” Kwa kusema hivi alienda sambamba na methali ya Kiswahili inayosema kuwa mshika mbili moja humponyoka. Hivyo alimaanisha kuwa ikiwa mhudumu wa bodaboda ana abiria anayemsubiri tayari, hakuna haja ya kumchukua mwingine kabla ya kumhudumia yule wa kwanza. Kupitia hali hii, nyuso za wahusika wote huwa zimelindwa na kuhakikisha kuwa hakuna mtu anayemkosea mwingine. Matokeo haya yanakubaliana na yale ya Thanh na wenzake waliogundua kuwa matumizi ya mikakati ya upole hukwepa kuwadhuru wengine (Thanh et al., 2022). Kumjengea Mtu Sifa Utafiti ulibainisha kuwa baadhi ya sababu za matumizi ya mikakati ya upole ni haja ya kutaka kumjengea mtu sifa. Mtu anapotumia mikakati ya upole huonekana kuwa mwema na mpole hasa katika mawasiliano na wakati mwingine watu hupenda kujinasibisha naye (AlShlowi, 2023). Mfano ufuatao unadhihirisha haya; Saa ingi nimuneenya nesaa akasya mundu ena ngoo mbololo. Wamuneenia nai mundu usu akeekiaa kindu kyu akilini ukethia akwona akasyaa mundu usu ti museo. (Munyanyae alikiliila athekete) for example ti Muli ndookie akulya madam ungi vaa nunukuwa. Nundu madam aina kana amwia amukwatie alise. Muli amwia, ‘Ia kana ku vu nthi ulise na uisyoka ingi uaatie wose.’ (Atukitye uthyu) Madam usu amwia ona ngoka stage nimuwau ndungua. (Kisw, Wakati mwingine unaweza ukanena naye vizuri hadi akasema mtu huyo ana roho nzuri. Ukimzungumzia vibaya, hutia maneno hayo akilini na baadaye akikuona anasema huyo mtu si mzuri. (Mwenzake anaingililia akicheka) kwa mfano, Muli alikuja akauliza mama mwingine hapa kama anabebwa. Kwa kuwa mama huyo alikuwa na mtoto akamwomba amshikie ili apande. Muli alimwambia, ‘Weka huyo mtoto chini, upande kisha uiname umchukue.’ (Akikunja uso) Huyo mama alimwambia kuwa hata aje kwenye kituo hicho akiwa mgonjwa hawezi akaitikia ambebe.) MM20 Ni dhahiri kwamba baadhi ya wahudumu wa bodaboda hutumia mikakati ya upole wanapowasiliana na abiria ili kujijengea sifa. Wanapoizingatia mikakati hiyo hujijengea sifa nzuri na wanapoipuuza kimakusudi hujijengea sifa mbaya. Katika mfano uliobainishwa hapo juu, Muli alijijengea sifa mbaya kwa kumwambia abiria wake, “Weka huyo mtoto chini, upande kisha uiname umchukue.” Usemi huu ulidhihirisha dhahiri kwamba Muli hakujali mahitaji ya uso wa abiria wake. Badala ya kumhudumia alitumia maneno ya kuudhi ya kumwonyesha ajishughulikie binafsi. Hoja inatiwa uzito na hali ya msimulizi ya kukunja uso iliyoashiria kuudhika. Kwa sababu hii, alijijengea sifa mbaya kwani abiria alisema kuwa kama angekuja siku nyingine kwenye kituo hicho hangekubali kubebwa naye. Matokeo haya yanashabihiana na ya Machira na Nyambwogi waliogundua kuwa mikakati ya upole hutumika katika kazi ya fasihi ili kujengea wahusika sifa (Machira 2015; Nyambwogi 2016). Wahusika katika kazi ya fasihi huwakilisha watu wa kawaida kwa njia ya ubunifu. Kudhihirisha Maadili Kulingana na jibu la mmojawapo wa wahojiwa, sababu nyingine inayowachochea wahudumu wa bodaboda na abiria kutumia mikakati ya upole ni kutaka kudhihirisha maadili. Maadili ni kanuni zinazoongoza tabia za watu katika jamii (Dahl, 2023). Matumizi ya mikakati ya upole ni muhimu kwani hudhihirisha tabia njema inayokubalika katika muktadha wa jamii ya Wakamba. Kulingana na Brown na Levinson (1987), upole huwa na sifa bia. Hutumika katika maeneo anuwai na hudhihirisha tabia njema ya kulinda haiba ya mtu. Kwa kuthibitisha hoja hii, mmoja wa abiria alisema yafuatayo; Namsalimia. Ndimukulya kana noangue. Humsalimia kwa kuwa ni moral. (Kisw, huwa namsalimia na kumuuliza kama anaweza akanibeba. Sababu ya kutumia salamu ni kuwa ni maadili.) MA20 Abiria 20 anasema kuwa yeye humsalimia mhudumu wa bodaboda kwanza kabla ya kumuuliza kama anaweza akamsafirisha. Anasisitiza kuwa sababu ya kumzungumzia hivyo ni kuwa hudhihirisha tabia njema/ maadili. Bila shaka unapokuwa na tabia njema katika jamii watu hukuheshimu na kusema kuwa umefunzwa maadili. Maadili ni muhimu kwani huhimiza watu kuwa na hali ya kujali mahitaji, hisia na mitazamo ya wengine (Nashruddin et al., 2020). Hivyo, heshima hukuzwa miongoni mwa watu na kudumisha mazingira bora ya kijamii. Kuvutia Watu Ilibainika kuwa mikakati ya upole hutumika ili kuwafanya watu wawavutie waja wengine karibu nao. Haya yanaelezwa katika sehemu ifuatayo. Kuvutia Abiria Mhudumu wa bodaboda wa 5 alipohojiwa alisisitiza kuwa mikakati ya upole hutumika ili kuweza kuwavutia abiria. Wahudumu wa bodaboda kwenye vituo vya bodaboda huwa wengi na huwa wanang’ang’ana kupata abiria (Mwangi, 2024). Kulingana na mhojiwa 5 (MM5), mikakati ya upole hutumiwa na wahudumu wa bodaboda ili kuwavutia abiria kama inavyobainishwa na kauli ifuatayo. Wakulya mundu watinda ata withaa wamukusiisya vala ui… (Kisw, Ukiuliza mtu ameshidaje huwa unamvuta karibu nawe...) MM5 Mhudumu wa bodaboda 5 alisema kuwa mikakati ya upole hutumika ili kuvuta makini ya abiria. Anasisitiza kuwa unapomuuliza mtu kuhusu hali yake ya kushinda huwa unamvuta karibu nawe. Hili humfanya mhudumu wa bodaboda kupata nafasi ya kujieleza kwa abiria ili aweze kumsafirisha. Kule kuuliza mtu “ameshindaje” hudhihirisha upole ambao huweza kumvutia msikilizaji kwa kumfanya ahisi kuwa amejaliwa (Brown & Levinson, 1987). Kupitia hali hii, uso chanya wa msikilizaji huwa umehifadhiwa. Aidha, utafiti ulibainisha kuwa kupitia mikakati ya upole huwa ni rahisi kujitwalia abiria. Mhojiwa 13 alidhihirisha haya; Handling a custormer is a hard thing but approach matters… so first approach ndio itategemea kama utapata kazi. Kwa mfano, facial expressions, huwezi approach customer ukiwa umekunja uso (onanitye). Because you need money and you need to retain customers… (Kisw, Kushughulikia abiria si jambo rahisi ila mbinu ya kwanza ya kumfikia ni muhimu… mbinu ya kwanza ndio huamua kama atakupa kazi ama hatakupa. Kwa mfano, ishara za uso, huwezinena na abiria kama umekunja uso (akionyesha). Hutumia kwa kuwa unahitaji pesa na pia pana haja ya kuhifadhi abiria… ) MM13 Mhojiwa 13 ambaye alikuwa ni mhudumu wa bodaboda alisema kuwa, “Kushughulikia abiria si jambo rahisi ila mbinu ya kwanza ya kumfikia ni muhimu… mbinu ya kwanza ndio huamua kama atakupa kazi ama hatakupa.” Hili lilimaanisha kuwa ikiwa mhudumu wa bodaboda atatumia lugha ya upole mara ya kwanza, itakuwa ni rahisi kumpata abiria. Isitoshe, aliendelea kueleza kuwa yeye humfikia abiria wake vyema kwa mara ya kwanza ili apate fedha baada ya kumbeba na pia aweze kujitwalia abiria wa kila siku. Isitoshe, alileleza kuwa maneno yake huandamana vyema na ishara uso ili kuafiki maana lengwa. Mikakati ya upole huwawezesha wahusika wa mazungumzo kufikia malengo yao ya mawasiliano (Pang, 2022). Kupitia hali hii, mhudumu wa bodaboda huwa amemhifadhi abiria kiasi ya kwamba yule abiria akihitaji huduma ya usafiri siku nyingine atamkumbuka. Kuleta Mlahaka Mwema Sababu nyingine iliyobainika ya kuzingatia mikakati ya upole katika utafiti huu ni kutaka roho za wahusika katika mawasiliano zichukuane. Ikiwa roho ya mzungumzaji haijakubaliana na ya msikilizaji, huwa ni vigumu sana kusikilizana. Hivyo, mara nyingi hutumika ili kufanya roho zichukuane na kusababisha kuwepo kwa mlahaka (Trávníková, 2012). Haya yanadhihirishwa na mhojiwa 22 katika usemi ufuatao; Kindu kya mbee ni ngethi, o waamuka ata o watinda nesa? Ti onthe makethanasya na ti onthe metikilaa ngethi. Nimukethasya nikenda ngoo syosane. (Kisw, Kitu cha kwanza ni salamu, umeamkaje? umeshindaje? Si wote husalimiana au huitikia salamu. Humsalimia ili roho zikubaliane.) MA22 Kungana na abiria wa 22, sio wote wanaosalimiwa huitikia salamu. Kuligana naye sababu ya kumsalimu xmtu ni kutaka roho ya msemaji ikubaliane na ya msikilizaji. Ikiwa msikilizaji atajibu vyema basi mawasiliano yataendeshwa vyema hadi mwisho. Kupitia hali hii, mawasiliano huweza kufanikiwa (Hassan et al., 2022). Kwa sababu hii, ili abiria na mhudumu wa bodaboda wakubaliane na kuzua athari ya mlahaka, mikakati ya upole hutumika. Kudhihirisha Heshima Kutokana na Tofauti za Kimamlaka Ilibainika kuwa wahudumu wa bodaboda hutumia mikakati ya upole ili kuonyesha heshima kwa wanaowasiliana nao na kutambulika kama wastaarabu (Brown & Levinson, 1987). Kauli ifuatayo inadhihirisha hayo; Nduumusignal, niwisi ve kindu kitawa etiquette. Noumwite isyitwa, kana we, madam, neetha ni mundu usongetye miaka uimwita mwaitu, mom… kitumi kyakumwita uu ni ewe niwanengwa ndaia. (Kisw, Unampa ishara, unajua kuna kitu kinaitwa adabu. Unaweza ukamuita kwa jina lake, ama wewe, Bi, kama ni mtu ambaye miaka yake imesonga unamuita nyanya au mama… sababu ya kuitana hivyo ni kumfanya abiria ahisi ameheshimiwa.) MM23 Mhojiwa 23 ambaye alikuwa ni mhudumu wa bodaboda alibainisha wanaofaa kuitwa mama au nyanya. Aliweka hili wazi kwa kusema kuwa ni wale walio na umri ambao umesonga, yaani kwa ufafanuzi wangu ni wale walio na miaka mingi na wamezeeka. Hali hii inajenga tofauti ya kimamlaka inayofanya waja kutumia mikakati ya upole kwa njia tofauti kama utafiti wa Olorusongo ulivyobainisha (Olorunsogo, 2020). Kulingana na mhudumu huyu mikakati ya upole hutumika ili kumfanya msikilizaji ahisi kuwa ameheshimiwa. Hali hii humsawiri msemaji kama mwenye heshima na adabu katika mawasiliano. Aidha mikakati ya upole hutumika kuonyesha kuwa msemaji ana adabu hasa pale ambapo msemaji anamtambua msikilizaji wake kwa cheo chake au jina lake la kitaaluma (Magashi, 2023). Mtu anapotumia majina haya ya mtajo huwa ameuhifadhi uso hasi wa msikilizaji wake kwani huwa amejidunisha na kumtukuza msikilizaji wake. Isitoshe, huweza kuhifadhi uso chanya wa msikilizaji kwa kumtambua na kumwonyesha kuwa anamheshimu (Brown & Levinson, 1987). Baadhi ya wahudumu wa bodaboda walisema kuwa ile haja ya kuonyesha heshima/ adabu kwa msikilizaji huwachochea kutumia mikakati ya upole wanapowasiliana na abiria. Kauli ifuatayo inadhihirisha haya; Tyo etiquette ko ve kindu kingi, ta please, hello… Tisi mundu wia ula ukunaa nitimwitaa isyitwa ya wia ta mwalimu, daktari… (Kisw. Ni adabu tu hakuna kitu kingine kama vile tafadhali, habari yako…Tukijua ile kazi mtu hufanya huwa tunamuita jina la kazi kama vile mwalimu, daktari…) MM22 Mhojiwa 22 anasema kuwa “ni adabu tu hakuna kitu kingine…” Alieleza kuwa adabu ndio huwachochea kuwatambua abiria wao kwa vyeo vyao. Maoni ya mhojiwa huyu yanashabihiana na utafiti wa Fitriyani na Andriyanti (2020) waliogundua kuwa matumizi ya mtajo kama vile ‘Bi’ na ‘Bw’ hutumika ili kudhihirisha heshima na adabu wakati wa mawasiliano. Mara nyingi mtajo wa aina hii hutumika kwa watu walio na viwango tofauti vya kimamlaka. Hivyo, watu katika viwango tofauti hutumia mikakati ya upole ili kudhihirisha adabu wakati wa kuwasiliana. Tofauti za Mahusiano Jambo lingine linalochochea namna watu hutumia mikakati ya upole ni tofauti za kiumri (Hamood & Challob, 2023). Wakati watu wa umri mdogo wanawasiliana na watu wenye umri mkubwa, hutumia lugha ya upole zaidi jambo ambalo halizingatiwi sana na watu wenye umri mkubwa kwa wadogo. Walio na umri mkubwa huchukuliwa kuwa na hadhi ya juu ikilinganishwa na wale walio na umri mdogo hasa katika jamii ya Wakamba. Jambo hili lilidhihirishwa na mojawapo ya kauli za wahojiwa kama ifuatavyo. Nyie ngethasya ala meaanie o ukethywa, ngethesya ala anini nyie. Noukethye andu anene ta inyaaku? Waambie umukulya wakya? (Kisw: Mimi husalimia wanaostahili kusalimiwa, husalimia wale wadogo. Unaweza ukasalimia watu wakubwa kama mamako? Uanze kuumuuliza niaje?) MM1 Katika mfano uliobainishwa hapo juu, MM1 anasema kuwa yeye husalimia tu wale ambao wanastahili kusalimiwa. Kwa kutumia swali balagha “Unaweza ukasalimia watu wakubwa kama mamako? Uanze kumuuliza niaje?” anadhihirisha kuwa katika muktadha wa jamii ya Wakamba watu wadogo hawafai kusalimia watu walio wazidi umri kwa kiwango kikubwa. Wanaruhusiwa kuwasalimia wanarika wenza au walio na umri mdogo kuliko wao. Kwa mfano, kama alivyobainisha MM1, mtoto hawezi sema “wacha (niaje)” kwa mtu mzee kwani ataonyesha kutokuwa na heshima ambayo ni sehemu ya upole. Ili kudhihirisha upole, huhitajika kusubiri hadi atakaposalimiwa na mkubwa wake kwa sababu ya tofauti za mahusiano. Hivyo, tofauti za kiumri ni mojawapo ya sababu ambazo huchochea namna ambavyo wahudumu wa bodaboda na abiria huzingatia au hukiuka kaida za upole wakati wa kuwasiliana. Maoni haya kuhusu namna tofauti za kiumri hutumika katika maamuzi ya uzingatiaji au ukiukaji wa upole yameungwa mkono na utafiti wa Mapunda and Sommer (2017) uliochunguza kuhusu namna salamu ya Shikamoo hutumika. Walibainisha kuwa salamu hio inapotumiwa na vijana wa umri wa miaka 15-30 kwa wazee walio na miaka hamsini hudhihirisha upole. Uzito wa Tendo la Kutishia Uso Uzito wa kitendo cha kitendo cha kutishia uso huchangia katika maamuzi ya matumizi ya mikakati ya upole ili kukwepa kutishia uso wa msikilizaji (Brown & Levinson, 1987). Sababu hizo ni kama zifuatazo: Kuzingatia Mipaka ya Abiria Katika kufanya usaili kuhusu sababu zinazowachochea wahudumu wa bodaboda na abiria kutumia mikakati ya upole, mmoja wa wahojiwa alisema kuwa ni njia ya kuzingatia mipaka ya abiria. Katika kufafanua hili, alisema kuwa baadhi ya abiria huwa hawapendi kusalimiwa kwa umbali. Hivyo, ili kuonyesha upole yeye husongea karibu na abiria wake, anamsalimu na kumwuliza kuhusu aendako ili amwombe nafasi ya kumsafirisha. Hali hii inadhihirishwa na mfano ufuatao; Customer yakwa niniendaa ngamukethya ngamukulya vala unuuvika… nimukethasya nundu nithuitwe nikuneenwa ni mundu e vaasa. (Kisw, Mimi husongea karibu na abiria wangu na kumsalimia na kumuuliza anaenda wapi… sababu ya kumsalimia ni kuwa abiria hawapendi kuzungumziwa na mtu akiwa mbali) MM24 Kulingana na mhojiwa 24, yeye hutumia mikakati ya upole anapowasiliana na abiria ili asidhuru uso wake (Thanh et al., 2022). Mhojiwa huyu anadhihirisha kuwa na ufahamu wa mahitaji ya abiria ya kuwa hawapendi kuzungumziwa na mtu akiwa mbali. Ili kulinda uso wa abiria, yeye hukwepa tendo hili la kudhuru uso kwa kusonga karibu na abiria wake ili amzungumzie kwa njia inayompendeza. Kupitia hali hii, huwa amemshughulikia abiria wake na kukidhi mahitaji yake ya uso kama ilivyoelezwa na Brown na Levinson (Brown & Levinson, 1987). Kudhihirisha Hali ya Urazini Kulingana na maoni ya abiria 19 aliyehojiwa, mtu anapotumia mikakati ya upole hudhihirisha kuwa ana utimamu wa akili. Kulingana naye haufai kwenda moja kwa moja na kuanza kuingililia mtu bila kumtayarisha. Mtu anapofanya hivi huwa anaingililia uhuru wa msikilizaji na kuathiri uso wake hasi (Brown & Levinson, 1987). Anachukulia kuwa mtu anayefanya jambo kama hili hana utimamu wa akilli kwa kuwa si kawaida ya binadamu. Kauli ifuatayo inadhihirisha hayo; Ndwambaa oumukethya, kowaile uthi kwa mundu na kivuvu… nimukethasya nundu we onaku ukathi kwa mundu auneenetye direct niona tawina kyongo kithuku… (Kisw, Unafaa kumsalimia, hufai kwenda kwa mtu kama dharura. Humsalimia kwa kuwa hata wewe ukienda kwa mtu na unene naye moja moja anaweza akadhani una kichaa.) MA19 Abiria 19 anasema kuwa, “Hata wewe ukienda kwa mtu na unene naye moja moja anaweza akadhani una kichaa.” Kulingana naye mtu hutumia mikakati ya upole katika kuwasilisha mahitaji yake ili asionekane ni kama kwamba ana kichaa. Maoni yake yanalingana na utafiti wa Stephan & Liberman (2010) ambao uligundua kuwa upole hudhihirisha hali ya kiakili ya mtu. Humfanya mtu aonekane kuwa ana akili timamu kwa kujali uso wa mwenzake. Sababu za Ukiukaji wa Matumizi ya Mikakati ya Upole Matokeo ya utafiti huu yalionyesha sababu zifuatazo zinazowachochea wahudumu wa bodaboda na abiria kukiuka matumizi ya mikakati ya upole wakati wa mawasiliano. Kumchukulia Mhudumu kama Mhitaji Baadhi ya sababu ni kuwa na machukulio kuwa, mhudumu wa bodaboda anahitaji pesa. Abiria anapomchukulia mhudumu wa bodaboda hivi, huwa anaona hakuna haja ya kumzungumzia kwa lugha ya upole. Yeye hujiona ni kana kwamba anamsaidia mhudumu wa bodaboda. Kwa mfano; Nimwiaa nienda undwae vandu ta Kikima na nundu nunuenda mbesa ndaile itikila. (Kisw, humwambia nataka anipeleke mahali kama vile Kikima na kwa kuwa anahitaji pesa anafaa kukubali.) MA21 Kulingana na abiria 21, yeye hukiuka matumizi ya mikakati ya upole kuwa anajua kuwa mhudumu wa bodaboda anahitaji pesa na hana budi kukubali. Anadhihirisha hili kwa kusema “Humwambia nataka anipeleke mahali kama vile Kikima na kwa kuwa anahitaji pesa anafaa kukubali.” Kulingana naye, hahitaji kuwa mpole kwa kuwa anailipia huduma hiyo na ana haki ya kuipata. Kulingana naye, mhudumu wa bodaboda anafaa kutoa huduma ya uchukuzi inapohitajika bila kubembelezwa kwa kutumia lugha ya upole. Maoni haya yanalingana na ya Brown na Levinson waliogundua kuwa ujumbe huwasilishwa moja kwa moja ikiwa msemaji anaona kuwa unalenga kumfaidi msikilizaji (Brown & Levinson, 1987). Madharau ya Wahudumu Kulingana na mhojiwa 27, yeye kama abiria hukiuka matumizi ya mikakati ya upole kwa kuwa baadhi ya wahudumu wa bodaboda huwa na madharau. Kulingana naye, wahudumu wa bodaboda hulinganisha salamu na pesa.. Kwa njia nyingine, abiria 27 anawasilisha hoja yake kwa kutumia sitiari. Sitiari ni tamathali za semi zinazotumia maneno yenye maana isiyo ya moja kwa moja na hujenga taswira akilini. Hujengwa kutokana na ubunifu (Mosha, 2023). Anaposema “Salamu ni pesa” anamaanisha kuwa ni kama inapaswa kununuliwa hivyo haifai kutolewa bure kwa kuwa ina thamani. Hili linadhihirishwa na hoja ifuatayo; Nimwiaa ngue undwae vana, ndimakethasya nundu me kavuthya, moona ingethi ni mbesa. (Kisw, Huwa namwambia anibebe anipeleke mahali fulani, huwa siwasalimii kwa kuwa huwa na madharau, wao huona salamu ni pesa.) MA27 Kwa sababu hakuna mtu anapenda gharama, abiria 27 alidhihirisha kukwepa matumuzi ya mikakati ya upole anapozungumza na mhudumu wa bodaboda. Yeye huepuka ili asionyeshwe madharau ambayo huweza kumdhalilisha na kumdunisha. Matokeo haya yanakubaliana na ya Wafula (2019) yaliyoonyesha kuwa baadhi ya wahusika hukiuka matumizi ya mikakati ya upole kimakusudi ili kuhasiri nyuso za wenzao. Kuokoa Muda Wakati mwingine watu huepuka kutumia mikakati ya upole kwa sababu ya haraka. Wakati ambapo mtu ana mambo ya dharura ya kushughulikia, mara nyingi huwa hajali uso wa msikilizaji (Brown & Levinson, 1987). Huwasilisha ujumbe jinsi anavyokusudia bila kujali namna atakavyochukuliwa na mwingine. Mfano ufuatao unadhihirisha haya; Nimukulasyai, kuma vana ni mbesa syiana ata? Huuliza moja kwa moja kwa kuwa huwa na haraka. (Kisw, Huwa namuuliza, kutoka mahali fulani ni pesa ngapi? Huuliza moja kwa moja kwa sababu ya haraka.) MA28 Kulingana na abiria 28, yeye huuliza mhudumu wa bodaboda kuhusu kiwango cha nauli cha kutoka mahali pamoja hadi pengine moja kwa moja. Sababu ya kuzungumza hivyo ni kuwa na hali ya kutaka kuokoa muda ambao bila shaka haufai kupotezwa. Anadokeza kuwa mchakato wa kufuata mikakati ya upole ni kama kupoteza muda. Matokeo haya yanakubaliana na utafiti uliogundua kuwa hitaji la kuokoa muda katika mawasiliano ya mtandaoni huchangia ukiukaji wa upole (Waziri, 2022). Watu hutumia lugha ya moja kwa moja ili kufikisha ujumbe wao kwa haraka na kwa ufanisi. HITIMISHO NA MAPENDEKEZO Matokeo ya utafiti yalionyesha kuwa kuna sababu kadhaa zinazowachochea wahudumu wa bodaboda na abiria kuzingatia matumizi ya mikakati ya upole. Wengi wao walieleza kuwa walizingatia mikakati ya upole kwa sababu ya faida au matokeo tarajiwa ya matumizi yake katika mawasiliano. Isitoshe, wengine walichochewa na haja ya kutaka kuonyesha heshima kwa sababu ya tofauti za kimamlaka. Aidha, uzito wa tendo la kutishia uso na tofauti za mahusiano zilichochea namna ambavyo wahusika walitumia mikakati ya upole. Kwa upande mwingine, wahusika walikiuka matumizi ya mikakati ya upole kwa sababu ya machukulio ya kuona mtu kama mhitaji, madharau ya baadhi ya wahudumu wa bodaboda na abiria na hata hali ya haraka. Mbali na vigezo vya kijamii (mamlaka, mahusiano na uzito wa tendo la kutushia uso) vilivyosisitizwa na Brown & Levinson (1987), sababu ya faida tarajiwa ilijitokeza kwa wingi na kuiarifu nadharia. Sababu hii ilijitokeza kwa wingi katika maingiliano ya watafitiwa kwa kuwa, mawasiliano yalitokea katika muktadha wa uchukuzi ambapo mantiki huzingatiwa ili kufikia malengo ya kibiashara. Ujuzi huu ni muhimu, kwani unachangia katika kurahisisha maelewano kati ya watu na kunyoosha shughuli za mawasiliano katika uwanja wa uchukuzi. Hivyo, kudumisha mahusiano ya kijamii. Utafiti wa ziada unaweza ukachunguza namna matokeo tarajiwa huchochea uteuzi wa upole kwenye mawasiliano ya kidijitali kama vile simu. 