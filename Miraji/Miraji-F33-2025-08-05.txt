USAFIRISHAJI WA MIFUGO NDANI NA NJE YA NCHI,UTARATIBU WA KUSAFIRISHA MIFUGO NDANI YA NCHI. 
Tarehe 5 juni 2025, 
wizara ya mifugo na uvuvi. 
Usafirishaji wa mifugo/wanyama ndani ya nchi hufanywa kwa mujibu wa Sheria ya Magonjwa ya Wanyama sura 159 kupitia Kanuni zake za Udhibiti wa Usafirishaji wa Wanyama na Mazao ya Wanyama za Mwaka 2007 zikisomwa Pamoja na marekebisho yake ya mwaka 2020 (GN 489A za tarehe 29 Juni, 2020), marekebisho ya mwaka 2022 (GN 478C za tarehe 4 Julai, 2022) na marekebisho ya mwaka 2023 (GN 448K za tarehe 30 Juni, 2023). Lengo kuu la Kanuni hizi ni kudhibiti usambaaji wa magonjwa ya mifugo ya Wanyama hivyo kulinda uchumi wa wafugaji na taifa kwa ujumla na pia kulinda afya ya Jamii dhidi ya magonjwa au madhara yanayoweza kuwapata binadamu kutokana na mifugo/Wanyama.Kuna aina mbili za wadau wa usafirishaji mifugo ndani ya nchi. Aina hizo za Wadau wa Mifugo ni wale wenye Mifugo inayosafirishwa kwa ajili ya Biashara na wale wenye Mifugo inayosafirishwa kwa ajili ya kwenda kufugwa eneo jingine ndani ya nchi.Mifugo inayosafirishwa kwa ajili ya BiasharaIli kuweza kusafirisha mifugo ndani ya nchi kwa ajili ya biashara, Mfanyabiashara anapaswa kuwa na sifa zifuatazo: Awe na nambari ya mlipakodi ya Mamlaka ya mapato Tanzani (TRA) pamoja na Tax clearance.Awe amesajiliwa na anatambuliwa na Bodi ya Nyama Tanzania Awe na leseni ya biashara ya kusafirisha mifugo ndani ya nchi ambayo hutolewa na Wizara ya Viwanda na Biashara kupitia BRELA. Mfanyabiashara atatakiwa kuomba leseni hii kwa njia ya mtandao kupitia tovuti ya BRELA ambayo ni akiambatisha na nyaraka zilizotajwa hapo juu pamoja na barua ya utambulisho kutoka kwa Afisa Minada wa mojawapo ya minada ya upili nchini.Mfanyabiashara mwenye nyaraka zilizotajwa hapo juu atatakiwa kulipia gharama za ukaguzi na kukata kibali cha kusafirisha mifugo/Wanyama (Animal Health Livestock Movement Permit) kila safari ya kusafirisha wanyama. Kibali hiki hupatikana kwa Wakaguzi wa Mifugo walioko minadani, Kwenye Ofisi za Idara ya Mifugo katika Halmashauri za Serikali za Mitaa zote nchini au kwa Afisa Mifugo wa Serikali aliyekasimishwa madaraka na Daktari wa Mifugo wa Wilaya (DVO) kutunza na kutoa nyaraka hizo kupitia kwenye mfumo wa utoaji wa vibali vya wanyama na mazao ya wanyama (Mifugo integrated Management information System-MIMIS).Gharama za kusafirisha aina mbalimbali za mifugo ndani ya nchi zimeainishwa kwenye jedwali No. 1Mifugo Inayosafirishwa kwa Ajili ya kufugwaMtu yeyote anayetaka kusafirisha mifugo (isipokuwa ndege wafugwao) atatakiwa: Kuwa na barua au uthibitisho kutoka Serikali za Mitaa za Kijiji/mtaa na kupitishwa na Daktari wa Mifugo wa Halmashauri au Mkuu wa Idara ya Mifugo katika Halmashauri za Serikali za Mitaa.kulipia gharama za ukaguzi na kukata na kibali cha kusafirisha mifugo/Wanyama (Animal Health Livestock Movement Permit) kila safari (consignment). Kibali hiki hupatikana kwa Wakaguzi wa Mifugo walioko minadani, Kwenye Ofisi za Idara ya Mifugo katika Halmashauri za Majiji, Manispaa, Miji na Wilaya kote nchini au kwa Afisa Mifugo wa Serikali aliyekasimishwa madaraka kutunza na kutoa nyaraka hizo kupitia MIMIS.Tozo za vibali vya kusafirisha Mifugo ndani ya NchiGharama za kusafirisha aina mbalimbali za mifugo ndani ya nchi ni kwa mujibu wa GN 489A na GN 478C ambazo zinapatikana kwenye tovuti ya Wizara ya Mifugo na Uvuvi.UTARATIBU WA KUINGIZA NA KUSAFIRISHA KWENDA NJE YA NCHI WANYAMA NA MAZAO YA WANYAMAUagizaji na Usafirishaji Mifugo/wanyama na Mazao yake nje ya nchi hufanywa kwa mujibu wa Sheria ya Magonjwa ya Wanyama sura 159 kupitia Kanuni zake za Udhibiti wa Usafirishaji wa Wanyama na Mazao ya Wanyama ya Mwaka 2007 ikisomwa Pamoja na marekebisho zake za mwaka 2020 (GN 489A za tarehe 29 Juni, 2020), marekebisho ya mwaka 2022 (GN 478C za tarehe 4 Julai, 2022) na marekebisho ya mwaka 2023 (GN 448K za tarehe 30 Juni, 2023). Gharama za bidhaa au Wanyama anazopaswa kutozwa mteja zimetajwa kwenye majedwali yaliyoko ndani ya Kanuni hizo zinapatikana kwenye tovuti ya Wizara ya Mifugo na Uvuvi Utaratibu wa Kuomba vibali vya kuagiza mifugo/mazao ya mifugo kutoka na kuingia Tanzania ni kupitia mfumo wa utoaji vibali ujulikanao kwa jina la Mifugo integrated Management information System (MIMIS).Kupitia kiunganishi , mhusika atatakiwa kujisajili na kujaza taarifa zake mbalimbali kama atakavyoelekezwa na mfumo na atapatiwa akaunti yake kwenye mfugo amabayo ataitumia kila anapohitaji kuomba kibali.