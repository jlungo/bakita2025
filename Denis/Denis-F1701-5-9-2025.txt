JAMHURI YA MUUNGANO WA TANZANIA OFISI YA RAIS TAWALA ZA MIKOA NA SERIKALI ZA MITAA MAFUNZO YA VIONGOZI KATIKA NGAZI YA KIJIJI, MTAA NA KITONGOJI UENDESHAJI WA SHUGHULI ZA SERIKALI ZA MITAA KATIKA NGAZI YA KIJIJI, KITONGOJI NA MТАА DODOMA APRILI, 2001  YALIYOMO Uk. Ngazi ya Kijiji. 1 Maana ya Kijiji. 1 Mkutano Mkuu wa Kijiji. 1 Majukumu na kazi za Mkutano Mkuu wa Kijiji. 1 Halmashauri ya Kijiji 2 Kazi na wajibu wa Halmashauri ya Kijiji. 3 Muundo wa kamati za Halmashauri za Kijiji 4 Majukumu na kazi za kamati za Halmashauri ya Kijiji. 4 Majukumu ya Mwenyekiti wa Kijiji. .9 Majukumu ya Afisa Mtendaji wa kijiji 9 Ngazi ya Kitongoji. 10 Maana ya Kitongoji. 10 Mkutano wa wakazi wa Kitongoji. 10 Kazi za Mwenyekiti wa Kitongoji. Ngazi ya Mtaa Maana ya Mtaa. Mkutano wa wakazi wa Mtaa. Kamati ya Mtaa. Majukumu ya Mkutano Mkuu wa Mtaa. Majukumu ya Kamati ya Mtaa Kazi za Mwenyekiti wa Mtaa Taratibu za ofisi, Usimamizi wa Fedha na Utunzaji kumbukumbu. Umuhimu wa ofisi. Taratibu za ofisi Taratibu za usimamizi wa fedha. . Makisio. . Vitabu vya mahesabu. Kumbukumbu za takwimu        UENDESHAJI WA SHUGHULI ZA SERIKALI ZA MITАА KATIKA NGAZI ZA KIJIJI, KITONGOJI NA MТАА A. Ngazi ya Kijiji Maana ya Kijiji Kijiji ni eneo katika Tanzania bara lililoandikishwa kama kijiji likiwa na kaya zisizopungua 250 kwa mujibu wa Sheria ya Serikali za Mtaa inayohusu Mamlaka za wilaya. Mkutano Mkuu wa Kijiji Mkutano mkuu wa kijiji unajumuisha wakazi wote wa kijiji wenye umri usiopungua miaka 18. Kazi za mkutano mkuu wa kijiji ni pamoja na kumchagua Mwenyekiti na wajumbe wa Halmashauri ya kijiji, kuwaondoa madarakani wajumbe wa Halmashauri ya kijiji isipokuwa mwenyekiti wa kijiji, ambaye anaweza kuondolewa madarakani kwa kuzingatia taratibu zinazotolewa na waziri. Mkutano mkuu wa kijiji hufanyika: 이 Mara moja kila baada ya miaka mitano au wakati mwingine wowote unapoitishwa uchaguzi mdogo kumchagua Mwenyekiti wa Kijiji na wajumbe wa Halmashauri ya Kijiji Mara moja kila baada ya miezi mitatu kuzungumzia masuala yanayohusu ustawi na maendeleo ya Kijiji, na Kila utakapoitishwa na Halmashauri ya Kijiji kujadili jambo lenye umuhimu wa pekee kwa wakazi wa Kijiji Majukumu na kazi za Mkutano Mkuu wa Kijiji Kazi za Mkutano Mkuu wa Kijiji zitakuwa ni hizi zifuatazo, ambazo ndizo zitakuwa agenda za kawaida za vikao vyake; 이 Kupokea na kujadili taarifa za utekelezaji wa shughuli mbalimbali za kijiji, zitakazotolewa na Serikali ya Kijiji Kupokea na kujadili taarifa ya Mapato na Matumizi ya Fedha ya Kijiji, ya tangu mkutano uliopita Kupokea taarifa ya makusanyo ya fedha ya kodi ya maendeleo, ushuru na mapato mengineyo yanayopaswa kulipwa na kila mkazi wa kijiji Kupokea na kujadili mapendekezo yatakayotolewa na Serikali ya Kijiji ya kutunga Sheria Ndogo kwa manufaa ya kijiji Kupokea na kujadili taarifa ya watu walioomba ardhi na kupewa au kunyimwa katika kijiji Kuzungumzia mambo mengine yanayohusu maendeleo ya kijiji Kupokea maelekezo (kama yapo) kutoka ngazi za juu za Serikali na kuweka mkakati wa utekelezaji wake. Halmashauri ya Kijiji Muundo wa Halmashauri ya Kijiji Halmashauri ya Kijiji huundwa kwenye kijiji kilichoandikishwa kwa mujibu wa sheria za Serikali za Mitaa ikiwa na wajumbe wasiopungua kumi na tano na wasiozidi ishirini na tano kama fuatavyo; Mwenyekiti ambaye huchaguliwa na Mkutano Mkuu wa Kijiji Wenyeviti wa vitongoji vilivyoko katika eneo la Kijiji Wajumbe wengine wanaochaguliwa na Mkutano Mkuu wa kijiji ambao robo yao watakuwa wajumbe wanawake. Afisa mtendaji wa kijiji atakuwa ndiye katibu wa Halmashauri ya Kijiji. Halmashauri ya kijiji inatakiwa kukutana mara moja kila mwezi, lakini mwenyekiti wa Halmashauri ya kijiji anaweza kuitisha mkutano wa dharura wa Halmashauri ya Kijiji wakati wowote kama ataona inafaa. Kazi na wajibu wa Halmashauri ya Kijiji Majukumu ya Halmashauri ya Kijiji ni kama ifuatavyo; Kuhakikisha ulinzi, amani, utulivu na utawala bora Kijijini Kuhakikisha maendeleo ya uchumi na ustawi wa jamii Kijijini Kupokea na kujadili taarifa kutoka kwenye kamati mbalimbali za kudumu za Serikali ya Kijiji Kupokea na kujadili taarifa ya Mapato na Matumizi ya fedha za Kijiji ikiwa ni pamoja na taarifa za makusanyo ya fedha za Halmashauri ya Wilaya, Mji, Manispaa au Jiji katika Kijiji hicho Kupokea taarifa ya mambo yaliyojadiliwa katika mikutano ya Vitongoji mbalimbali vya Kijiji hicho; kutokana na kumbukumbu za mikutano hiyo zilizowasilishwa kwa Afisa Mtendaji wa Kijiji Kujadili maombi ya watu wanaoomba ardhi katika Kijiji Kuzungumzia mambo mengine yoyote ambayo ni muhimu kwa maendeleo ya Kijiji na Wilaya kwa ujumla Kupokea maelekezo (kama yapo) kutoka kwenye Kamati ya Maendeleo ya Kata na Halmashauri ya Wilaya. Kubuni na kusimamia utekelezaji wa miradi mbalimbali kwa madhumuni ya kuinua hali ya maisha ya wanakijiji Kutunga sheria ndogo ndogo kwa manufaa ya Kijiji, kwa kufuata utaratibu uliowekwa Kuwa wakala wa Serikali Kuu na Halmashauri ya Wilaya, Mji, Manispaa au Jiji kama itakavyoafikiwa kati ya Serikali ya Kijiji na mamlaka husika. Kuhakıkisha kuwa kila mtu mwenye uwezo wa kufanya kazi anafanya kazi kwa juhudi na maarifa Kuhakikisha umaskini Kijijini unafutika Kufanya mambo yo yote kama yatakavyoelekezwa na Mkutano Mkuu wa Kijiji. Muundo wa Kamati za Halmashauri ya Kijiji Halmashauri ya Kijiji inapaswa kuunda Kamati zifuatazo; Kamati ya Fedha, Uchumi na Mipango Kamati ya Huduma za Jamii na Shughuli za Kujitegemea Kamati ya Ulinzi na Usalama Majukumu na Kazi za Kamati za Halmashauri ya Kijiji 1 Kamati ya Fedha, Uchumi na Mipango itakuwa na majukumu na kazi zifuatazo; Kubuni miradi mbalimbali ya maendeleo kijijini Kupendekeza matumizi bora ya ardhi ya kijiji kwa shughuli mbalimbali za kilimo, ufugaji, ujenzi, viwanja ya michezo n.k. Kuunganisha mipango yote ambayo itatokana na Kamati nyingine Kijijini, au Mipango ya Kiwilaya au Kitaifa ambayo inatekelezwa Kijijini hapo Kutayarisha makadirio ya mapato na matumizi kwa miradi na shughuli nyingine zote zinazohitaji matumizi ya fedha za kijiji Kuweka hesabu sahihi za shughuli zote kijijini, na kuhakikisha kuwa fedha za kijiji zinatumika kihalali na zile ambazo hazijatumika zinawekwa benki katika akaunti ya kijiji Kusimamia ukusanyaji wa kodi na ushuru wowote uliowekwa na Halmashauri ya Wilaya au na Serikali ya Kijiji katika eneo la Kijiji 