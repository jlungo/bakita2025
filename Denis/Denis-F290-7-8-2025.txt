  MAELEZO  YA  KATIBU  MKUU  KIONGOZI  WAKATI  WA  BONANZA  LA  SHIMIWI  TAREHE  10  AGOSTI,  2024  UWANJA  WA  JAMHURI,  DODOMA  
  
  
  Bw.  Juma  Mkomi,  Katibu  Mkuu  –  Ofisi  Rais,  Menejimenti  ya  Utumishi  wa  Umma  na  Utawala  Bora,  Bw.  Gerson  Msigwa,  Katibu  Mkuu,  Wizara  ya  Utamaduni,  Sanaa  na  Michezo  na  Makatibu  Wakuu  mliopo,  Viongozi  wa  SHIMIWI,  Wakuu  wa  Taasisi  mliopo,  Watumishi  wa  Umma  na  Wanamichezo  mliopo,  Ndugu  Wanahabari,  Mabibi  na  Mabwana  Jamhuri  ya  Muungano  wa  Tanzania  Kazi  Iendelee!  Ndugu  Watumishi  na  Wanamichezo,  Kwanza  kabisa  ninapenda  kuchukua  nafasi  hii  kumshukuru  Mwenyezi  Mungu  kwa  kutuwezesha  kufika  hapa  leo  kwa  ajili  ya  bonanza  hili  lenye  lengo  la  kujiandaa  na  Michezo  ya  SHIMIWI  iliyopangwa  kufanyika  mkoani  Morogoro  kuanzia  tarehe  18  Septemba  hadi  tarehe  5  Oktoba,  2024.  Pili,  pongezi  kwenu  watumishi  wa  umma  kwa  kutekeleza  majumuku  yenu  na  ushiriki  wenu  kwa  ujumla  katika  shughuli  za  ujenzi  wa  Taifa.  Shukrani  kwenu  watumishi  na  wanamichezo  ambao  mmepata  fursa  ya  kujumuika  hapa  leo  kwa  ajili  ya  kufanya  mazoezi  ya  pamoja,  naamini  mmewawakilisha  wanamichezo  wengine  wengi.  Aidha,  ninaishukuru  Ofisi  ya  Rais,  Menejimenti  ya  Utumishi  wa  Umma  na  Utawala  Bora  pamoja  na  Shirikisho  la  Michezo  ya  Michezo  ya  Wizara  na  Idara  za  Serikali  (SHIMIWI)  kwa  maandalizi  mazuri  ya  Bonanza  hili,  Hongereni  sana!  Shukurani  pia  kwa  Wizara  ya  Utamaduni,  Sanaa  na  Michezo  na  Baraza  la  Michezo  la  Taifa  kwa  kazi  nzuri  mnayoifanya  katika  kusimamia  na  kuratibu  michezo  nchini.  Michezo  ni  afya  na  ni  fursa  hivyo  ni  vyema  Watanzania  tuitumie  kikamilifu.  Nisisitize  Wizara  yenye  dhamana  na  michezo  kuendelea  kushirikiana  na  wadau  mbalimbali  nchini  kuhakikisha  Taifa  linafanya  vizuri  katika  nyanja  ya  michezo  yote  nchini  na  kimataifa.  Pia  kipekee  ninawashukuru  OSHA,  NMB  na  wadau  wengine  wote  mnaodhamini  na  kuiwezesha  SHIMIWI  kufanikisha  majukumu  yake.  Ndugu  Watumishi,  ninaomba  kutumia  fursa  hii  niwakumbushe  kwamba  sisi  ni  chachu  ya  maendeleo  ya  Taifa  letu.  Tuna  jukumu  la  msingi  katika  kuratibu,  kuandaa  na  kutekeleza  mipango  ya  maendeleo  ya  nchi,  hivyo  wakati  wote  tunapaswa  kuzingatia  mambo  yafuatayo;-  Wakati  wote  tunapaswa  kuhakikisha  kwamba  tunatoa  huduma  bora  kwa  Watanzania;  Tunafanya  kazi  kwa  bidii  na  kwa  weledi  ili  kuleta  matokeo  chanya;  Tunaongeza  ubunifu  na  tija  katika  shughuli  za  Serikali  ili  kuinua  ubora  wa  huduma  tunazotoa  kwa  wananchi;  na  Tuzingatia  Sheria,  Kanuni,  Taratibu  na  Miongozo  mbalimbali  ya  Utumishi  wa  Umma  wakati  wote  tunapotekeleza  majukumu  yetu;  Ndugu  Watumishi,  kama  sehemu  ya  jamii,  watumishi  wa  umma  lazima  tuwe  wabunifu  katika  kushughulikia  changamoto  na  mahitaji  ya  msingi  ya  wananchi  ili  kuandaa  mipango  bora  inayolenga  kuinua  maisha  yao  na  maendeleo  ya  Taifa  kwa  ujumla.  Ili  kutekeleza  majukumu  haya  mazito,  Watumishi  wa  Umma  hatuna  budi  kuwa  na  afya  njema  na  akili  timamu.  Masuala  haya  yanapatikana  katika  utaratibu  bora  wa  maisha  unaozingatia  ulaji  unaofaa,  kufanya  mazoezi  ya  mwili  na  kuepuka  mwenendo  wowote  hatarishi.  Utaratibu  huu  unasaidia  kukabiliana  na  magonjwa  yasiyoambukiza  kama  vile  shinikizo  la  damu,  magonjwa  ya  moyo,  kisukari  na  magonjwa  mengine  kama  wataalam  wa  afya  wanavyoshauri.  Ndugu  Watumishi,  kwa  kutambua  umuhimu  huo,  Serikali  imeweka  utaratibu  maalum  wa  kusimamia  michezo  katika  Wizara  na  Taasisi  mbalimbali  za  Serikali  ili  kutoa  fursa  kwa  watumishi  wa  umma  kushiriki  michezo  kwa  afya.  Aidha,  michezo  inajenga  na  kuimarisha  umoja  katika  Utumishi  wa  Umma  kwa  kuwa  watumishi  wanapata  fursa  ya  kujumuika  pamoja.  Bila  kuwa  na  umoja  ni  vigumu  kutimiza  malengo  ya  Serikali,  hivyo  tutumie  fursa  ya  michezo  katika  kujenga  umoja.  Ndugu  Watumishi,  ninapohitimisha  ninaomba  kuendelea  kusisitiza  kuhusu  umuhimu  wa  michezo.  Aidha,  ninatoa  rai  kwa  waajiri  kutenga  bajeti  kwa  ajili  ya  shughuli  za  michezo  ikiwa  ni  pamoja  na  kuwapa  watumishi  ruhusa  za  kuhudhuria  michezo  na  mashindano  mbalimbali  kama  ilivyoelekezwa  kwenye  Kanuni  za  Utumishi  wa  Umma.  Vilevile,  ni  muhimu  kuzingatia  masuala  ya  nidhamu  tunapokuwa  michezoni.  Viongozi  mahali  pa  kazi  mhakikishe  mnasimamia  kwa  ukamilifu  watumishi  waweze  kufanya  mazoezi  na  kushiriki  kwenye  michezo  kwa  ajili  ya  kuimarisha  afya  zao.  Ndugu  Watumishi  na  Wanamichezo,  kama  mnavyofahamu  Mwaka  2024  ni  mwaka  wa  Uchaguzi  wa  Serikali  za  Mitaa,  hivyo  nitoe  wito  kwa  watumishi  wa  umma  kushiriki  kikamilifu  katika  kuchagua  viongozi  bora.  Ndugu  Watumishi,  nimalizie  kwa  kuwapongeza  na  wote  tulioshiriki  kwenye  Bonanza  la  leo.  Ninawatakia  kila  la  kheri  katika  Michezo  ya  SHIMIWI  ya  mwaka  inayotarajiwa  kufanyika  mkoani  Morogoro  kuanzia  tarehe  18  Septemba  –  5  Oktoba,  2024.  Asanteni  sana  kwa  kunisikiliz