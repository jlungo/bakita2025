 JAMHURI YA MUUNGANO WA TANZANIA Hotuba ya Waziri wa Viwanda na Biashara, Mheshimiwa Iddi Simba, (Mb.), Akiwasilisha Bungeni Makadirio ya Matumizi ya Fedha kwa Mwaka 2000/2001 Viongozi mbalimbali hutembelea maonyesho ya Kimataifa ya DSM. Hapa Hayati Baba wa Taifa akitembelea moja yä mabanda. KIMEPIGWA CHAPA NA MPIGACHAPA WA SERIKALI, DAR ES SALAAM - TANZANIA BLUESKY Moja ya Zana za Kilimo katika Maonyesho ya Kimataifa ya Dar es Salaaт. USEKETAJI HAND LOOM MOROGORO Maonyesho ya nguo zinazozalishwa katika viwanda vidogo-kwenye Maonyesho ya Kimataifa ya DSM. HOTUBA YA WAZIRI WA VIWANDA NA BIASHARA, MHESHIMIWA IDDI SIMBA, (MB), AKIWASILISHA BUNGENI MAKADIRIO YA MATUMIZI YA FEDHA KWA MWAKA 2000/2001 1. Mheshimiwa Spika, naomba kutoa hoja kwamba Bunge lako Tukufu sasa likae kama Kamati ya Matumizi ili liweze kupokea, kujadili na hatimaye kuidhinisha makusudio na shabaha ya makadirio ya matumizi ya Wizara ya Viwanda na Biashara kwa mwaka wa fedha 2000/2001. A. UTANGULIZI 2. Mheshimiwa Spika, kabla ya kuelezea kwa undani hoja ya Wizara yangu, ningependa kwanza kuwapongeza Waheshimiwa Mawaziri wenzangu walionitangulia kwa hotuba zao ambazo zimetoa ufafanuzi mzuri kuhusu mwelekeo na hali ya uchumi wetu. Aidha, mchango wenu Waheshimiwa Wabunge katika hoja zilizotangulia umesaidia serikali kufafanua mambo mbalimbali kuhusu maendeleo ya nchi yetu kiuchumi na kijamii, ikijumuisha sekta ya Viwanda na Biashara. 3. Mheshimiwa Spika, katika mwaka 1999/2000 yamekuwepo matukio kadhaa ya majonzi makubwa kwa Taifa. Bunge lako Tukufu litakumbuka kuwa tumempoteza Baba wa Taifa Mwalimu Julius Kambarage Nyerere ambaye alifariki dunia tarehe 14 Oktoba 1999. Baba wa Taifa ametufanyia mengi ambayo yanatufanya Watanzania tuheshimike popote duniani. Kwa niaba yangu binafsi na kwa niaba ya Wizara, natoa rambirambi kwako wewe Mheshimiwa Spika, Bunge lako Tukufu na familia ya marehemu. Mwenyezi Mungu aiweke Roho ya Baba wa Taifa mahali pema peponi, Amin. 4. Mheshimiwa Spika, pia wabunge wenzetu ambao tulikuwa nao mwaka jana wakati kama huu hawapo nasi tena. Kwa niaba yangu na Wizara natoa rambirambi kwa familia, ndugu na jamaa wa Waheshimiwa Wabunge wafuatao waliofariki dunia: Mheshimiwa Stanley M.J. Kinulo, Mbunge wa jimbo la Nyang'hwale; Mheshimiwa Salum Ngajulage, Mbunge wa jimbo la Liwale; na Mheshimiwa Col. Yusuf B. Ramia, Mbunge wa jimbo la Bagamoyo. Tunaomba Mola aziweke Roho za Marehemu mahala pema peponi, Amin. 5. Mheshimiwa Spika, naomba sasa nitumie nafasi hii kuwapongeza Waheshimiwa Wabunge walioshinda katika chaguzi ndogo katika mwaka uliopita kama ifuatavyo: Mheshimiwa Dr. Ibrahim Msabaha, Mbunge wa jimbo la Kibaha; Mheshimiwa Azim Suleiman Premji, Mbunge wa jimbo la Kigoma mjini; Mheshimiwa John Kibaso, Mbunge wa jimbo la Temeke; Mheshimiwa Phillipo Musalika, Mbunge wa jimbo la Nyang'hwale; na Mheshimiwa Sebastian Rukiza Kinyondo, Mbunge wa jimbo la Bukoba Vijijini. Nawapongeza Waheshimiwa Wabunge hao kwa ushindi uliowawezesha kujiunga nasi katika Bunge lako Tukufu. B. UTEKELEZAJI WA MALENGO YA KIPINDI CHA 1999/2000 6. Mheshimiwa Spika, sasa napenda kuelezea kwa muhtasari utekelezaji wa malengo tuliyojiwekea kwa kipindi cha 1999/2000. Sekta ya Viwanda Utendaji wa sekta 7. Mheshimiwa Spika, katika kipindi cha mwaka 1999 sekta ya viwanda ilikua kwa asilimia ikilinganishwa na asilimia mwaka 1998. Aidha mchango wa sekta ya viwanda katika pato la Taifa ulikuwa asilimia ikilinganishwa na asilimia katika kipindi hicho hicho. Ukuaji wa sekta ulipungua kutokana na utashi mdogo wa soko la ndani la bidhaa za viwanda uliosababishwa na ushindani wa bidhaa kutoka nje na viwanda vingi vilivyobinafsishwa kuwa katika hatua za urekebishaji. Vile vile, ingawa upatikanaji wa umeme na maji ulikuwa wa kuridhisha ikilinganishwa na kipindi kilichopita, umeme wetu umekuwa wa gharama kubwa na hivyo kuchangia katika kuongeza gharama za uzalishaji na kupunguza matumizi ya uwezo uliopo. Sababu nyingine ya kushuka kwa ukuaji wa sekta ya viwanda ni uingizaji bidhaa kinyume na taratibu. Pamoja na hatua zilizochukuliwa na Serikali za kuzuia uingizaji wa bidhaa hafifu, yakiwemo matairi, bado kulikuwa na limbikizo (stock) kubwa kutoka nje ambayo imesababisha bidhaa za viwanda vyetu zilizolengwa na hatua hizi kuendelea kukosa soko. Uzalishaji uliongezeka katika baadhi ya viwanda na hasa viwanda vilivyofanyiwa matengenezo makubwa na ambavyo vina masoko ya uhakika. Viwanda ambavyo uzalishaji umeongezeka ni pamoja na viwanda vya saruji, nguo, rangi, chibuku na mabati. Uzalishaji ulishuka katika viwanda vya bia, konyagi, chuma, betri, sigara, nyavu za uvuvi na kamba za katani. Ajira katika Sekta ya Viwanda imeongezeka kutoka watu 137,000 mwaka 1998 hadi kufikia watu 145,000 mwaka 1999. Ongezeko hili limetokana na uanzishaji wa viwanda vipya na ukarabati wa baadhi ya viwanda vilivyobinafsishwa. Pamoja na mafaniko haya, ajira katika baadhi ya viwanda vilivyobinafsishwa ilishuka kutokana na hatua za awali za urekebishaji mifumo, ukarabati wa mitambo na wakati mwingine wawekezaji kulazimika kupunguza ajira katika mashirika ambayo yaliajiri bila kuzingatia mahitaji halisi. Wizara yangu inaendelea kuboresha mbinu mbalimbali za kulinda viwanda vyetu dhidi ya ushindani usio halali. Hata hivyo, pamoja na juhudi hizi za Serikali, wenye viwanda hawana budi kuongeza juhudi za kutafuta masoko ya nje badala ya kutegemea soko la ndani tu. Hii ndiyo changamoto yangu kwa wanaviwanda wote. Viwanda Vidogo na Biashara Ndogo Ndogo. 8. Mheshimiwa Spika, katika kipindi cha mwaka wa fedha 1999/2000 sekta ya Viwanda Vidogo na Biashara Ndogo Ndogo imeendelea kutoa mchango mkubwa kwa Taifa katika maeneo ya ajira, uzalishaji, huduma na kuongeza pato kwa wananchi wa mijini na vijijini. Illi kuwasaidia wananchi hawa, Wizara inakamilisha sera mahususi kwa lengo la kuweka mazingira mazuri zaidi ya kukuza na kuendeleza viwanda na biashara ndogo ndogo. Aidha suala la mafunzo limetiliwa umuhimu wa kipekee. Kwa mfano SIDO kwa kushirikiana na UNIDO ilitoa mafunzo ya usindikaji wa vyakula kwa wananchi 1500 katika kipindi cha mwaka 1999/2000, wengi wao wakiwa ni wanawake. Vile vile vikundi 25 vya Umoja wa Wana Viwanda na Biashara Ndogo Ndogo (VIBINDO) vilinufaika na mafunzo ya usindikaji wa vyakula pamoja na mafunzo ya uendeshaji wa biashara kwa kushirikisha taasisi za SIDO na TIRDO. Aidha, kwa kushirikiana na taasisi mbalimbali, SIDO ilitoa mafunzo ya awali ya uanzishaji na uendelezaji wa viwanda na biashara ndogo kwa wananchi 1500. 9. Mheshimiwa Spika, Mfuko wa wenye viwanda na biashara ndogo ndogo (National Enterpreneuship Development Fund NEDF) tangu uanzishwe umeweza kusaidia uanzishaji wa miradi 8,256 yenye thamani ya Shs. bilioni na kutoa ajira kwa wananchi 12,051. Pamoja na mafanikio yaliyopatikana, mfuko uliweza kukidhi asilimia tu ya maombi yapatayo 54,157 yenye thamani ya shs. bilioni. Kwa hiyo bado kuna haja ya kuendelea kutafuta vyanzo zaidi vya kutunisha mfuko huo ili kukidhi zaidi mahitaji ya wananchi ya kuanzisha viwanda na biashara ndogo ndogo. Utekelezaji wa Sera ya Viwanda 10. Mheshimiwa Spika, Katika kutekeleza Sera ya Viwanda, utafiti kuhusu mfumo wa mawasiliano kati ya Wanaviwanda na Serikali umekamilika. Hatua inayofuata sasa ni kupambanua njia sahihi ya utekelezaji wake. Aidha utafiti kuhusu matatizo ya sekta ya ngozi pia umekamilika na hatua za utekelezaji zitaanza kuandaliwa. Uchambuzi wa sekta ya viwanda (Industrial Survey) unaendelea. Aidha, katika uendelezaji teknolojia, akina mama 85 wamepatiwa mafunzo katika nyanja za ufumaji na uwekaji rangi kwenye nguo. Pia uandaaji wa Sera ya Viwanda Vidogo na Biashara Ndogo Ndogo unaendelea. Wakati huo huo, kama sehemu ya kutekeleza sera ya viwanda, suala la utoaji wa taarifa za msingi kuhusu sekta ya viwanda limepewa kipaumbele. Tunatarajia hivi karibuni, Wizara itatoa toleo la kwanza la jarida (bulletin) kuhusu sekta ya viwanda na biashara. Lengo ni kutoa jarida hili kila miezi sita na hatimae kila miezi mitatu. Sekta ya Biashara Utendaji 11. Mheshimiwa Spika, Sekta ya Biashara ilikua kwa asilimia 6 mwaka 1999 ikilinganishwa na ukuaji wa asilimia mwaka 1998. Aidha mchango wa sekta katika Pato la Taifa uliongezeka kutoka asilimia mwaka 1998 hadi asilimia mwaka 1999. Hali hii imetokana na kuimarishwa kwa miundombinu iliyoharibiwa na mvua za EL-NINO za mwaka 1997/98. Biashara ya Ndani 12. Mheshimiwa Spika, usambazaji wa bidhaa nchini uliendelea kufanywa na wafanya biashara binafsi na makampuni machache ya umma. Hata hivyo bado kuna haja kubwa ya kupanua wigo wa waendeshaji wa biashara ya ndani. Bado sehemu kubwa ya biashara, hasa ya uagizaji, inashikiliwa na wafanyabiashara wachache sana. Hii ni aina fulani ya ukiritimba, hali ambayo haikubaliki. Ni suala la msingi kutafuta njia za kuongeza washiriki katika biashara hii. Pamoja na tatizo hili, Wizara imedumisha utaratibu wa kushirikiana na kushauriana na taasisi za wenye viwanda na wafanyabiashara kuboresha mazingira ya kibiashara. Katika misingi hii, Wizara imeongoza maandalizi ya uanzishaji wa Baraza la Taifa la Mashauriano (Tanzania National Business Council - TNBC). Wizara yangu imekuwa ikipokea malalamiko kutoka kwa wafanyabiashara mbalimbali kuhusu masharti ya kutakiwa kulipa kodi ya mapato kabla ya kupewa leseni ya biashara. Wizara inafanya mashauriano na vyombo husika vya serikali ili kuona ni jinsi gani tunaweza kutenganisha masuala ya kodi na utoaji wa leseni za biashara bila kuathiri mapato ya Serikali. Aidha, Wizara yangu imeanza kuchukua hatua za kurejea (review) sheria za leseni ya biashara ya mwaka 1972 ili ikidhi matakwa ya sasa ya kibiashara. Wizara imeendelea kutafiti uwezekano wa kuanzisha Bodi ya Biashara. Jambo la msingi kwa Wizara yangu ni kuona mtandao wa biashara ya kisasa unajengeka nchi nzima na unaendeshwa na Watanzania wenyewe. Hili ni eneo ambalo nina imani Watanzania wenyewe wanaliweza. Kuhusiana na eneo hili, napenda nitumie nafasi hii kulipongeza Shirikisho la Vyama vya Wanawake Tanzania (The Federation of Associations of Women Entrepreneurs in Tanzania - FAWETA) kwa kufungua matawi mengi mikoani. Naamini jitihada hizo zitasaidia kuunganisha wanawake wafanyabiashara nchini kote na hivyo kujenga msingi imara wa wafanyabiashara wazalendo. Biashara ya Nje 13. Mheshimiwa Spika, katika mwaka 1999 mauzo yetu nje yalikuwa ya thamani ya dola za Kimarekani 541 milioni ukilinganisha na mauzo ya thamani ya dola za Kimarekani milioni mwaka 1998. Manunuzi yetu ya bidhaa kutoka nje mwaka 1999 yaliongezeka na kufikia thamani ya dola za Kimarekani milioni ukilinganisha na manunuzi yetu ya mwaka 1998 ya dola za Kimarekani 1366 milioni. Mauzo nje mwaka 1999 yalilipia asilimia 38 tu ya manunuzi kutoka nje ikilinganishwa na asilimia 43 mwaka 1998. Hii ni changamoto kwetu sote ya kuwepo kwa ulazima wa kuimarisha mikakati ya kukuza mauzo yetu nje. Sera ya biashara inayoendelea kuandaliwa itazingatia suala hili pia. Urekebishaji wa Mashirika ya Umma 14. Mheshimiwa Spika, zoezi la urekebishaji wa Mashirika ya umma katika sekta ya Viwanda na Biashara liliendelea vizuri. Kampuni zilizopata wawekezaji ni pamoja na Kampuni ya kuunganisha bodi za magari ya "Burns and Blane", Kampuni ya bidhaa za Ngozi ya Morogoro, IMCO na Tembo Resort and Tours zilizokuwa chini ya kampuni ya Saruji, Mbeya. Kampuni ya Imara Security Co. iliyokuwa pia chini ya Kampuni ya Saruji Mbeya pamoja na makampuni ya Biashara ya Mikoa ya Iringa, Dodoma, Mara na Lindi ilibidi zifilisiwe. Ingawaje tulitarajia kukamilisha ubinafsishaji wa kampuni za SPM na Printpak, zoezi hili halikukamilika kutokana na matatizo mbalimbali. Jitihada zinaendelea kukamilisha ubinafsishaji wa kampuni hizi. Kuhusu Mashirika Mama yaliyo chini ya Wizara ambayo ni Saruji, NCI, TKAI, TLAI, SMC, BIT na NASACO zoezi la kuhitimisha shughuli zake linakamilishwa. Kimsingi zoezi la kubinafsisha Makampuni chini ya Wizara yangu linakaribia kukamilika. Viwanda vikubwa ambavyo bado ubinafsishaji wake haujakamilika ni pamoja na Kiwanda cha Karatasi Mgololo, Kiwanda cha Majembe cha Mbeya, Kiwanda cha Chuma cha Tanga, Kiwanda cha kuunda mashine cha Kilimanjaro, Shirika la Vyuma la Taifa na Kiwanda cha Madawa ya Mimea cha Moshi. Inatarajiwa mengi ya mashirika haya yatabinafsishwa katika kipindi cha 2000/2001. Suala la kufuatilia utendaji katika viwanda vilivyo binafsishwa ni muhimu. Hii inatuwezesha siyo tu kuhakiki kama wawekezaji wanatekeleza mahitaji ya mikataba ya mauzo ya hisa, bali pa kuelewa matatizo wanayokumbana nayo ili kwa pamoja tupate ufumbuzi wa matatizo hayo. Katika misingi hii, Wizara inaweka kipaumbele katika kuwasiliana na wawekezaji husika ili kujua matokeo ya zoezi la ubinafsishaji katika maeneo ya msingi kama vile uwekezaji halisi, uzalishaji, ajira, mauzo nje na mapato ya serikali. Matokeo ya awali yanaonyesha mafanikio ya kuridhisha kwa baadhi ya viwanda. Mifano ni kiwanda cha bia cha Dar es Salaam (TBL), kiwanda cha sigara, kiwanda cha vifaa vya umeme cha Arusha, viwanda vya saruji vya Tanga, Mbeya na Dar es Salaam, kiwanda cha mablanketi cha Dar es Salaam n.k. Tumepata pia bahati ya kupata wawekezaji wakubwa wa kutoka nchi mbali mbali ambao waliitikia mwito wetu katika zoezi la ubinafsishaji. Mfano ni Kampuni ya ABB ya Norway, SCANCEM na SWEDFUND za Norway na Sweden, Holderbank na RJ Reylnolds za Uswisi, Dieqiu ya China, CDC ya Uingereza n.k. Ni matarajio yangu kwamba wawekezaji wakubwa wa aina hii wataendelea kujitokeza katika zoezi la ubinafsishaji wa makampuni ambayo hayajapata wawekezaji katika sekta ya Viwanda na Biashara. Ushirikiano wa Kimataifa Jumuiya ya nchi za Afrika Mashariki (EAC) 15. Mheshimiwa Spika, majadiliano kuhusu mkataba wa kuanzisha ushirikiano wa nchi za Afrika Mashariki yalikwishakamilika na mkataba ulitiwa saini mwezi Novemba 1999. Kuhusu sekta ya Viwanda na Biashara masuala yaliyokamilishwa ni pamoja na utafiti kuhusu mfumo wa biashara utakaotumika baina ya nchi 