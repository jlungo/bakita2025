   AFISI YA RAIS IKULU MIAKA 50 YA MAPINDUZI ZANZIBAR  SERIKALI YA MAPINDUZI YA ZANZIBAR  TUDUMISHE AMANI, UMOJA NA MAENDELEO AMBAYO  NI MATUNDA YA MAPINDUZI YETU,  MAPINDUZI DAIMA  OFISI YA RAIS NA MWENYEKITI WA BARAZA LA MAPINDUZI  TAARIFA YA MIAKA 50 YA MAADHIMISHO  YA SHEREHE ZA MAPINDUZI  YA ZANZIBAR    AFISI YA RAIS IKULU MIAKA 50 YA MAPINDUZI ZANZIBAR  MHESHIMIWA ABEID AMANI KARUME  RAIS WA KWANZA WA ZANZIBAR  1964  1972    AFISI YA RAIS IKULU MIAKA 50 YA MAPINDUZI ZANZIBAR    AFISI YA RAIS IKULU MIAKA 50 YA MAPINDUZI ZANZIBAR    AFISI YA RAIS IKULU MIAKA 50 YA MAPINDUZI ZANZIBAR  DIBAJI  Tarehe 12 Januari mwaka 1964, Wananchi wa Visiwa vya Zanzibar walifanya  Mapinduzi ya kuung’oa utawala wa Kisultani na kuweka Utawala na Mamlaka  kwa Wananchi wa Zanzibar. Tukio hili limepelekea kila ifikapo tarehe 12 Januari  ya kila mwaka, Serikali ya Mapinduzi ya Zanzibar na Wananchi kwa ujumla,  kuadhimisha Mapinduzi hayo Matukufu.  Ifikapo Januari mwaka 2014, Serikali ya Mapinduzi ya Zanzibar itakuwa inatimiza  miaka 50 tangu kufanyika Mapinduzi Matukufu ya mwaka 1964. Ofisi ya Rais  na Mwenyekiti wa Baraza la Mapinduzi imeandaa kitabu hiki cha Maadhimisho  ya Miaka 50 ya Mapinduzi ya Zanzibar kwa mujibu wa muongozo uliotolewa na  Serikali. Kitabu hiki kimegawika katika sura nane ambazo zimebeba maudhui  tofauti.  Sura ya Kwanza inaelezea historia ya Ofisi ya Rais na Mwenyekiti wa Baraza la  Mapinduzi ikijumuisha Marais walioshika nyadhifa katika awamu saba tofauti.  Aidha, sura hii inaelezea na kuonesha picha za Mawaziri walioongoza Ofisi ya  Rais na Mwenyekiti wa Baraza la Mapinduzi kuanzia mwaka 1964 pamoja na  Makatibu Wakuu wa Baraza la Mapinduzi ambao pia kwa kipindi fulani walikuwa  ndio Makatibu Wakuu wa Ofisi ya Rais na Mwenyekiti wa Baraza la Mapinduzi.  Vile vile sura hii inaonesha Makatibu Wakuu na Manaibu Makatibu Wakuu ambao  waliiongoza Ofisi ya Rais na Mwenyekiti wa Baraza la Mapinduzi kuanzia mwaka  Sura ya Pili inaelezea mabadiliko ya muundo wa Ofisi ya Rais na Mwenyekiti  wa Baraza la Mapinduzi katika nyakati tofauti kuanzia mwaka 1964. Muundo  huo, umekuwa ukibadilika kutokana na mahitaji ya Serikali na vipaumbele vya  nchi. Mabadiliko hayo huwa yanahusisha kuongezeka au kupungua kwa Idara na  Taasisi zilizo chini ya Ofisi hii.  Sura ya Tatu inaelezea Majukumu na Malengo ya Ofisi ya Rais na Mwenyekiti wa  Baraza la Mapinduzi. Majukumu hayo hubadilika kutokana na muundo uliopo wa  Ofisi ya Rais na Mwenyekiti wa Baraza la Mapinduzi na huwa unalenga kuongeza  ufanisi wa Serikali katika kutoa huduma kwa wananchi.  Sura ya Nne inahusu Sera na Sheria zilizoongoza Ofisi ya Rais na Mwenyekiti  wa Baraza la Mapinduzi tokea mwaka 1964. Baadhi ya Sheria hizo zimerithiwa  kutoka katika Sheria za ukoloni na nyengine zimetungwa na vyombo vya kutunga  Sheria vya Serikali ya Mapinduzi ya Zanzibar. Aidha, Sera mpya na Matamko  mbalimbali ambayo yalitolewa na Viongozi wa Serikali kwa nyakati tofauti nayo  yameainishwa katika sura hii.  v  AFISI YA RAIS IKULU MIAKA 50 YA MAPINDUZI ZANZIBAR  Sura ya Tano imejikita katika kuonesha Mabadiliko na Matukio Makuu katika  Mfumo wa Kisiasa, Kiutawala na Kiteknolojia. Mabadiliko hayo huwa ni chachu  ya kuimarisha utendaji na maendeleo ya Ofisi na Serikali kiujumla ambayo  huchangiwa zaidi na matukio yanayotokea Serikalini na kusababisha baadhi ya  mfumo, shughuli au jukumu fulani ama kuongezwa au kupunguzwa kutegemeana  na wakati na mahitaji husika. Sambamba na hilo, baadhi ya mabadiliko huchangiwa  na mabadiliko ya mfumo wa Ulimwengu.  Sura ya Sita ya taarifa hii imeelezea mafanikio yaliyopatikana tokea mwaka 1964  katika Ofisi ya Rais na Mwenyekiti wa Baraza la Mapinduzi. Mafanikio hayo yapo  katika nyanja za kisheria, kijamii, kisiasa, kielimu, kiafya na kiuchumi. Sambamba  na hayo, changamoto kadhaa zimejitokeza katika utekelezaji wa shughuli za Ofisi  ya Rais na Mwenyekiti wa Baraza la Mapinduzi kama zilivyoainishwa katika  Sura ya saba. Aidha, sura ya nane ya taarifa hii imeonesha matarajio ya Ofisi kwa  kipindi cha miaka 50 ijayo.    AFISI YA RAIS IKULU MIAKA 50 YA MAPINDUZI ZANZIBAR  SURA YA KWANZA  HISTORIA FUPI YA OFISI YA RAIS NA MWENYEKITI WA BARAZA LA  MAPINDUZI  Utangulizi  Kabla ya kufanyika kwa Mapinduzi Matukufu ya Januari 1964, Zanzibar ilikuwa  ikiongozwa na Sheria za Kikoloni ambazo zilikuwa zikitungwa na Serikali ya  Uingereza kupitia Baraza lake la Kutunga Sheria. Sheria hizo zililenga zaidi  katika kuhakikisha Utawala wa Kikoloni pamoja na matakwa yao yanalindwa  na kuimarika katika kipindi chote cha uongozi wao na kuwaacha Wananchi wa  Zanzibar (Waafrika) kuwa ndio tabaka la chini lisilokuwa na haki wala utetezi  wowote kupitia Sheria hizo.  Baada ya Mapinduzi ya tarehe 12 Januari, 1964, wananchi wa Zanzibar wakawa  huru. Sheria zote zikawa zinatungwa na Baraza la Mapinduzi. Dikrii Namba 1 ya  mwaka 1964 (The existing Laws Decree) ilitungwa na kuruhusu baadhi ya Sheria  zilizokuwa zikitumika kipindi cha Ukoloni kuendelea kutumika kwa mujibu wa  mazingira halisi ya Zanzibar na baadae Sheria nyengine za Kikoloni zilifutwa.  Aidha, kupitia Sheria hizo, majengo kadhaa yalitaifishwa yakiwemo Jumba la  Kasri la Sultani na kupewa jina rasmi la “Jumba la Wananchi” (People’s Palace) na  Jumba la Makaazi la Mwakilishi Mkaazi wa Uingereza likapewa jina rasmi la Ikulu  ya Rais wa Zanzibar ambapo shughuli zote za Serikali zilifanyika.  Katika kuadhimisha miaka 50 ya Mapinduzi ya Zanzibar, hatuna budi kujivunia  kuwa na Serikali inayoongozwa na Rais anaechaguliwa na wananchi wenyewe.  Rais wa Zanzibar ni alama ya uongozi na mtetezi wa Mapinduzi ya Zanzibar na  mlinzi wa Katiba. Sheria zote za Serikali zilizopitishwa na Baraza la Mapinduzi  na baadae Baraza la Wawakilishi la Zanzibar hutiwa saini na Rais wa Zanzibar na  Mwenyekiti wa Baraza la Mapinduzi.  Kwa kawaida wananchi wa Zanzibar na Jamhuri ya Muungano wa Tanzania  husherehekea maadhimisho ya Mapinduzi Matukufu ya Zanzibar kila ifikapo  tarehe 12 Januari, siku ambayo wananchi wa Zanzibar waliondokana na utawala  wa kikoloni. Tarehe 12 Januari, 2014 ni miaka 50 sawa na nusu Karne tokea  kufanyika kwa Mapinduzi ambapo sherehe hizi zinaadhimishwa kwa kauli mbiu  ya: “Tudumishe Amani, Umoja na Maendeleo Ambayo ni Matunda ya Mapinduzi  Yetu  Mapinduzi Daima”.    AFISI YA RAIS IKULU MIAKA 50 YA MAPINDUZI ZANZIBAR  Lengo la Mapinduzi ya Zanzibar ni kuwakomboa wanyonge wa Visiwa vya Unguja  na Pemba kutoka mikononi mwa wakoloni na hatimae wananchi hao waweze  kujitawala na kujiamulia mambo yao wenyewe katika nyanja za kisiasa, kiuchumi  na kijamii. Serikali ya Mapinduzi ya Zanzibar, ilitangaza dikrii tano za mwanzo  ambazo zilikuwa muhimu katika kuanzisha mfumo wa Serikali. Dikrii Namba 4  ya tarehe 31 Januari, 1964 ambayo ilianza kazi mara baada ya Mapinduzi ilitoa  muundo wa Baraza la Mapinduzi.  Kwa mujibu wa Dikrii hiyo, Rais wa Zanzibar alikuwa ni Mwenyekiti wa Baraza la  Mapinduzi, Kiongozi wa Nchi na Amiri Jeshi Mkuu. Aidha, chini yake kulikuwa  na Makamo wa Rais ambaye alikuwa ni Msaidizi Mkuu wa Rais katika kutoa  maamuzi ya kiutendaji.  Marais wa Zanzibar wa Awamu Mbalimbali Tokea Mwaka 1964  Serikali ya Mapinduzi ya Zanzibar tangu kuasisiwa kwake imeongozwa na Marais  saba katika awamu tofauti.  Awamu ya kwanza ya Urais wa Zanzibar ilichukua miaka minane kuanzia  mwaka 1964 hadi mwaka 1972, chini ya uongozi wa Muasisi wa Mapinduzi ya  Zanzibar Marehemu Mzee Abeid Amani Karume. Kiongozi wa pili kuingia Ikulu  ni Mheshimiwa Mzee Aboud Jumbe Mwinyi aliyeshika uongozi wa Serikali ya  Mapinduzi ya Zanzibar kuanzia mwaka 1972 hadi mwaka 1984. Awamu ya tatu  ya uongozi ilianza mwaka 1984 hadi mwaka 1985 chini ya Mheshimiwa Mzee  Ali Hassan Mwinyi. Uongozi wa Serikali ya awamu ya nne ulikuwa chini ya  Marehemu Sheikh Idriss Abdulwakil kuanzia mwaka 1985 hadi mwaka 1990.  Mheshimiwa Dkt. Salmin Amour Juma aliongoza awamu ya tano ya Urais wa  Zanzibar kuanzia mwaka 1990 hadi mwaka 2000. Kiongozi wa sita wa Serikali  ya Mapinduzi ya Zanzibar ni Mheshimiwa Dkt. Amani Abeid Karume kuanzia  mwaka 2000 hadi mwaka 2010. Mheshimiwa Dkt. Ali Mohamed Shein, Rais  wa Zanzibar na Mwenyekiti wa Baraza la Mapinduzi ni Rais wa awamu ya saba  aliyeingia madarakani baada ya Uchaguzi Mkuu wa Oktoba 2010 na bado  anaendelea wakati huu ambapo Zanzibar inaadhimisha miaka 50 ya Mapinduzi.    AFISI YA RAIS IKULU MIAKA 50 YA MAPINDUZI ZANZIBAR  Picha za Waheshimiwa Marais Walioiongoza Zanzibar Tokea Kuasisiwa kwa  Mapinduzi ya Zanzibar Mwaka 1964    MHESHIMIWA ABEID AMANI KARUME  RAIS WA KWANZA WA ZANZIBAR  1964  1972  MHESHIMIWA ABOUD JUMBE MWINYI  RAIS WA PILI WA ZANZIBAR  1972  1984  MHESHIMIWA ALI HASSAN MWINYI  RAIS WA TATU WA ZANZIBAR  1984  1985  MHESHIMIWA IDRISS ABDULWAKIL  RAIS WA NNE WA ZANZIBAR  1985  1990  MHESHIMIWA DKT. SALMIN AMOUR JUMA  RAIS WA TANO WA ZANZIBAR  1990  2000  MHESHIMIWA DKT. AMANI ABEID KARUME  RAIS WA SITA WA ZANZIBAR  2000  2010  MHESHIMIWA DKT. ALI MOHAMED SHEIN  RAIS WA SABA WA ZANZIBAR  2010 -2014    AFISI YA RAIS IKULU MIAKA 50 YA MAPINDUZI ZANZIBAR  Mawaziri Walioiongoza Ofisi ya Rais na Mwenyekiti wa Baraza la  Mapinduzi Kuanzia 1964  Mara tu baada ya Mapinduzi ya mwaka 1964, Ofisi ya Rais ilikuwa inaongozwa  na Waziri Mdogo Ofisi ya Rais Mheshimiwa Abdulaziz Ali Twala. Baadae mwaka  huo huo, Mheshimiwa Aboud Jumbe Mwinyi aliteuliwa kuwa Waziri wa Nchi  ambapo shughuli za Ofis          ya Rais na Mwenyekiti wa Baraza la Mapinduzi zilikuwa  zikisimamiwa na Ofisi hii.  Awamu ya pili ya uongozi wa Serikali ya Mapinduzi ya Zanzibar ilianzia mwaka  Katika awamu hii, shughuli za Serikali zilikuwa zikiratibiwa kupitia Wizara  ya Nchi chini ya Sekretarieti inayoongozwa na Katibu wa Baraza la Mapinduzi  ambayo katika nyakati tofauti Viongozi mbalimbali wakiwemo Mawaziri na  Makatibu Wakuu waliteuliwa kuongoza Wizara hiyo. Picha zifuatazo zinaonesha  majina ya Mawaziri, Mawaziri Wadogo na Makatibu Wakuu walioiongoza Wizara  ya Nchi Ofisi ya Rais na Mwenyekiti wa Baraza la Mapinduzi pamoja na Makatibu  wa Baraza la Mapinduzi walioshika nyadhifa katika vipindi tofauti:     AFISI YA RAIS IKULU MIAKA 50 YA MAPINDUZI ZANZIBAR  Picha za Waheshimiwa Mawaziri Walioiongoza Ofisi ya Rais na Mwenyekiti  wa Baraza la Mapinduzi Kuanzia Mwaka 1964    Mhe. Abdulaziz Ali  Khamis  1964  1967  Mhe. Ali Mzee  Ali  1977  1980  Mhe. Hafidh Suleiman  Almasi  1983  1984  Mhe. Iddi Pandu  Hassan  1989  1995  Mhe. Aboud Jumbe  Mwinyi  1964  1972  Mhe. Ramadhan Haji  Faki  1980  1983  Mhe. Ramadhan  Abdalla Shaban  1984  1985  Mhe. Mohamed Ramia  Abdiwawa  1995  2000  Mhe. Hassan Nassor  Moyo  1972  1976  Mhe. Aboud Talib  Aboud  1980  1984  Mhe. Ali Salim  Ahmed  1985  1988  Mhe. Suleiman Othman  Nyanga  2000  2003  Mhe. Haji Khamis  Ussi  1977  1980  Mhe. Ali Hassan  Mwinyi  1983  1984  Mhe. Taymour Saleh  Juma  1990  1995  Mhe. Dkt. Mwinyihaji  Makame  2003 -    AFISI YA RAIS IKULU MIAKA 50 YA MAPINDUZI ZANZIBAR  Makatibu Wakuu na Manaibu Makatibu Wakuu  Katika kipindi cha miaka 50 tokea kuasisiwa Mapinduzi Matukufu ya Zanzibar  ya mwaka 1964, ORMBLM iliongozwa na Makatibu Wakuu mbalimbali katika  nyakati tofauti. Kuanzia mwaka 1964 hadi mwaka 1995, Katibu wa Baraza la  Mapinduzi alikuwa pia ndie Katibu Mkuu wa Ofisi ya Rais na Mwenyekiti wa  Baraza la Mapinduzi.  Picha za Makatibu Wakuu wa Baraza la Mapinduzi Ambao Pia Walikuwa  Makatibu Wakuu wa ORMBLM Kuanzia Mwaka 1964 Hadi 1995  Nd. Salim Said Rashid  Katibu Mkuu  Baraza la Mapinduzi  Januari 1964  Aprili 1964  Nd. Suleiman Ali Mnoga  Katibu Mkuu  Baraza la Mapinduzi  1972  1976  Nd. Mohamed Fakih  Mohamed  Katibu Mkuu  Baraza la Mapinduzi  1980 – 1981  Nd. Rajab Saleh Salim  Katibu Mkuu  Baraza la Mapinduzi  Juni 1964  Julai 1964  Nd. Salmin Amour Juma  Katibu Mkuu  Baraza la Mapinduzi  1976 – 1977  Nd. Jaffar Mfaume Ali  Katibu Mkuu  Baraza la Mapinduzi  1981  1984  Nd. Ali Mohammed Omar  Katibu Mkuu  Baraza la Mapinduzi  1964 – 1964  Nd. Ussi Khamis Haji  Katibu Mkuu  Baraza la Mapinduzi  1977 – 1978  Nd. Ahmed Abdulrahim  Mahmoud  Katibu Mkuu  Baraza la Mapinduzi  1985 – 1988  Nd. Makame Mzee  Suleiman  Katibu Mkuu  Baraza la Mapinduzi  Octoba 1964  Aprili 1972  Nd. Ali Salim Mohamed  Katibu Mkuu  Baraza la Mapinduzi  1978 – 1980  Nd. Mabrouk Jabu  Makame  Katibu Mkuu  Baraza la Mapinduzi  1988  1995    AFISI YA RAIS IKULU MIAKA 50 YA MAPINDUZI ZANZIBAR  Aidha, Kuanzia mwaka 1995, vyeo hivi vilitofautishwa baina ya Katibu Mkuu  Baraza la Mapinduzi na Katibu Mkuu Ofisi ya Rais na Mwenyekiti wa Baraza la  Mapinduzi.  Picha za Makatibu Wakuu Baraza la Mapinduzi Baada ya Kutofautishwa  Vyeo Hivyo Kuanzia 1995 Hadi 2009  Katika mwaka 2010, cheo cha Katibu Mkuu Baraza la Mapinduzi kilibadilishwa  na kuwa Katibu wa Baraza la Mapinduzi na Katibu Mkuu Kiongozi.  Picha ya Katibu wa Baraza la Mapinduzi na Katibu Mkuu Kiongozi  Nd. Ahmed Mohamed  Abdulrahman  Katibu Mkuu  Baraza la Mapinduzi  1995  2003  Nd. Ramadhan Muombwa  Mwinyi  Katibu Mkuu  Baraza la Mapinduzi  2003  2009  Dkt. Abdulhamid Yahya Mzee  Katibu Baraza la Mapinduzi  na  Katibu Mkuu Kiongozi  2009 -    AFISI YA RAIS IKULU MIAKA 50 YA MAPINDUZI ZANZIBAR  Picha za Manaibu Makatibu wa Baraza la Mapinduzi  Nd. Thneyan Mohamed  Suleiman  Naibu Katibu  Baraza la Mapinduzi    Nd. Juma Bakari  Juma  Naibu Katibu Mkuu  Baraza la Mapinduzi  1998  2000  Nd. Khamis Juma  Chande  Naibu Katibu Mkuu  Baraza la Mapinduzi  1985  1988  Nd. Ramadhan Muombwa  Mwinyi  Naibu Katibu Mkuu  Baraza la Mapinduzi  1995  2003  Nd. Salmin Amour  Abdalla  Naibu Katibu  Baraza la Mapinduzi  2010 -  Nd. Yussuf Ali  Salim  Naibu Katibu Mkuu  Baraza la Mapinduzi  1989  2000  Nd. Salum Maulid  Salum  Naibu Katibu Mkuu  Baraza la Mapinduzi  2003  2010  Nd. Jaffar Khamis  Burhan  Naibu Katibu Mkuu  Baraza la Mapinduzi  1984  1985  Nd. Makame Hussein  Makame  Naibu Katibu Mkuu  Baraza la Mapinduzi  1996  1998    AFISI YA RAIS IKULU MIAKA 50 YA MAPINDUZI ZANZIBAR  Picha za Makatibu Wakuu wa Ofisi ya Rais na Mwenyekiti wa Baraza la  Mapinduzi Kuanzia Mwaka 1995 Hadi 2013  Aidha, Ofisi hii pia ilikuwa na Manaibu Makatibu Wakuu ambao baadhi yao  wanaendelea hadi sasa.  Picha za Manaibu Makatibu Wakuu wa Ofisi ya Rais na Mwenyekiti wa  Baraza la Mapinduzi  Nd. Faharia Shomari  Naibu Katibu Mkuu  ORMBLM  1995  1998  Nd. Makame H. Makame  Naibu Katibu Mkuu  ORMBLM  1999  2000  Nd. Abdallah A. Abdallah  Naibu Katibu Mkuu Idara  Maalum za SMZ  2010  2012  Nd. Mwinyiussi H. Abdalla  Naibu Katibu Mkuu  TAMISEMI  2010  2013  Nd. Said Abdalla S. Natepe  Naibu Katibu Mkuu  ORIUB  2010 -  Nd. Julius N. Maziku  Naibu Katibu Mkuu Idara  Maalum za SMZ  2012  2013  Nd. Mohamed A.  Mohamed  Katibu Mkuu ORMBLM  1995  1999  Nd. Jaffar A. Juma  Katibu Mkuu ORMBLM  1999  2000  Nd. Mussa H. Mussa  Katibu Mkuu ORMBLM  2000  2010  Nd. Salum M. Salum  Katibu Mkuu ORIUB  2010      AFISI YA RAIS IKULU MIAKA 50 YA MAPINDUZI ZANZIBAR  SURA YA PILI  MUUNDO WA ORMBLM ULIVYOBADILIKA KATIKA NYAKATI  TOFAUTI KUANZIA MWAKA 1964  Utangulizi  Muundo wa ORMBLM umekuwa ukibadilika mara kwa mara. Mabadiliko hayo  yanatokana hasa ukizingatia Serikali ya Mapinduzi ya Zanzibar imepitia katika  awamu saba tofauti za uongozi na yalikuwa yanalenga kuongeza ufanisi, uwajibikaji  na utendaji wa shughuli za Serikali. Katika kufanikisha azma hiyo, mabadiliko  yaliyofanyika yalihusisha nafasi za uongozi na muundo wa ORMBLM. Sura hii  inaonesha muundo wa ORMBLM namna unavyobadilika katika awamu tofauti.  Muundo wa ORMBLM Awamu ya Kwanza (1964  1972)  Mara baada ya Mapinduzi Matukufu ya Zanzibar ya mwaka 1964, hatua nyingi  zilichukuliwa katika kuunda Serikali thabiti itakayokidhi haja ya wananchi wa  Zanzibar. Aidha, katika awamu hii, Rais alikuwa ni Mwenyekiti wa Chama cha  Afro-Shirazi Party (ASP) na Mwenyekiti wa Baraza la Mapinduzi.  Sura ya mwelekeo wa Serikali ya Mapinduzi ya Zanzibar katika awamu ya kwanza  chini ya uongozi wa Marehemu Mzee Abeid Amani Karume, ilikuwa ni ya kishujaa  kwani mazingira ya uwajibikaji yalihitaji ujasiri na ushujaa mkubwa. Azma kubwa  ya kubeba taswira hiyo, ni kuweza kufanikisha lengo la kuweka misingi ya haki na  usawa kwa watu wote wa Zanzibar.  Kutokana na hali hiyo, uongozi wa Serikali ya Mapinduzi ya Zanzibar wa awamu  ya kwanza, mwelekeo wake ulikuwa ni kuleta ufumbuzi wa haki za wanyonge wa  Zanzibar na kuwaletea heshima kama binaadamu wengine duniani. Uongozi wa  awamu ya kwanza ulitekeleza kwa ufanisi mkubwa shabaha ya Mapinduzi kwa  kuzingatia Ilani ya Chama cha Afro-Shirazi Party (ASP).  Katika awamu hii, ORMBLM ilikuwa ikiongozwa na Waziri Mdogo Ofisi ya Rais  Mheshimiwa Abdulaziz Ali Khamis (Twala). Kwa upande wa Makatibu Wakuu,  Ndugu Salim Said Rashid, Ndugu Rajab Saleh Salim, Ndugu Ali Mohammed  Omar na Ndugu Makame Mzee Suleiman waliteuliwa kushika wadhifa huo  katika vipindi tofauti. Baadae katika mwaka 1964, Mheshimiwa Mzee Abeid  Amani Karume alifanya mabadiliko ya uongozi ambapo Mheshimiwa Aboud  Jumbe Mwinyi alimteua kuwa Waziri wa Nchi Ofisi ya Rais. Katika awamu hiyo,  ORMBLM iliundwa na Taasisi na Ofisi zifuatazo:-    AFISI YA RAIS IKULU MIAKA 50 YA MAPINDUZI ZANZIBAR  Afisi ya Huduma za Rais;  Afisi ya Baraza la Mapinduzi;  Idara ya Mipango na Uendeshaji;  Idara ya Utumishi Serikalini;  Tume ya Utumishi; na  Idara ya Usalama wa Taifa.  Muundo wa ORMBLM Awamu ya Pili (1972  1984)  Baada ya kifo cha Mzee Abeid Amani Karume mwaka 1972, Baraza la Mapinduzi  lilimpendekeza kwa kauli moja, Mheshimiwa Aboud Jumbe Mwinyi kuwa  Rais wa Zanzibar na Mwenyekiti wa Baraza la Mapinduzi. Kikao cha Baraza la  Mapinduzi kilichofanyika tarehe 10 Aprili 1972 na tarehe 11 Aprili 1972 Makao  Makuu ya ASP Kisiwandui kilitoa azimio kwamba “Mzee Abeid Amani Karume  ameuwawa na kuzikwa lakini kilichokufa na kuzikwa ni kiwiliwili chake tu,  Chama na Baraza la Mapinduzi vipo pale pale. Mawazo, fikra, busara na  maazimio yake yapo na yataendelea kudumishwa milele”. Baada ya hapo safu  mpya ya Uongozi iliundwa.  Katika awamu hii, ORMBLM iliongozwa na Mawaziri watano katika vipindi  tofauti. Mawaziri hao ni Mheshimiwa Hassan Nassor Moyo, Mheshimiwa Haji  Khamis Ussi Mlinde, Mheshimiwa Ali Mzee Ali, Mheshimiwa Ramadhan Haji  Faki na Mheshimiwa Hafidh Suleiman Almasi. Aidha, katika kipindi hicho,  Mheshimiwa Rais aliwateuwa Dkt. Salmin Amour Juma, Ndugu Suleiman Ali  Mnoga, Ndugu Ussi Khamis Haji, Ndugu Ali Salim Ahmed na Ndugu Jaffar  Mfaume Ali kuwa Makatibu Wakuu kwa nyakati tofauti. Katika kipindi hiki  ORMBLM ilikuwa na muundo ufuatao:-  Afisi ya Huduma za Rais;  Afisi ya Baraza la Mapinduzi;  Idara ya Mipango na Uendeshaji;  Idara ya Usalama;  Idara ya vyuo vya Mafunzo;  Kikosi Maalum cha Kuzuia Magendo;  Idara ya Kikosi Maalum cha Kujitolea;  Jeshi la Kujenga Uchumi;  Afisi ya Mwanasheria Mkuu;  Baraza la Wawakilishi;  Idara ya Utumishi Serikalini;  Tume ya Utumishi; na  Idara ya Nyaraka, Makumbusho na Mambo ya Kale.    AFISI YA RAIS IKULU MIAKA 50 YA MAPINDUZI ZANZIBAR  Muundo wa ORMBLM Awamu ya Tatu (1984  1985)  Awamu ya Tatu ya Serikali ya Mapinduzi ya Zanzibar ilianza rasmi mwezi Januari  1984, baada ya kujiuzulu Mheshimiwa Aboud Jumbe Mwinyi. Mheshimiwa  Mzee Ali Hassan Mwinyi alichaguliwa kushika nafasi ya Urais wa Zanzibar, nafasi  ambayo alidumu nayo kwa muda wa mwaka mmoja na nusu ambapo baadae  alichaguliwa kushika nafasi ya Urais wa Jamhuri ya Muungano wa Tanzania.  Katika awamu hii, ORMBLM iliongozwa na Mheshimiwa Ramadhan Abdalla  Shaaban ambapo Ndugu Jaffar Mfaume Ali na Ndugu Ahmed Abdulrahim  Mahmoud waliteuliwa kuwa Makatibu Wakuu wa Ofisi hii kwa nyakati tofauti.  Katika kipindi hiki, ORMBLM ilikuwa imeundwa na Ofisi na Idara zifuatazo:  Afisi ya Huduma za Rais;  Afisi ya Baraza la Mapinduzi;  Idara ya Mipango na Uendeshaji;  Idara ya Utumishi Serikalini;  Tume ya Utumishi;  Idara ya Usalama wa Siri za Serikali; na  Idara ya Nyaraka, Makumbusho na Mambo ya Kale.  Muundo wa ORMBLM Awamu ya Nne (1985  1990)  Kuchaguliwa kwa Mzee Ali Hassan Mwinyi kushika nafasi ya Urais wa Jamhuri  ya Muungano wa Tanzania kulitoa nafasi kwa Mzee Idriss Abdulwakil kushika  nafasi ya Urais wa Zanzibar. Mheshimiwa Idriss Abdulwakil alipendekezwa na  Halmashauri Kuu ya Chama Cha Mapinduzi, kugombea nafasi hiyo na baadae  kushinda Uchaguzi Mkuu wa Zanzibar uliofanyika mwezi Oktoba 1985.  Katika awamu hii, ORMBLM iliongozwa na Mheshimiwa Ali Salim Ahmed  na Mheshimiwa Iddi Pandu Hassan ambao walikuwa Mawaziri wa Nchi Ofisi  ya Rais kwa nyakati tofauti. Aidha, Ndugu Ahmed Abdulrahim Mahmoud na  Ndugu Mabrouk Jabu Makame waliteuliwa kuwa Makatibu Wakuu wa Ofisi hii  kwa nyakati tofauti. Aidha, Mheshimiwa Idriss Abdulwakil aliwateua Washauri  wake watatu ambao ni; Dkt. Saleh Idrissa Mohamed (Kilimo), Khamis Hassan  Ameir (Uchumi) na Ame Mohamed Juma (Mazingira Wilaya ya Mjini). Katika  kipindi hiki ORMBLM ilikuwa imeundwa na Idara na Vitengo vifuatavyo:-  Idara ya Huduma za Rais;  Idara ya Mipango na Uendeshaji;    AFISI YA RAIS IKULU MIAKA 50 YA MAPINDUZI ZANZIBAR  Idara ya Baraza la Mapinduzi;  Tume ya Utumishi Serikalini;  Idara ya Utumishi Serikalini;  Idara ya Nyaraka, Makumbusho na Mambo ya Kale;  Idara ya Usalama wa Siri za Serikali; na  Muundo wa ORMBLM Awamu ya Tano (1990  2000)  Awamu ya tano ilianza rasmi baada ya Uchaguzi Mkuu uliofanyika Mwezi wa  Oktoba 1990, ambapo Dkt. Salmin Amour Juma alichaguliwa kuwa Rais wa  Zanzibar na Mwenyekiti wa Baraza la Mapinduzi. Awamu hii ilikuwa na mabadiliko  makubwa katika safu za uongozi wa Serikali ya Mapinduzi ya Zanzibar.  Mheshimiwa Dkt. Salmin aliendelea na mabadiliko katika safu za uongozi wa  Serikali ya Mapinduzi ambapo mara tu baada ya Uchaguzi Mkuu wa mwezi wa  Oktoba mwaka 1995, chini ya mfumo wa vyama vingi vya siasa, alimteuwa Dkt.  Mohamed Gharib Bilal kuwa Waziri Kiongozi kwa mujibu wa Katiba ya Zanzibar  ya mwaka 1984. Katika mabadiliko hayo, Mheshimiwa Iddi Pandu Hassan na  Mheshimiwa Balozi Mohammed Ramia waliteuliwa kuwa Mawaziri wa Nchi,  Ofisi ya Rais na Mwenyekiti wa Baraza la Mapinduzi kwa nyakati tofauti wakati  Ndugu Mohammed Ahmed Mohammed na Ndugu Jaffar Ali Juma waliteuliwa  kuwa Makatibu Wakuu.  Sambamba na mabadiliko hayo, kwa mara ya kwanza Serikali ilianzisha nafasi ya  Msemaji Mkuu wa Serikali ambapo Ndugu Hafidh Ali Tahir aliteuliwa kushika  nafasi hiyo. Aidha, Mheshimiwa Dkt. Salmin Amour Juma alifanya uteuzi wa  Washauri mbalimbali wakiwemo Mheshimiwa Mohammed Raza (Michezo),  Mheshimiwa Bakari Abeid (Utamaduni), Mheshimiwa Haji Machano (Usalama),  Mheshimiwa Mohamed Abbas (Vikosi vya SMZ), Mheshimiwa Simai Daima  (Kilimo), Mheshimiwa Professa Saleh Idrissa (Kilimo), Waheshimiwa Said  Iddi Bavuai, Said Rashid, Seif Rashid na Mohammed Mahmoud (Siasa). Aidha,  Mheshimiwa Ali Mohammed Shoka (Mshauri wa Rais mambo ya Afya Pemba),  Isaac Sepetu (Uhusiano wa Kimataifa). Katika kipindi hiki, ORMBLM iliendelea  kusimamia utekelezaji wa shughuli za Idara na Vitengo vifuatavyo:-  Idara ya Huduma za Rais;  Afisi ya Baraza la Mapinduzi;  Idara ya Mipango na Uendeshaji;  Idara ya Mwanasheria Mkuu;  Idara ya Utumishi Serikalini;    AFISI YA RAIS IKULU MIAKA 50 YA MAPINDUZI ZANZIBAR  Idara ya Mdhibiti na Mkaguzi Mkuu wa Hesabu za Serikali;  Kikosi Maalum cha Kuzuia Magendo;  Jeshi la Kujenga Uchumi;  Idara ya Vyuo vya Mafunzo;  Kikosi cha Valantia;  Tume ya Utumishi Serikalini;  Idara ya Nyaraka, Makumbusho na Mambo ya Kale;  Kitengo cha Mambo ya Uhusiano wa Kimataifa;  Ofisi ya Usalama wa Siri za Serikali;  Kitengo cha Msemaji Mkuu wa Serikali; na  Idara ya Kazi Maalum.  Muundo wa ORMBLM Awamu ya Sita (2000  2010)  Awamu ya sita ya Serikali ya Mapinduzi ya Zanzibar iliongozwa na Mheshimiwa  Dkt. Amani Abeid Karume baada ya kuchaguliwa na wananchi katika Uchaguzi  Mkuu wa mwaka 2000.  Mheshimiwa Rais aliteuwa Washauri ambao walimshauri katika masuala ya Siasa,  Uchumi na Mazingira nao ni Mheshimiwa Ali Ameir Mohammed, Mheshimiwa  Profesa Hamphrey P.B. Mushi na Mheshimiwa Abdalla Rashid. Aidha,  Mheshimiwa Mbarak Salim Mbarak aliteuliwa kuwa Mshauri wa Rais mambo ya  Mazingira  Pemba.  Katika awamu hii, ORMBLM ilikuwa inaongozwa na Mheshimiwa Suleiman  Othman Nyanga na baadae Mheshimiwa Dkt. Mwinyihaji Makame wakati  Ndugu Mussa Hassan Mussa alikuwa Katibu Mkuu. Katika Awamu hii Idara  ya Nyaraka, Makumbusho na Mambo ya Kale ilihamishiwa katika Wizara ya  Elimu, Utamaduni na Michezo. Aidha, shughuli za Kitengo cha Msemaji Mkuu  wa Serikali zilihamishiwa katika Idara ya Mawasiliano – Ikulu. Idara na Ofisi  zilizounda ORMBLM ni hizi zifuatazo:-  Idara ya Huduma za Rais;  ii) Afisi ya Baraza la Mapinduzi;  iii) Idara ya Mipango na Sera;  iv) Idara ya Mawasiliano na Utoaji wa Habari– Ikulu;  Tume ya Utumishi Serikalini;  vi) Idara ya Utumishi Serikalini;  vii) Ofisi ya Usalama wa Serikali (GSO);  viii) Afisi ya Afisa Mdhamini – Pemba;  ix) Afisi ya Uratibu wa Uchumi na Uhusiano wa Kimataifa; na  Chuo cha Utawala wa Umma.     AFISI YA RAIS IKULU MIAKA 50 YA MAPINDUZI ZANZIBAR  Muundo wa ORMBLM Awamu ya Saba (2010 – 2013)  Baada ya Uchaguzi Mkuu wa mwaka 2010, awamu ya saba iliingia madarakani  chini ya uongozi wa Mheshimiwa Dkt. Ali Mohamed Shein ambapo uongozi  wake unaendelea hadi hivi sasa wakati tunaadhimisha miaka 50 ya Mapinduzi  Matukufu ya Zanzibar. Mheshimiwa Dkt. Ali Mohamed Shein aliunda Serikali  ya Mapinduzi ya Zanzibar yenye Muundo wa Umoja wa Kitaifa kwa mujibu wa  maelekezo ya Katiba ya Zanzibar ya mwaka 1984 kama ilivyorekebishwa mwaka    Katika awamu hii, Mheshimiwa Dkt. Ali Mohammed Shein aliongeza  majukumu kwa Ofisi ya Rais na Mwenyekiti wa Baraza la Mapinduzi. Majukumu  yaliyoongezwa ni ya Idara za Tawala za Mikoa na Serikali za Mitaa, Idara Maalum  za SMZ, Ofisi ya Usajili na Kadi za Utambulisho ambazo hapo awali zilikuwa  zikisimamiwa na Wizara ya Nchi Ofisi ya Rais Tawala za Mikoa na Vikosi vya SMZ.  Aidha, Mheshimiwa Rais alianzisha Idara mpya ya Ushirikiano wa Kimataifa na  Uratibu wa Wazanzibari Wanaoishi Nje ya Nchi (Diaspora).  Katika hatua nyengine, kama ilivyokuwa katika awamu zilizopita Mheshimiwa  Rais alifanya uteuzi wa Washauri watano wa Rais katika nyanja mbalimbali.  Washauri hao ni; Mheshimiwa Balozi Mohammed Ramia Abdiwawa  (Ushirikiano na Uwekezaji), Mheshimiwa Burhani Saadat Haji (Ardhi, Nyumba  na Maendeleo ya Makaazi), Mheshimiwa Abrahman Mwinyijumbe (Uwezeshaji  Wananchi Kiuchumi), Mheshimiwa Issa Mohammed Issa (Mambo ya Utalii) na  Mheshimiwa Sheha Mohammed Sheha (Mshauri wa Rais Pemba).  Katika muundo wa awali wa awamu ya saba, Tume ya Utumishi Serikalini, Idara  ya Utumishi Serikalini na Chuo cha Utawala wa Umma zilihamishiwa katika  iliyokuwa Ofisi ya Rais Utumishi wa Umma na Utawala Bora. Aidha, muundo  wa ORMBLM ulibadilika tena katika mwezi wa Agosti, 2013 na kuziondoa Idara  ya Uratibu wa Tawala za Mikoa na Serikali za Mitaa, Ofisi ya Usajili na Kadi za  Utambulisho na Idara ya Uratibu wa Idara Maalum za SMZ. Katika mabadiliko  hayo Idara ya Utawala Bora, Mamlaka ya Kuzuia Rushwa na Uhujumu Uchumi,  Ofisi ya Mdhibiti na Mkaguzi Mkuu wa Hesabu za Serikali na Idara ziliopo chini  ya Tume ya Mipango zilihamishiwa katika Ofisi hii. Muundo mpya wa ORMBLM  unajumuisha Ofisi na Idara zifuatazo:-  Ofisi ya Faragha;  ii) Ofisi ya Baraza la Mapinduzi;  iii) Idara ya Mipango, Sera na Utafiti;    AFISI YA RAIS IKULU MIAKA 50 YA MAPINDUZI ZANZIBAR  iv) Idara ya Mawasiliano – Ikulu;  Idara ya Uendeshaji na Utumishi;  vi) Ofisi ya Usalama wa Serikali (GSO);  vii) Ofisi ya Ofisa Mdhamini – Pemba;  viii) Idara ya Ushirikiano wa Kimataifa na Uratibu wa Wazanzibari  Wanaoishi Nje;  ix) Idara ya Utawala Bora;  Mamlaka ya Kuzuia Rushwa na Uhujumu Uchumi;  xi) Ofisi ya Mdhibiti na Mkaguzi Mkuu wa Hesabu za Serikali;  xii) Idara ya Mipango ya Kitaifa, Maendeleo ya Kisekta na Kupunguza  Umasikini;  xiii) Idara ya Mipango na Maendeleo ya Watendakazi;  xiv) Idara ya Ukuzaji Uchumi; na  xv) Ofisi ya Mtakwimu Mkuu wa Serikali.    AFISI YA RAIS IKULU MIAKA 50 YA MAPINDUZI ZANZIBAR  SURA YA TATU  MAJUKUMU NA MALENGO YA OFISI YA RAIS NA MWENYEKITI WA  BARAZA LA MAPINDUZI  Utangulizi  Majukumu na malengo ya ORMBLM huwa yanaainishwa kwa mujibu wa  vipaumbele vya Serikali iliyopo madarakani katika kipindi husika. Kwa  mantiki hiyo, majukumu na malengo hayo yamekuwa yakibadilika mara kwa  mara kulingana na Mipango Mikuu ya Kitaifa, Sera za Kimataifa na kukua kwa  Teknolojia. Mabadiliko ya majukumu yana lengo la kuongeza utoaji huduma na  kustawisha ufanisi wa utendaji kazi.  Katika vipindi tofauti, viongozi walioiongoza ORMBLM wamekuwa wakisimamia  utekelezaji wa majukumu mbalimbali. Miongoni mwa majukumu hayo ni pamoja  na kushughulikia masuala ya fedha, mipango pamoja na mambo yanayohusu  ushirikiano na uhusiano wa kikanda na kimataifa. Sura hii inaainisha majukumu  na malengo ambayo utekelezaji wake unasimamiwa na ORMBLM.  Majukumu ya ORMBLM  Majukumu ya ORMBLM, ni pamoja na:-  Kusimamia shughuli za Mheshimiwa Rais na kujenga taswira nzuri mbele  ya jamii;  Kuendeleza na kusimamia utekelezaji wa Sera na Mipango ya  ORMBLM;  iii Kusimamia mambo yanayohusu Baraza la Mapinduzi  Kuratibu Ushirikiano na uhusiano kikanda na kimataifa, pamoja na  masuala ya Wazanzibari Wanaoishi Nje ya Nchi (Diaspora);  Kusimamia utekelezaji wa shughuli za Ofisi ya Usalama wa Serikali  (GSO);  Kufanya ukaguzi wa hesabu za Serikali, Wizara na Taasisi zake zote;  Kuratibu misingi ya utawala bora ikiwemo maadili ya viongozi, kuzuia  rushwa na haki za binaadamu;  Kusimamia maendeleo ya uchumi wa Nchi; na  Kuratibu na kusimamia utekelezaji wa Dira 2020, MKUZA na Malengo ya  Milenia.    AFISI YA RAIS IKULU MIAKA 50 YA MAPINDUZI ZANZIBAR  Malengo ya ORMBLM  Malengo ya ORMBLM, ni pamoja na:-  Kuimarisha huduma za Mheshimiwa Rais wa Zanzibar na Mwenyekiti wa  Baraza la Mapinduzi;  Kuendeleza taswira nzuri ya Mheshimiwa Rais wa Zanzibar na Mwenyekiti  wa Baraza la Mapinduzi;  Kuendelea kuandaa vikao vya kujadili Rasimu za Sera, Sheria na Nyaraka  mbalimbali zinazowasilishwa katika vikao vya Baraza la Mapinduzi na  Kamati zake;  Kuimarisha uwezo wa watendaji katika Mipango, kuandaa na kuchambua  Sera, kufanya Utafiti na shughuli za uratibu;  Kuongeza ufanisi wa kazi kwa kuimarisha mazingira ya utendaji kazi na  maslahi ya wafanyakazi;  Kuhakikisha kuwa Zanzibar inashiriki kikamilifu katika mikutano  mbalimbali ya Kikanda na Kimataifa;  Kuwashajihisha Wazanzibari wanaoishi nje ya nchi kuchangia katika  maendeleo ya kiuchumi na kijamii;  Kuimarisha shughuli za upekuzi kwa watumishi kabla na baada ya  kuajiriwa;  Kuandaa na kufuatilia utekelezaji wa Sera na Mipango ya Kitaifa ikiwemo  DIRA 2020, MKUZA II na Mkakati wa Kukuza Uchumi;  Kusimamia na kuratibu Mipango Bora ya watendakazi, Idadi ya watu  pamoja na ustawi wa mama na mtoto kitaifa;  Kuhakikisha kuwepo kwa Uchumi tulivu na madhubuti wenye kuhimili  ushindani wa kimataifa unaolenga kuondosha Umaskini na kuinua ustawi  wa hali za wananchi;  Usimamizi wa uchumi na mipango ya maendeleo;  Kufanya ukaguzi wa hesabu za Serikali, Wizara na Taasisi zake zote;  Kuishirikisha Jamii katika kuzuia Rushwa na Uhujumu Uchumi; na  Kuimarisha Utawala Bora na Haki za Binaadamu kwa kuzingatia misingi  ya Uwazi, Uwajiikaji na Ushirikishwaji.    AFISI YA RAIS IKULU MIAKA 50 YA MAPINDUZI ZANZIBAR  SURA YA NNE  SERA NA SHERIA ZILIZOONGOZA ORMBLM  Utangulizi  Katika vipindi tofauti tangu kuasisiwa Mapinduzi Matukufu ya Zanzibar, Serikali  imetoa matamko, Sera, mikakati na kutunga Sheria mbali mbali kwa ajili ya  kuharakisha maendeleo ya wananchi wa Zanzibar yanafikiwa na kuongeza ufanisi  wa utendaji kazi. Miongoni mwa Matamko, Sera na Mikakati hiyo ni pamoja  na:-  Mpango wa kufufua uchumi. Tamko hili lilikuwa na madhumuni ya  kurekebisha hali mbaya ya uchumi iliyoikumba Zanzibar na hata Tanzania  Bara kwenye miaka ya 1980;  “Structural Adjustment Programme (SAP)” la mwaka 1982.  Zanzibar ni Njema Atakae Aje. Tamko hili ni la mwaka 1984 ambalo  lilikua linawataka Wazanzibari na wasio Wazanzibari kuja Zanzibar  kuchangia katika harakati za kukuza uchumi na kuleta maendeleo;  Mpango wa Taifa wa Kujitosheleza kwa Chakula (MTAKULA). Tamko  hili ni la mwaka 1985 ambalo lilisaidia kuleta mapinduzi ya kilimo;  Dira ya Maendeleo ya Zanzibar 2020, Ilianzia mwaka 2000;  Mpango wa Kupunguza Umasikini Zanzibar (ZPRP). Mpango wa  mwaka 2002 hadi 2005;  Mkakati wa Kukuza Uchumi na Kupunguza Umasikini (MKUZA I na  MKUZA II). Mkakati wa mwaka 2005 na 2011;  Sera ya Utawala Bora ya mwaka 2011;  Mpango wa Mwelekeo wa Maendeleo ya Miaka 20 “20 Years Perspective  Plan”; ulioanzia mwaka 1980  2000; na  Programu ya Mageuzi ya Kitaasisi na Maendeleo ya Watendakazi ya Mwaka    ORMBLM kwa nyakati tofauti, imeandaa miswada ya Sheria zinazosimamia  utekelezaji wa majukumu ya Idara na Taasisi zilizo chini yake na kuiwasilisha  katika Baraza la Wawakilishi kwa lengo la kuwa Sheria. Hatua hizi zimekuwa  zikichukuliwa kwa lengo la kuimarisha utendaji wa Taasisi na Idara husika.  Aidha, zipo Sheria ambazo zilirithiwa kutoka Serikali ya Ukoloni zinazosimamia  utekelezaji wa majukumu ya Taasisi za Ofisi hii na zinaendelea kutumika. Sheria  zifuatazo zinasimamia utekelezaji wa majukumu ya Ofisi hii kuanzia mwaka  1964:-    AFISI YA RAIS IKULU MIAKA 50 YA MAPINDUZI ZANZIBAR  Sheria ya Tume ya Uchunguzi Sura ya 33 ya mwaka 1922;  Sheria ya Ofisi ya Usalama wa Serikali (GSO) Namba 5 ya mwaka 1983;  Sheria ya Viapo na Uteuzi Namba 1 ya mwaka 1986;  Sheria ya Mambo ya Rais Namba 5 ya mwaka 1993;  Sheria ya Ofisi ya Mtakwimu Mkuu wa Serikali Namba 9 ya  mwaka 2007;  Sheria ya Tume ya Pamoja ya Rais Namba 10 ya 2001;  Sheria ya Ofisi ya Mdhibiti na Mkaguzi Mkuu wa Hesabu za Serikali  Namba 11 ya mwaka 2003;  Sheria ya Mamlaka ya Tume ya Haki za Binaadam na Utawala Bora  kufanyakazi Zanzibar Namba 12 ya mwaka 2003;  Sheria ya Muhuri na Bendera ya Rais Namba 10 ya mwaka 2004;  Sheria ya Kuzuia Rushwa na Uhujumu Uchumi Namba 1 ya  mwaka 2012;  Sheria ya Kusimamia Mafao ya Viongozi Wastaafu wa Kisiasa Namba 2  ya mwaka 2012; na  Sheria ya Tume ya Mipango Namba 3 ya mwaka 2012.     AFISI YA RAIS IKULU MIAKA 50 YA MAPINDUZI ZANZIBAR  SURA YA TANO  MABADILIKO NA MATUKIO MAKUU KATIKA MFUMO WA KISIASA,  KIUTAWALA NA KITEKNOLOJIA  Utangulizi  Katika hali ya kawaida, mabadiliko yanakusudia kuleta maendeleo kutoka hali  duni kwenda katika hali bora iwe katika nyanja za kisiasa, kiuchumi, kijamii,  kiutawala au kisheria. Kwa tafsiri hiyo, ORMBLM nayo imepitia mabadiliko  kadhaa tokea Mapinduzi Matukufu ya 1964. Mabadiliko hayo huwa ni chachu ya  kuimarisha utendaji na maendeleo ya Ofisi na Serikali kiujumla.  Mabadiliko hayo huchangiwa zaidi na matukio ambayo hutokea Serikalini na  kusababisha baadhi ya mfumo, shughuli au jukumu fulani ama kuongezwa au  kupunguzwa katika Wizara kutegemeana na wakati na mahitaji husika. Sambamba  na hilo, baadhi ya mabadiliko huchangiwa zaidi na mabadiliko ya mfumo wa  Ulimwengu ambapo Zanzibar ni sehemu ya Ulimwengu huo. Hivyo, huwa haina  budi kukabiliana au kwenda sambamba na mabadiliko yanayojitokeza.  Mabadiliko na matukio muhimu ambayo ORMBLM imeyatekeleza kwa vipindi  tofauti yanaweza kugawanywa katika awamu mbalimbali za uongozi ambazo  ORMBLM imezipitia ndani ya kipindi cha miaka 50 tokea Mapinduzi ya Mwaka  Baadhi ya mabadiliko na matukio hayo ni haya yafuatayo:-  Mabadiliko ya Kisiasa  Mfumo na shughuli zote za utawala wa Wizara kuanzia miaka 1964 hadi 1984  zilikuwa zikiongozwa na Dikrii (Decree) ambazo baadhi ya Dikrii hizo zilirithiwa  kutoka Ukoloni na nyengine zilikuwa zikitungwa au zikifanyiwa marekebisho  siku hadi siku. Aidha, chombo kikuu kilichokuwa kinatumika kutunga Dikrii hizo  kwa kipindi chote hicho ni Baraza la Mapinduzi.  Baada ya kuunganishwa kwa Chama cha ASP na TANU mwaka 1977, Waziri  wa Nchi, Ofisi ya Rais ambae hapo awali alikuwa ni Katibu Mtendaji wa Tume  ya Mipango ya Chama cha ASP alipunguziwa jukumu hilo na kubakia kuwa ni  Waziri wa ORMBLM.  Mabadiliko makubwa ya kisiasa katika awamu hii yalifanyika mwaka 1979 wakati  Serikali ya Mapinduzi ya Zanzibar ilipotenganisha majukumu ya Mamlaka ya     AFISI YA RAIS IKULU MIAKA 50 YA MAPINDUZI ZANZIBAR  kutunga Sheria na uendeshaji wa Serikali kwa kuanzisha Baraza la Wawakilishi  ambayo hapo awali yalikuwa yakifanywa na Baraza la Mapinduzi. Chombo hicho  kilisaidia sana kurahisisha utekelezaji wa majukumu na kuimarisha demokrasia  hasa katika utungaji wa Sheria na usimamizi wa utendaji wa Serikali.  Katika mwaka 1984, Katiba mpya ya Zanzibar ilitungwa na kuifuta ile Katiba ya  mwaka 1979 ambapo pamoja na mambo mengine iliimarisha zaidi demokrasia  kwa kuainisha wazi haki za binadamu na mfumo mzima wa utawala pamoja na  kutoa fursa kwa wananchi wa Zanzibar kuweza kushiriki katika Uchaguzi Mkuu  wa kumchagua Rais wa Zanzibar na Mwenyekiti wa Baraza la Mapinduzi.  Wakati wa Utawala wa Chama kimoja, Idara Maalum za SMZ zilihusishwa  moja kwa moja katika mfumo wa kisiasa ambapo kulikuwa na kamati za siasa  ndani ya Idara hizo. Aidha, Idara hizo pia zilishiriki katika vikao mbalimbali vya  Chama katika Mkoa wa Chama kijeshi huko Tanzania bara na Zanzibar. Baada  ya kuanzishwa mfumo wa vyama vingi vya siasa mwaka 1992, utaratibu wa Idara  Maalum za SMZ wa kujihusisha na siasa ulifutwa kikatiba na kupelekea kila Idara  Maalum kutoshiriki kabisa katika shughuli za kisiasa na kubakia na jukumu lake  la msingi lililopangiwa na Sheria.  Sambamba na hilo, wakati wa uongozi wa Chama cha Afro-Shirazi kuliwekwa  mtiririko wa ngazi za uongozi kuanzia eneo, Wilaya, Mkoa hadi Taifa. Serikali  ilitumia mtiririko huu wa ngazi za uongozi wa Chama kuweka viongozi wake.  Makatibu wa Chama cha Afro-Shirazi wakawa pia ni Wakuu wa Wilaya na Mikoa.  Ofisi zao ambazo ni sehemu moja wapo ya ngazi ya Chama zilikuwa pia ni sehemu  ya Ofisi Kuu za Serikali katika Wilaya na Mikoa husika.  Ofisi hizi zilikuwa ni muhimu sana katika utekelezaji wa maamuzi na maelekezo ya  Chama na Serikali vijijini. Katika mwaka 1992, Mabadiliko makubwa yalifanyika  ambayo yalitenganisha nafasi za kisiasa kuwa tofauti na zile za kiutawala kwani  Wakuu wa Wilaya na Mikoa walikuwa watendaji wa Serikali na sio wa kisiasa.  Sambamba na hilo, marekebisho ya kumi ya Katiba ya mwaka 2010, yaliwaondoa  Wakuu wa Mikoa kuwa ni miongoni mwa wajumbe wa Baraza la Wawakilishi na  kubakia na nafasi ya kiutendaji.     AFISI YA RAIS IKULU MIAKA 50 YA MAPINDUZI ZANZIBAR  Mabadiliko ya Kiteknolojia  Mabadiliko ya Teknolojia kama zilivyo Ofisi nyengine za Serikali ya Mapinduzi  ya Zanzibar na zile za Jamhuri ya Muungano wa Tanzania, ORMBLM tokea  mwaka 1964 hadi 1990 ilikuwa ikiendesha shughuli zake kwa kutumia teknolojia  ya zamani. Kwa mfano, mfumo wa kutumia karatasi ndio uliokuwa ukitumika  zaidi kutunza kumbukumbu za fedha na taarifa nyengine zote za Serikali kinyume  na ilivyo sasa ambapo mbali ya utunzaji wa taarifa kwa njia ya karatasi, Compact  Disk (CD), Digital Video Disk (DVD), Flash disk na Hard disk zinatumika kwa  ajili ya kazi hiyo.  Kasi ya matumizi ya vifaa vya teknolojia ya kisasa ndani ya ORMBLM ilianza  sambamba na matumizi ya teknolojia hiyo katika Bara la Afrika na baadhi ya Nchi  nyengine duniani ikiwemo Urusi kwenye miaka ya tisini. Hatua hiyo ilipelekea  ORMBLM kuanza kutumia Kompyuta za mezani (Desk Top Computers),  mashine za kielektronik za kuchapia (Printers), Kompyuta ndogo za kuchukua  mkononi (Laptop), Fotokopi, Skana, Nukushi na promptor kwa ajili ya kusomea  ambazo sio tu zilirahisisha kazi, lakini pia ziliongeza ufanisi katika utendaji kazi.  Katika mwaka 2007, kupitia msaada wa UNDP, Ofisi iliweka vifaa vya kisasa  vya Mawasiliano ya Habari vikiwemo “Server” ambayo inatumika kwa kuwekea  taarifa mbalimbali za Ofisi pamoja na kuweka waya za Mtandao wa ndani wa  mawasiliano (local Area Network) ya Internet ulioziunganisha Ofisi zote za  ndani. Aidha, mwaka 2011, Ofisi ilianzisha kitengo cha Teknolojia ya Habari na  Mawasiliano sambamba na kuanzisha Tovuti ya Ofisi ya Rais na Mwenyekiti wa  Baraza la Mapinduzi ijulikanayo kwa jina la www.ikuluzanzibar.go.tz pamoja na  kutayarisha barua pepe rasmi za Maofisa wote na watendaji wengine.  Mabadiliko ya Kiuchumi  Mwenendo wa Uchumi wa Zanzibar umekuwa ukibadilika kutoka mwaka  1964 hadi hivi sasa chini ya usimamizi wa zilizokuwa Wizara ya Fedha, Wizara  ya Mipango na Uchumi, Tume za Mipango, Ofisi ya Rais Fedha, Uchumi na  Mipango ya Maendeleo na hatimae kwa sasa Ofisi ya Rais na Mwenyekiti wa  Baraza la Mapinduzi. Uchumi wa Zanzibar ulikuwa ukitegemea sana uzalishaji  na biashara ya karafuu. Kutokana na ubora wa karafuu zake, Zanzibar iliweza  kujihakikishia soko la kudumu na lenye bei nzuri kwa bidhaa hiyo duniani kote.  Mauzo ya karafuu nje ya nchi yaliipatia Zanzibar wastani wa asilimia 90 ya pato  ikiwa ni pamoja na fedha za kigeni kila mwaka.    AFISI YA RAIS IKULU MIAKA 50 YA MAPINDUZI ZANZIBAR  Kutokana na hali hiyo kwa muda wa kipindi cha miaka minane ya Mapinduzi  ya Zanzibar 1964 -1972 uchumi wa Zanzibar ulikuwa kwa kasi, hii ilitokana na  kuongezeka kwa hakiba ya fedha za kigeni ambazo zilitokana na umaarufu wa  kipekee wa Karafuu za Zanzibar katika soko la dunia ambapo imepelekea jumla  ya tani 99,494.2 zenye thamani ya TZS. 1.2 bilioni kuuzwa nje ya nchi. Hali hii  iliwezesha Serikali kusambaza huduma nyingi za kijamii kwa kipindi kifupi. Hadi  kufikia miaka ya 1980, Uchumi wa Zanzibar ulikuwa umedhibitiwa na Serikali  ambapo Serikali kuu ilibeba dhamana zote za utekelezaji wa shughuli za kiuchumi  na huduma nyingi za kijamii zilitolewa na kusimamiwa na Serikali, isipokuwa  sekta ya kilimo ambayo kwa kiasi kikubwa ilikuwa chini ya sekta binafsi.  Hata hivyo, kushuka kwa uzalishaji wa zao la karafuu, sambamba na kushuka kwa  bei ya bidhaa hiyo duniani katika miaka ya 80 kuliipelekea Zanzibar kuwa na haja  ya kufanya mabadiliko makubwa ya mfumo wa uchumi wake.  Mwanzoni mwa miaka ya 1984, Serikali ya Mapinduzi ya Zanzibar iliona  umuhimu wa kuruhusu mfumo mzima wa kiuchumi kutoka mfumo wa uchumi  uliodhibitiwa na Serikali kwenda katika mfumo wa uchumi huru na biashara  huria. Hatua hii ilikwenda sambamba na kuanzishwa kwa Sera ya biashara huria  pamoja na mabadiliko kadha ya Sera yakiwemo:-  Program ya Uimarishaji Uchumi ya Mwaka 1986 – 1988  ii) Sheria ya Uwekezaji Vitega Uchumi 1986  iii) Sheria ya Benki na Taasisi za Fedha 1991  iv) Sheria ya Ukanda huru wa Kiuchumi 1992  Kuanzishwa kwa Bandari Huru 1998  Katika kipindi hicho cha 1980, mabadiliko na mageuzi mengi yalitokea ikiwa  ni pamoja na kushushwa kwa thamani ya sarafu, kupanuliwa kwa huduma za  uagizaji wa bidhaa, ili kuruhusu ushindani wa kibiashara na uchumi huru. Serikali  iliendelea kutekeleza mageuzi ya kiuchumi kwa kuanzisha mpango wa ‘Economic  Recovery Programme’ (ERP). Mpango huu ulikuwa na malengo ya kuongeza  uzalishaji wa mazao ya chakula na biashara kwa kutoa ruzuku kwa wazalishaji,  kuimarisha miundo ya masoko, kuongeza rasilimali kwa ajili ya kilimo, kuzisaidia  moja kwa moja shughuli za uzalishaji kwa kuifanyia matengenezo miundo mbinu  iliyoharibika na kuongeza uwezo wa utumikaji wa viwanda.  Katika mwaka 1985  1986 palishuhudiwa ulazima wa kuandaa mikakati ya  kushirikisha sekta binafsi katika kuongeza nguvu za kuimarisha uchumi na     AFISI YA RAIS IKULU MIAKA 50 YA MAPINDUZI ZANZIBAR  kuchangia katika mfumo mpya wa kukuza uchumi. Sekta binafsi ilitakiwa  kuchukuwa nafasi kubwa katika kukuza uchumi na kutafuta vyanzo mbadala.  Utalii ulionekana kuwa ni kichecheo muhimu cha uchumi wa Zanzibar na sekta  ya biashara ilifikia mchango wa wastani wa asilimia 19 katika mwaka 1986 hadi  kufikia asilimia 30.2 mwaka 1994. Aidha, katika miaka ya 1985 hadi 1990 Serikali  ililenga katika kuimarisha upatikanaji wa mahitaji ya msingi ya wananchi ikiwemo  utekelezaji wa Mpango wa Taifa wa Kujitosheleza kwa Chakula (MTAKULA).  Katika kuimarisha uchumi, Taasisi mbali mbali ziliundwa katika kipindi hichi  cha mabadiliko ya mfumo wa kiuchumi. Mamlaka ya Uwekezaji Vitega Uchumi  Zanzibar (ZIPA), Mamlaka ya Maeneo Huru (ZAFREZA) na Mamlaka ya  Bandari Huru Zanzibar (ZFPA) ni miongoni mwao. Taasisi hizi zilipewa  majukumu ya kutangaza fursa za uwekezaji katika maeneo yaliyohusiana nayo  kwa ajili ya kuvutia mitaji binafsi kuwekezwa nchini na kutimiza malengo ya  Serikali yafuatayo:  Kukuza ajira kwa wazalendo.  ii) Kuongeza mauzo ya bidhaa na huduma nje ya nchi.  iii) Kukuza mapato ya Serikali kwa kuingiza utaalamu na teknolojia  mpya nchini (transfer of skills/technology)  iv) Kuwapatia masoko wazalendo kwa bidhaa zinazoweza  kutumika katika miradi ya uwekezaji (Backward/foward  linkages to domestic economy)  Kutanua na kuimarisha wigo na uwiano wa kibiashara  vi) Kuongeza mapato katika fedha za kigeni  Malengo makuu ya kufanyika mabidiliko hayo ni kuimarisha uchumi imara na  endelevu ambao utapelekea ukuaji mzuri wa uchumi, kasi ndogo ya mfumko wa  bei, sarafu imara, na utoaji huduma wa gharama nafuu kwa wananchi.  Mabadiliko ya kiutawala  Zanzibar ni miongoni mwa nchi za awali kutunga Sheria madhubuti dhidi ya  rushwa. Mnamo mwaka 1975 ilitungwa Sheria ya Kuzuia Rushwa iliyojulikana  (Prevention of Corruption Decree Number 4 of 1975) na kuanzishwa Kamisheni  mbili ili kusimamia Sheria hiyo. Kamisheni moja ilikuwa ikifanya kazi Unguja na  nyengine Pemba. Mwaka 1985, Sheria hiyo ilifutwa na makosa yote yanayohusiana  na rushwa yakaingizwa katika Sheria ya adhabu (Penal Act). Aidha, kikosi maalum  kilianzishwa ndani ya Jeshi la Polisi kilichojulikana kwa jina la “Anti Corruption  Squad” ambacho kilifanya kazi zinazohusiana na masuala ya kuzuia rushwa.     AFISI YA RAIS IKULU MIAKA 50 YA MAPINDUZI ZANZIBAR  Aidha, mwaka 2004 Sheria ya Adhabu ilifutwa na kutungwa Sheria ya Makosa  ya Jinai Namba 6 ya mwaka 2004 ambapo makosa yote yanayohusiana na rushwa  yalijumuishwa katika Sheria hiyo.  Katika mwaka 2011, Serikali ya Mapinduzi ya Zanzibar ilipitisha Sera ya Utawala  Bora ambayo ilipendekeza kuwepo kwa Sheria ya Kuzuia Rushwa na Uhujumu  Uchumi. Mwaka 2012, Sheria Namba 1 ya mwaka 2012 ya Kuzuia Rushwa na  Uhujumu Uchumi Zanzibar ilitungwa. Sheria hiyo ilipelekea kuanzishwa rasmi  kwa Mamlaka ya Kuzuia Rushwa na Uhujumu Uchumi Zanzibar. Mamlaka hiyo  imepewa majukumu ya kuchunguza makosa yote yanayohusiana na Rushwa na  Uhujumu Uchumi, kuelimisha na kufanya tafiti mbali mbali ili kubaini mianya  inayotumiwa na watu wasio waaminifu katika taasisi za umma na za binafsi katika  kufanikisha vitendo vya rushwa au Uhujumu Uchumi. Katika utekelezaji wa  jukumu hili Mamlaka hii ina wajibu wa kuzishauri taasisi hizo juu ya kushughulikia  kasoro zilizoopo ili kuziba mianya hiyo. Aidha, Mamlaka ina jukumu la kutoa  elimu ya uraia juu ya vitendo vya rushwa na Uhujumu Uchumi.  Katika hatua za kuimarisha Utawala Bora, Serikali ya Mapinduzi ya Zanzibar  ilichukuwa hatua kadhaa zilizolenga kuimarisha utawala bora nchini. Hatua hizo  ni pamoja na kuundwa kwa Wizara ya Kuweka Hali za Wananchi Sawa ambayo  ilikuwa na jukumu la kukuza ustawi wa wananchi. Aidha, kuanzishwa kwa Ofisi  Kuu ya Maendeleo (OKM) kulikuwa na lengo la kusimamia masuala ya uongozi  wa fedha. Katika mwaka 2000, kwa mara ya kwanza iliundwa Wizara ya Nchi  Ofisi ya Rais Katiba na Utawala Bora ambayo iliongozwa na Mheshimiwa Dkt.  Ali Mohamed Shein na kupewa majukumu ya kusimamia masuala ya Utawala  Bora.  Wizara hiyo ilikuwa na jukumu la kuratibu kwa mapana zaidi masuala ya Katiba,  Utawala Bora, Sheria pamoja na kusimamia Taasisi za Kidini. Baada ya Uchaguzi  Mkuu wa mwaka 2010, shughuli zinazohusu Utawala Bora zilihamishiwa Ofisi ya  Rais Utumishi wa Umma na Utawala Bora na baadae mwaka 2013 kuhamishiwa  katika Ofisi ya Rais na Mwenyekiti wa Baraza la Mapinduzi.  Katika eneo la Udhibiti na Ukaguzi wa Hesabu za Serikali, Zanzibar imekuwa  ikitumia njia tofauti kuhakikisha kunakuwepo matumizi bora ya fedha na Mali za  Umma kwa mujibu wa Sheria na viwango vya Kitaifa na Kimataifa vilivyowekwa  na Jumuiya ya Taasisi za Ukaguzi Duniani (INTOSAI). Katika kukabiliana na  mageuzi yanayoendelea Ulimwenguni kote, Serikali imetayarisha miongozo  mbalimbali ya ukaguzi ikiwemo “Regularity Audit Manual”, “Performance Audit  Guidelines”, “Information Technology Audit Guidelines” na “Environment Audit  Guidelines”.     AFISI YA RAIS IKULU MIAKA 50 YA MAPINDUZI ZANZIBAR  SURA YA SITA  MAFANIKIO YALIYOPATIKANA KUTOKA 1964  Utangulizi  Katika kipindi hiki ORMBLM imefanikiwa kutekeleza majukumu yake kupitia  Idara na Taasisi mbalimbali zilizo chini ya Ofisi hii. Majukumu ya ORMBLM  yaliongezeka kulingana na muundo mpya wa Serikali ambapo hivi sasa Ofisi hii  imekuwa ikisimamia na kuratibu utekelezaji wa Taasisi na Idara 15. Kipindi cha  miaka 50 tokea baada ya Mapinduzi Matukufu ya Zanzibar, Ofisi hii imepata  mafanikio makubwa ya kupigiwa mfano. Mafanikio hayo yametokana na juhudi  za makusudi zilizochukuliwa na wasimamizi wa majukumu mbalimbali ya  ORMBLM, ambapo mafanikio hayo yanalenga kuleta uwajibikaji katika Ofisi na  kuharakisha hatua za maendeleo ya Zanzibar na wananchi.  Sekta ya Sheria  ORMBLM imefanikiwa kuandaa Sheria zisizopungua 75 ambazo zinatumika  kuongoza Serikali ya Mapinduzi ya Zanzibar. Sheria zote hizo zilitungwa na Baraza  la Mapinduzi kuanzia mwaka 1964 hadi 1979. Aidha, Sheria 12 zimetungwa  baada ya kuundwa kwa Baraza la Wawakilishi la Zanzibar mwaka 1984 ambazo  zinatumika kuongoza ORMBLM kwa lengo la kusimamia utendaji na kuweka  muongozo wa kisheria.  Sambamba na hilo, ORMBLM imefanikiwa kuandaa Sera na kusimamia matamko  ambayo huwa yanatolewa na Marais walioiongoza Zanzibar kwa kipindi chote  cha miaka 50. Aidha, Ofisi imefanikisha kuandaa Dira ya Maendeleo ya Zanzibar  ya 2020 (Vision 2020). Dira hii ndio muongozo mkuu wa muelekeo wa Sera,  Sheria, Mipango na Mikakati yote ya kiuchumi, kisiasa na Kijamii Zanzibar.  Hivyo Sera, Sheria, Mipango na Mikakati mbalimbali ya muda mfupi, kati na  mrefu imeandaliwa kuendana na malengo na matarajio ya Dira hii. Sera hizo  huongeza ari na utendaji katika ngazi zote za Serikali kwa watendaji pamoja na  wananchi kupata mwelekeo na miongozo ambayo hutumika ili kufikia malengo  ya kimaendeleo yaliyokusudiwa.  Rushwa na Uhujumu Uchumi  Mapambano dhidi ya Rushwa ni jambo muhimu sana kwa maendeleo ya Nchi  yetu kama ilivyoelezwa katika mipango mikuu ya kitaifa ikiwemo Dira 2020 na  MKUZA I na II unatambua kwamba vitendo vya Rushwa na Uhujumu Uchumi     AFISI YA RAIS IKULU MIAKA 50 YA MAPINDUZI ZANZIBAR  sio tu vinapelekea kuwepo kwa uchumi, siasa na jamii duni lakini pia ni chanzo  cha kuwepo umasikini uliokithiri. Kwa kutambua hilo, Serikali ya Mapinduzi  Zanzibar imeanzisha chombo maalum kilichopewa jukumu la kudhibiti mianya  ya Rushwa na Uhujumu Uchumi.  Mheshimiwa Waziri wa Nchi, Ofisi ya Rais, Ikulu na Utawala Bora Dkt. Mwinyihaji Makame  (wa tatu kutoka kushoto waliokaa) akiwa katika picha ya pamoja na Viongozi mbalimbali  baada ya kufunga mafunzo ya awali ya Uchunguzi kwa watumishi wa Mamlaka ya Kuzuia  Rushwa na Uhujumu Uchumi Zanzibar huko Kama Septemba 28, 2013  Ziara za Ndani Zilizofanywa na Waheshimiwa Marais wa Zanzibar  Baada ya Mapinduzi ya Zanzibar ya Mwaka 1964, Marais wa Zanzibar wamekuwa  na utamaduni wa kufanya ziara ndani ya Visiwa vya Zanzibar kwa nyakati tofauti  ambapo ORMBLM huratibu ziara hizo kwa ufanisi mkubwa. Katika ziara za  ndani, Waheshimiwa Marais hutembelea miradi mbalimbali ya maendeleo na  kupata fursa ya kuzungumza na wananchi pamoja na watendaji wa Mikoa na  Wilaya.  Matokeo ya ziara hizo, huwa ni kuimarika kwa utendaji katika Mikoa na Wilaya  na kuimarika huduma za jamii. Aidha, wananchi hupata fursa ya kuonana na  Viongozi wao na kubadilishana mawazo, fikra na ushauri sambamba na kupatiwa  ufumbuzi changamoto mbalimbali zinazokabili utekelezaji wa majukumu katika     AFISI YA RAIS IKULU MIAKA 50 YA MAPINDUZI ZANZIBAR  ngazi hizo. Picha zifuatazo zinaonesha ziara za Marais wa Zanzibar wa awamu  tofauti katika ngazi za Mikoa na Wilaya:-  Rais wa awamu ya kwanza wa Zanzibar Mheshimiwa Mzee Abeid Amani Karume, akiangalia  ramani ya njia mpya itokayo Bumbwini hadi Mahonda alipofika Bumbwini Misufini mwezi  wa Novemba 1965.    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya pili wa Zanzibar Mheshimiwa Aboud Jumbe Mwinyi, akikagua ujenzi wa  Hoteli ya Kitalii ya Bwawani iliyopo Malindi Funguni mwezi wa Mei 1973.  Rais wa awamu ya tatu wa Zanzibar Mheshimiwa Ali Hassan Mwinyi, akipokea zawadi  ya gunia la viazi kutoka kwa Wananchi wa Tawi la Makangale Pemba mwezi wa Disemba      AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya nne wa Zanzibar Mheshimiwa Idriss Abdulwakil, akiangalia miche ya  minazi katika Shamba la Serikali Selem Zanzibar alipotembelea shamba hilo mwaka 1986.  Rais wa awamu ya tano wa Zanzibar Mheshimiwa Dkt. Salmin Amour Juma, alipowatembelea  majeruhi katika hospitali ya Mnazi Mmoja waliopata ajali huko Mdodopilau Mkoa wa  Kaskazini Unguja walipokuwa wakikimbiza mwenge Oktoba 8, 1996.     AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya sita wa Zanzibar Mheshimiwa Dkt. Amani Abeid Karume, akikata utepe  kufungua madarasa mpya ya kusomea Skuli ya Ungi Msuka Pemba, alipokuwa katika ziara  kuangalia maendeleo ya Elimu Disemba 14, 2009.  Rais wa awamu ya saba wa Zanzibar Mheshimiwa Dkt. Ali Mohamed Shein, akipita juu ya tuta  la kuzuia maji ya chumvi lililojengwa na Wizara ya Kilimo na Mali Asili katika kuhakikisha  kuwa wananchi wanaondokana na usumbufu katika kilimo cha Mpunga wanaoupata katika  Bonde la Ukele Mziwanda Wilaya ya Micheweni Mkoa wa Kaskazini Pemba Aprili 16, 2012    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya saba wa Zanzibar Mheshimiwa Dkt. Ali Mohamed Shein, akifungua  mradi wa maji safi na salama uliojengwa kwa mashirikiano baina ya Serikali ya Mapinduzi  ya Zanzibar, Wananchi wa Jimbo la Ziwani, Serikali ya Japan na Shirika la Maendeleo la  Umoja wa Mataifa huko Ziwani Mkoa wa Kusini Pemba April 20, 2012.  Rais wa awamu ya saba wa Zanzibar Mheshimiwa Dkt. Ali Mohamed Shein, akipata maelezo  wakati alipokuwa akitembelea shamba la migomba la ushirika huko Makunduchi Wilaya ya  Kusini Unguja Mei 08, 2012.    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya saba wa Zanzibar Mheshimiwa Dkt. Ali Mohamed Shein, akiangalia  maonesho ya kazi za vikundi vya wajasiriamali vya Nungwi Wilaya ya Kaskazini “A” Unguja  Machi 2013.  Rais wa awamu ya saba wa Zanzibar Mheshimiwa Dkt. Ali Mohamed Shein, akipata maelezo  kutoka kwa Mkurugenzi Mkuu wa Kampuni ya Rans Co. Ltd, Ndugu Nassor Salim Said  alipotembelea Kilimo cha mboga mboga kinacholimwa na Kampuni hiyo huko Kombeni  Wilaya ya Magharibi, Mkoa wa Mjini Magharibi Machi 6, 2013.    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya saba wa Zanzibar Mheshimiwa Dkt. Ali Mohamed Shein, akizungumza na  Viongozi pamoja na Watendaji wa Mkoa wa Kusini Pemba wakati wa majumuisho ya ziara  yake aliyoifanya Mkoani humo Machi 2013.  Ziara za Nje za Waheshimiwa Marais wa Zanzibar  Katika kukuza ushirikiano wa kimataifa, miongoni mwa nchi marafiki za mwanzo  kuyatambua Mapinduzi ya Zanzibar ni China, Cuba, Ujerumani Mashariki,  Misri na Urusi. Nchi hizi zimekuwa mstari wa mbele katika kusaidia juhudi za  maendeleo ya Zanzibar. Katika kipindi cha miaka 50, Zanzibar imepata mafanikio  makubwa ya kuimarisha mahusiano na nchi mbalimbali ambapo Viongozi wa  Nchi walipata fursa ya kutembelea na kujifunza juu ya namna ambavyo Nchi hizo  zimepiga hatua katika kujiletea maendeleo yao.  Zanzibar imefaidika sana na ziara za nje ambazo hufanywa na Marais. Kwa mfano,  katika ziara iliyofanywa na Rais wa kwanza wa Zanzibar Nchini Misri mwaka  1968 iliimarisha uhusiano na udugu baina ya Nchi zetu mbili uhusiano ambao  umedumu hadi leo. Aidha, ziara zilizofanywa katika Nchi ya Libya ziliiwezesha  Zanzibar kupata msaada mkubwa wa lami ambao uliimarisha miundombinu ya  barabara Mijini na Vijijini.  Katika ziara ya hivi karibuni Nchini Vietnam, Zanzibar ilijifunza namna  ambavyo nchi hiyo imepiga hatua kubwa ya kujiletea maendeleo katika muda  mfupi ikiwemo kuzalisha mpunga kwa wingi. Vile vile, Zanzibar ilifaidika kwa     AFISI YA RAIS IKULU MIAKA 50 YA MAPINDUZI ZANZIBAR  kuona na kufikia maelewano ya kushirikiana na Wizara ya Kilimo na Maendeleo  Vijijini ya Vietnam. Maeneo mengine ambayo Vietnam ilikubali kushirikiana na  Zanzibar ni katika Sekta ya Uwezeshaji Wananchi Kiuchumi ambapo wananchi  watashajihishwa kufuga samaki na mazao ya baharini kupitia vikundi vya ushirika  pamoja na kunyanyua shughuli za akinamama wajasiriamali.  Katika ziara ya Jamhuri ya Watu wa China, Mheshimiwa Dkt. Ali Mohamed  Shein alipata fursa ya kukutana na kufanya mazungumzo na Rais wa Jamhuri ya  Watu wa China Mheshimiwa Xi Jinping. Katika mazungumzo yao, Viongozi hao  walikubaliana kukuza ushirikiano katika nyanja za kiuchumi na kijamii zikiwemo  sekta za kilimo, uvuvi, afya, mafunzo mbalimbali, utafiti na utalii. Zifuatazo ni  baadhi ya picha za Waheshimiwa Marais katika ziara zao Nchi za Nje:-  Rais wa awamu ya tatu wa Zanzibar Mheshimiwa Ali Hassan Mwinyi, akiteremka katika  ndege wakati alipoitembelea Pyongyang (Korea) Aprili 9, 1985    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya nne wa Zanzibar Mheshimiwa Idriss Abdulwakil akisalimiana na Meya  wa Jiji la Shanton nchini China Bwana Chen Yanfa, wakati alipoitembelea nchi hiyo mwezi  wa Juni, 1990  Rais wa awamu ya tano wa Zanzibar Mheshimiwa Dkt. Salmin Amour Juma, alipotembelea  Nchi ya Iran na kuonana na Viongozi wa Nchi hiyo mwezi wa Oktoba, 1999.    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya sita wa Zanzibar Mheshimiwa Dkt. Amani Abeid Karume, (wa pili kulia)  aliposhiriki katika Mkutano wa uwekezaji, katika ukumbi wa The Greth Hall Nchini Uingereza  Machi 10, 2009.  Rais wa awamu ya saba wa Zanzibar Mheshimiwa Dkt. Ali Mohamed Shein na Rais wa  Uturuki Mheshimiwa Abdullah Gul wakifuatana baada ya mazungumzo ya pamoja  yaliyofanyika Ikulu ya Rais Gul Nchini Uturuki wakati Mheshimiwa Dkt. Shein na Ujumbe  wake walipokuwa katika ziara ya Kiserikali nchini humo April 29, 2011.    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya saba wa Zanzibar Mheshimiwa Dkt. Ali Mohamed Shein, alipokutana na  Mfalme wa Ras Al Khaimah Sheikh Saud bin Sagr Al Qassimi, katika makaazi yake alipokuwa  katika ziara ya Ras Al Khaimah, UAE Mwezi wa Julai, 2012.  Rais wa awamu ya saba wa Zanzibar Mheshimiwa Dkt. Ali Mohamed Shein, akisalimiana  na Rais wa Vietnam Mheshimiwa Truong Tan Sang, alipofika Ikulu ya Nchi hiyo katika ziara  rasmi ya Kiserikali nchini humo Novemba 23, 2012.    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya saba Mheshimiwa Dkt. Ali Mohamed Shein, (katikati kushoto) akiwa na  ujumbe wake katika mazungumzo na Uongozi wa Serikali ya Jumhuri ya Watu wa China  ukiongozwa na Rais wa Nchi hiyo Mheshimiwa Xi Jinping, (katikati kulia) wakati alipofanya  ziara ya Kiserikali Nchini humo Mei 28, 2013.  Rais wa awamu ya saba wa Zanzibar Mheshimiwa Dkt. Ali Mohamed Shein, akisalimiana  na Waziri Mkuu wa Serikali ya Uholanzi Mheshimiwa Mark Rutte, alipofika katika Ofisi ya  Waziri Mkuu huyo The Hegue Nchini Uholanzi Agosti 28, 2013.    AFISI YA RAIS IKULU MIAKA 50 YA MAPINDUZI ZANZIBAR  Ziara za Viongozi Walioitembelea Zanzibar.  Katika kudumisha uhusiano na nchi nyengine, Zanzibar iliendelea kutembelewa  na wageni mbalimbali katika ngazi ya Wakuu wa Nchi na Serikali, Mawaziri,  Mabalozi na Viongozi wengeine wa Kimataifa. Katika diplomasia, kutembelewa  na wageni ni hatua muhimu ya kukuza uhusiano na pia ni kielelezo cha Sera ya  Nchi kukubalika na Mataifa mengine na Mashirika ya Kimataifa. Baadhi ya wageni  mashuhuri walioitembelea Zanzibar katika kipindi cha miaka 50 wanaonekana  katika picha zifuatazo:-  Rais wa awamu ya kwanza wa Zanzibar Mheshimiwa Mzee Abeid Amani Karume, akimpokea  Rais wa Shirikisho za Jamhuri ya Yugoslavia, Bwana Josip Bros Tito wakati alipoitembelea  Zanzibar Januari 30, 1970    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya pili wa Zanzibar Mheshimiwa Aboud Jumbe Mwinyi, akimkaribisha mgeni  wake Queen Elizabeth alipotembelea Zanzibar mwaka 1979.  Rais wa awamu ya nne wa Zanzibar Mheshimiwa Idriss Abdulwakil, akisalimiana na mgeni  wake Balozi wa India Nchini Tanzania Bwana Hardev Bhalla alipomtembelea Ikulu Zanzibar  mwezi wa Oktoba 1986.    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya tano wa Zanzibar Mheshimiwa Dkt. Salmin Amour Juma, akimkaribisha  Mgeni wake Rais wa Malawi Mheshimiwa Kamuzu Banda Mwezi wa Oktoba, 1991.  Rais wa awamu ya sita wa Zanzibar Mheshimiwa Dkt. Amani Abeid Karume, akiwa na Rais  wa DRC Mheshimiwa Joseph Kabila alipotembelea Zanzibar mwaka 2001.    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya saba wa Zanzibar Mheshimiwa Dkt. Ali Mohamed Shein, akizungumza  na mgeni wake Mtoto wa Malkia wa Uingereza Prince Charles, mara baada ya kuwasili Ikulu  Mjini Zanzibar, akifuatana na Mkewe Camilla, Duchess of Cornwall Novemba 8, 2011.  Rais wa awamu ya saba wa Zanzibar Mheshimiwa Dkt. Ali Mohamed Shein, akisalimiana  na Naibu Waziri Mkuu wa Jamhuri ya Watu wa China Hui Liangyu alipofika Ikulu Mjini  Zanzibar Septemba 6, 2012.    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya saba wa Zanzibar Mheshimiwa Dkt. Ali Mohamed Shein, akizungumza  na Rais wa Jamhuri ya Watu wa China Xi Jinping katika hoteli ya Serena, Dar es Salaam  alipotembelea Tanzania mwezi wa Machi, 2013.  Rais wa awamu ya saba wa Zanzibar Mheshimiwa Dkt. Ali Mohamed Shein, akiwa katika  mazungumzo na Rais wa Marekani Mheshimiwa Barack Obama Ikulu ya Dar es Salaam  alipotembelea Tanzania mwezi wa Julai, 2013.    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya saba wa Zanzibar Mheshimiwa Dkt. Ali Mohamed Shein, akisalimiana  na Rais mstaafu wa Marekani Mheshimiwa Bill Clinton alipotembelea Ikulu Zanzibar mwezi  wa Agosti, 2013.  Mawasiliano na Viongozi, Watendaji wa Serikali na Wananchi  Moja kati ya mafanikio ya kujivunia katika Ofisi ya Rais na Mwenyekiti wa Baraza  la Mapinduzi, ni hatua ya kuimarisha mawasiliano kati ya watendaji wa Serikali  na wananchi kwa kupitia utaratibu maalum aliouanzisha Rais wa Zanzibar na  Mwenyekiti wa Baraza la Mapinduzi. Mheshimiwa Dkt. Ali Mohamed Shein  amekuwa akikutana na watendaji wote wa Serikali kila baada ya muda maalum  kuzungumzia utekelezaji wa mipango ya kazi za Taasisi sambamba na utekelezaji  wa bajeti. Picha inayofuata inamuonesha Mheshimiwa Rais akiwa katika moja ya  mikutano ya Viongozi na Watendaji wa Serikali:-    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya saba wa Zanzibar Mheshimiwa Dkt. Ali Mohamed Shein akiwa katika  mkutano wa Viongozi na Watendaji wa Ofisi ya Rais na Mwenyekiti wa Baraza la Mapinduzi  mwezi wa Aprili, 2013.  Kuundwa kwa Idara ya Mawasiliano Ikulu kumeimarisha taswira nzuri ya  Mheshimiwa Rais wa Zanzibar na Mwenyekiti wa Baraza la Mapinduzi kwa  wananchi. Katika kutekeleza majukumu yake, Idara huandaa mikutano na  waandishi wa habari ikiwa ni mpango mwengine wa Mheshimiwa Rais wa  Zanzibar wa kuhakikisha kuwa wananchi wanaarifiwa ipasavyo kuhusu utekelezaji  wa Sera na Mipango ya Maendeleo. Uamuzi wa kununua gari maalum kwa ajili ya  matangazo ulikuwa na lengo hilo hilo la kuimarisha mawasiliano.    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya saba wa Zanzibar Mheshimiwa Dkt. Ali Mohamed Shein akiwa katika  picha ya pamoja na Waandishi wa Habari waliofika Ikulu Zanzibar kwa ajili ya Mkutano  mwezi wa Novemba 2011.  Mchango wa Wazanzibari Wanaoishi Nchi za Nje  Serikali ya Mapinduzi ya Zanzibar imekuwa ikifanya juhudi za makusudi za  kuongeza pato la Nchi kwa kutumia mbinu mbalimbali. Katika kufanikisha hilo,  Serikali imeweka mazingira mazuri ya kuwahamasisha Wazanzibari wanaoishi  nje ya nchi kutoa michango yao ambayo inasaidia kuimarisha sekta mbali mbali  zikiwemo za Afya na Elimu Unguja na Pemba. Juhudi hizo zimeanza kuzaa  matunda ambapo maeneo kadhaa ya kijamii yameanza kufaidika na misaada yao.  Baadhi ya Skuli zilizonufaika na misaada hiyo ni pamoja na:-  Skuli ya Miti Ulaya – Wete imepokea msaada wa Kompyuta sita kutoka  kwa Jumuiya ya Wazanzibari wanaoishi Uingereza.  Skuli ya Kwale – Gombani ya Kale imepokea msaada wa meza 113, viti  252, meza kubwa 5 na viti 30 vya Ofisi ya Walimu kutoka kwa Wazanzibari  wanaoishi Denmark.  Skuli ya Ziwani imepokea msaada wa meza 149, viti 242, vyarahani 25 kwa  ajili ya mradi wa Skuli, Kompyuta 103 kutoka kwa Wazanzibari wanaoishi  Denmark.  Skuli ya msingi ya Unguja Ukuu imefanyiwa matengenezo makubwa na  Wazanzibari wanaoishi nchini Canada. Matengenezo hayo yamehusisha  ujenzi wa madarasa 13, Ofisi tatu, stoo moja na chumba cha kompyuta.    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya saba wa Zanzibar Mheshimiwa Dkt. Ali Mohamed Shein, akipata  maelezo wakati alipotembelea madarasa ya kusomea wanafunzi katika Skuli ya Unguja Ukuu  yaliyofanyiwa matengenezo na Umoja wa Wazanzibari wanaoishi nje ya Nchi (Diaspora) Mei  7, 2012.  Kwa upande wa sekta ya afya, Wazanzibari wanaoishi nchini Canada wamechangia  mambo yafuatayo:-  Vifaa vya matibabu ya meno katika Hospitali ya Cottage ya Makunduchi  pamoja na kutoa huduma ya matibabu ya meno kupitia “Outreach Program”  katika maeneo ya Matemwe. Aidha, hospitali ya wagonjwa wa afya ya akili  Kidongo Chekundu imenufaika na msaada wa madawa.  Msaada wa vitanda, kiti cha kung’olea meno, viti vya kukalia na vifaa  vyengine vyenye thamani ya TZS. 50 milioni umetolewa na Wazanzibari  wanaoishi Uingereza katika hospitali ya Jimbo la Kwamtipura.  Msaada wa vitanda 4, meza 4, vifaa vya kuwekea “Drips” pamoja na  mashine 6 za kuchunguza mapigo ya moyo (Cardiac Monitors) umetolewa  katika Hospitali ya Chake Chake.    AFISI YA RAIS IKULU MIAKA 50 YA MAPINDUZI ZANZIBAR  Rais wa awamu ya saba wa Zanzibar Mheshimiwa Dkt. Ali Mohamed Shein, akipata maelezo  kutoka kwa Daktari wa Hospitali ya Makunduchi kuhusu Mashine ya Matibabu ya meno  iliyotolewa na Wazanzibari Wanaoishi Nchini Canada Mei 24, 2011.  Kupitia mpango wa majaribio wa kutuma fedha kwa kutumia mtandao wa wakala  wa ‘World Remit’ unaotekelezwa na Benki ya Watu wa Zanzibar kuanzia tarehe  8 Februari 2013 hadi kufikia tarehe 31 Julai 2013 jumla ya miamala 620 yenye  thamani ya TZS. 267,969,572 ilifanyika. Takwimu kutoka Benki Kuu ya Tanzania  zinaonesha kwamba katika mwaka 2012, kwa wastani, Wazanzibari wanaoishi na  kufanya kazi nchi za nje wameingiza fedha nchini (remittance) zenye thamani  ya dola za Kimarekani 729,643.04 sawa na TZS. 1,182,021,724.8/= kwa  mwezi. Fedha hizi zinatoka nchi tofauti, zikiwemo Canada, Sweden, Uingereza,  Ujerumani, Norway, Australia, Finland, Ireland, Uholanzi, Denmark, Belgium,  Zambia na Ufaransa.  Utawala Bora  Serikali ya Mapinduzi ya Zanzibar imeimarisha Utawala Bora kwa kuchukua  hatua mbalimbali ili kukidhi mahitaji ya Kitaifa na Kimataifa. Miongoni mwa  hatua ambazo zimechukuliwa ni kupitisha Sera ya Utawala Bora ambayo imeweka  misingi na vipimo vya Utawala Bora Zanzibar. Aidha, Sheria ya Tume ya Haki za  Binadamu na Utawala Bora Zanzibar Namba 12 ya mwaka 2003 pamoja na Sheria  ya kuzuia Rushwa na Uhujumu Uchumi Namba 1 ya mwaka 2012 zimeundwa  kwa lengo la kusimamia na kuimarisha utawala bora Nchini. Sambamba na hilo,     AFISI YA RAIS IKULU MIAKA 50 YA MAPINDUZI ZANZIBAR  Serikali imetayarisha muongozo wa Haki za Binaadamu kwa mujibu wa Katiba ya  Zanzibar ya mwaka 1984 kwa lengo la kukuza uelewa wa wananchi juu ya masuala  ya Haki za Binaadamu.  10 Kupunguza Umasikini  Juhudi za Serikali ya Mapinduzi ya Zanzibar za kuimarisha uchumi zimepelekea  kupunguza umasikini wa chakula kutoka asilimia 13.18 mwaka 2005 mpaka  asilimia 13.04 mwaka 2010 na umasikini wa mahitaji muhimu pia umepungua  kutoka asilimia 49.07 mwaka 2005 mpaka asilimia 44.41 mwaka 2010. Utafiti  wa Mapato na Matumizi ya Kaya kwa Zanzibar uliofanyika mwaka 2009/2010  unaonesha kuwa kati ya mwaka 2004 na 2010, umaskini umepungua kwa kiasi  kinachotia moyo taifa. Kiwango cha jumla cha umaskini kilipungua kwa asilimia  5 kutoka asilimia 49 mwaka 2004/05 hadi asilimia 44 mwaka 2009/10.  Kiwango cha kupungua kwa umaskini ni kikubwa zaidi katika maeneo ya mjini  ikilinganishwa na maeneo ya vijijini. Katika maeneo ya mjini Umaskini ulipungua  kutoka asilimia 40.54 mwaka 2004/05 hadi asilimia 35.97 mwaka 2010 wakati  ambapo umaskini katika maeneo ya vijijini ulipungua kutoka asilimia 54.61  mwaka 2004/05 hadi asilimia 50.74 mwaka 2010. Kwa ujumla, kiwango cha  umaskini kimekuwa kikipunguwa kwa asilimia moja kila mwaka katika kipindi  cha mwaka 2005 hadi 2010.  11 Udhibiti na Ukaguzi wa Hesabu za Serikali  Miongoni mwa mafanikio yaliyopatikana kupitia Ofisi ya Mdhibiti na Mkaguzi  Mkuu wa hesabu za Serikali ni pamoja na; kuimarika kwa kazi za Ukaguzi, kutoa  ripoti za ukaguzi zilizokuwa na viwango vinavyokubalika Kimataifa na kwa  wakati muafaka pamoja na kuongezeka kwa viwango vya taaluma ya ukaguzi kwa  Watendaji wa Ofisi. Aidha, Ofisi imejenga majengo ya kisasa ya Ofisi Unguja na  Pemba ambayo yanawezesha utoaji wa huduma kuwa katika mazingira bora.     AFISI YA RAIS IKULU MIAKA 50 YA MAPINDUZI ZANZIBAR  Rais wa Awamu ya Saba wa Zanzibar Mheshimiwa Dkt. Ali Mohamed Shein, akikata utepe  kuashiria ufunguzi wa Jengo jipya la Ofisi ya Mdhibiti na Mkaguzi Mkuu wa Hesabu za  Serikali liliopo Maisara Zanzibar Septemba 13, 2012.    AFISI YA RAIS IKULU MIAKA 50 YA MAPINDUZI ZANZIBAR  SURA YA SABA  CHANGAMOTO ZILIZOJITOKEZA  Utangulizi  Katika kipindi hiki cha miaka 50 tangu Mapinduzi Matukufu ya Mwaka 1964,  ORMBLM imekuwa ikikabiliana na changamoto mbalimbali. Changamoto hizi  zimekuwa chachu ya kuchukua hatua katika kufanikisha malengo yake. Baadhi ya  changamoto hizo ni pamoja na:-  Uhaba wa watumishi wenye taaluma na uzoefu katika baadhi ya Idara na  Taasisi mbalimbali za ORMBLM hasa katika Ofisi ya Baraza la Mapinduzi,  Idara ya Ushirikiano wa Kimataifa na Uratibu wa Wazanzibari Wanaoishi  Nje ya Nchi (Diaspora).  Kukua kwa Ofisi za kufanyia kazi, kutanuka kwa teknolojia, kuongezeka  kwa idadi ya wafanyakazi pamoja na mahitaji ya kiutendaji, hii inapelekea  ORMBLM kwa sasa inakabiliwa na uhaba mkubwa wa sehemu za  kufanyia kazi.  Pamoja na mwamko mkubwa wa baadhi ya Idara na Taasisi za ORMBLM  wa kuweka mazingira mazuri ya utendaji kazi kwa kujenga Ofisi, bado  Taasisi nyingi zinakabiliwa na changamoto ya uhaba na uchakavu wa  majengo ya Ofisi. Taasisi ambazo zinazokabiliwa na changamoto hii  ni pamoja na; Ofisi ya Baraza la Mapinduzi, Idara ya Ushirikiano wa  Kimataifa na Uratibu wa Wazanzibari Wanaoishi Nje ya Nchi (Diaspora),  Idara ya Mawasiliano Ikulu, Ofisi ya Ofisa Mdhamini wa ORMBLM  Pemba na Idara ya Uendeshaji na Utumishi.  Baadhi ya Sheria zinazoongoza Ofisi ya Rais na Mwenyekiti wa Baraza la  Mapinduzi zimepitwa na wakati.  Kutoeleweka vizuri kwa mipaka ya demokrasia katika Utawala Bora.  Kasi kubwa ya ukuaji wa maendeleo ya teknolojia.  Upungufu wa vitendea kazi vikiwemo kompyuta na vifaa vyake, samani  na vifaa vya uchunguzi.  Kutokuwa na takwimu sahihi za Diaspora na maeneo wanayoishi kwa  wingi pamoja na shughuli wanazozifanya.  Mabadiliko ya mara kwa mara ya miongozo ya kazi za ukaguzi duniani  pamoja na mabadiliko ya kasi ya sayansi na teknolojia duniani ambapo  Ofisi inalazimika kwenda sambamba na mabadiliko hayo ili kuongeza  ufanisi.    AFISI YA RAIS IKULU MIAKA 50 YA MAPINDUZI ZANZIBAR  Ufahamu mbaya wa wananchi kuhusu matokeo ya takwimu zinazotolewa  za utekelezaji wa Mkakati wa kukuza uchumi na kupunguza umasikini  Zanzibar.     AFISI YA RAIS IKULU MIAKA 50 YA MAPINDUZI ZANZIBAR  SURA YA NANE  MATARAJIO YA ORMBLM PAMOJA NA TAASISI ZAKE KATIKA  MIAKA 50 IJAYO  Utangulizi  Katika kipindi cha miaka 50 ijayo ORMBLM pamoja na Taasisi zake ina matarajio  yafuatayo:-  Kuimarika kwa taswira ya Mheshimiwa Rais wa Zanzibar na Mwenyekiti  wa Baraza la Mapinduzi ambapo wananchi watajenga imani kubwa zaidi  kwa Rais wao.  Kuimarika kwa Sera, Sheria na miongozo ya Serikali.  Kuimarika kwa mipango ya Serikali inayozingatia matokeo ya tafiti.  Kuongezeka kwa ushiriki, huduma na uwekezaji wa Wazanzibari  Wanaoishi Nchi za nje.  Kuongezeka na kutumika ipasavyo fursa zinazopatikana kutokana na  ziara zinazofanywa na Mheshimiwa Rais wa Zanzibar  Ushiriki wa Zanzibar wenye tija katika kukuza mahusiano ya Kikanda na  Kimataifa.  Kuongeza matumizi ya teknolojia ya habari katika kurahisisha utoaji wa  huduma ndani ya Taasisi za Ofisi ya Rais na Mwenyekiti wa Baraza la  Mapinduzi.  Kujenga Ofisi ya kisasa itakayokidhi haja na kuwawezesha wafanyakazi  wake kufanya shughuli zao kwa ufanisi na ubora wa hali ya juu.  Kuimarisha majengo ya Ikulu na nyumba za Serikali zilizopo Unguja,  Pemba, Dar es Salaam na Dodoma. Aidha, kujenga nyumba za  wafanyakazi na walinzi sambamba na kufanya matengenezo ya nyumba  hizo.  Kuwa na watumishi wa Serikali walio waaminifu na waadilifu kwa Ofisi  wanazofanyia kazi na Serikali yao kwa ujumla. Aidha, kuhakikisha kuwa  watumishi hao wanafanyakazi katika mazingira yaliyo salama.  Kuimarika kwa chombo makini chenye tija na ufanisi kisichovumilia  uwepo wa Rushwa na Uhujumu Uchumi ambacho kitaweza kubaini,  kuzuia na kutokomeza vitendo vya rushwa na Uhujumu Uchumi.  Kuimarika huduma za Utawala Bora na Haki za Binaadamu Zanzíbar.    AFISI YA RAIS IKULU MIAKA 50 YA MAPINDUZI ZANZIBAR  Utekelezaji Mikakati ya Kukuza Uchumi na Kupunguza Umasikini  utahakikisha mipango ya Nchi inalenga katika kukuza uchumi na  kuondoa umasikini wa kipato.  Kuwa na rasilimali watu wenye uwezo wa kumudu vyema utekelezaji wa  majukumu yao ya kila siku.  Kuwa na vitendea kazi vya kutosha na vya kisasa ambavyo vitasaidia  kuleta ufanisi wa haraka katika kutekeleza majukumu ya Ofisi ya Rais na  Mwenyekiti wa Baraza la Mapinduzi.    AFISI YA RAIS IKULU MIAKA 50 YA MAPINDUZI ZANZIBAR  Ofisi ya Rais na Mwenyekiti wa Baraza la Mapinduzi  S.L.P 2422  Website: www.ikuluzanzibar.go.tz  Zanzibar  Agosti, 2013  