 RIPOTI YA HALI YA UNUNUZI SERIKALINI  KWA MWAKA2020/21  (Julai 2020  Juni 2021)  TOLEO LA MWANANCHI  Novemba 2021  JAMHURI YA MUUNGANO WA TANZANIA  WIZARA YA FEDHA NA MIPANGO  MAMLAKA YA KUDHIBITI UNUNUZI WA UMMA Kuhusu PPRA  PPRA imeundwa kwa mujibu wa Sheria ya Ununuzi wa Umma ambayo imeipa  mamlaka jukumu la kusimamia ununuzi serikalini Dhima  Kusimamia mfumo wa ununuzi wa umma utakaowezesha upatikanaji wa thamani  bora ya fedha na matokeo yenye tija kijamii na kiuchumi  Dira  Mfumo adilifu wa ununuzi wa umma wenye kuleta thamani bora ya fedha e  UJUMBE WA MWENYEKITI  Tangu mwaka 2006, PPRA imekuwa ikiandaa toleo maalum kwa wananchi  kuhusuripoti ya tathmini ya utendakazi ya Mamlaka. Pamoja na mambo  mengine,ripoti hiyo huelezea kazi zilizotekelezwa na PPRA katika mwaka husika ili  kuwafahamisha wadau namna taasisi inavyotekeleza majukumu yake na jinsi taasisi  nyingine za Serikali zinavyozingatia Sheria ya Ununuzi wa Umma Nachukua nafasi hii kuishukuru Serikali, chini ya uongozi imara wa Rais wa Jamhuri  ya Muungano wa Tanzania, Mhe. Samia Suluhu Hassan, Makamu wa Rais, Mhe Dkt. Phillip Isdor Mpango, na Waziri Mkuu Mhe. Kassim Majaliwa Majaliwa, kwa  kusimamia vizuri rasilimali za taifa zikiwemo fedha za walipa kodi Pia, ninatoa shukrani kwa uongozi wa Bunge la Jamhuri ya Muungano wa Tanzania,  Mwanasheria Mkuu wa Serikali, Uongozi na Menejimenti ya Wizara ya Fedha na  Mipango pamoja na Ofisi ya Msajili wa Hazina, kwa kutupatia ushirikiano ambao  umeisaidia PPRA kutekeleza vizuri majukumu yake Baada ya hayo, napenda kuujulisha umma kuwa toleo hili maalum limeandaliwa kwa  lugha rahisi ili msomaji aweze kuelewa kwa urahisi masuala ya ununuzi serikalini,  yaliyojitokeza katika Ripoti ya Tathmini ya Utendakazi ya kipindi cha Julai 2020  mpaka Juni 2021 Ni matumaini yangu kuwa Taasisi za Serikali, asasi za kiraia, wananchi na wadau  wa ununuzi watatumia toleo hili siyo tu kuboresha uwazi nauwajibikaji lakini pia  kuleta hamasa katika ufuatiliaji wa miradi katika maeneo yao Balozi Dkt. Matern Y. C. Lumbanga  v | P a g e  UJUMBE WA AFISA MTENDAJI MKUU  Toleo hili maalum linahusu ripotiya utendakazi wa PPRA kwa kipindi cha Julai 2020  mpaka Juni 2021, ambayo pamoja na mambo mengine, inaonesha tathmini  yautekelezaji wa miradi ya maendeleo, utoaji wa miongozo na ushauri kwa wadau  wa ununuzi, na viwango vya uzingatiaji wa Sheria ya Ununuzi wa Umma Kwa niaba ya Menejimenti na watumishi wa PPRA, ninapenda kutumia fursa hii  kuwapongeza na kuwashukuru wadau wote walioiwezesha taasisi yetu kupata  mafanikio yaliyoainishwa kwenye ripoti hii. Wadau hao ni pamoja na Uongozi wa  Wizara ya Fedha na Mipango, taasisi zinazosimamia sekta ya ununuzi wa umma  nchini, zikiwemo Mamlaka ya Rufaa ya Zabuni za Umma (PPAA), Bodi ya Wataalam  wa Ununuzi na Ugavi (PSPTB), na Wakala wa Huduma za Ununuzi Serikalini  (GPSA). Wadau wengine ni taasisi nyingine za Serikali, bodi zakitaaluma, wazabuni  pamoja na umma kwa ujumla Pia, ninawashukuru wadau wengine wanaosimamia masuala ya uwajibikaji,  akiwemo Mdhibiti na Mkaguzi Mkuu wa Hesabu za Serikali (CAG), Ofisi ya Rais â€“  Menejimenti ya Utumishi wa Umma na Utawala Bora, Tume ya Haki za Binadamu na  Utawala Bora, Tume ya Utumishi wa Umma, Sekretariati ya Maadili ya Viongozi wa  Umma, na Taasisi ya Kuzuia na Kupamba na Rushwa (Takukuru) kwa kushirikiana  na PPRA katika kutekeleza majukumu yake Mwisho, ninaishukuru Bodi ya Wakurugenzi, Menejimenti na watumishi wa PPRA  kwa jitihada zao za dhati na uchapakazi unaozingatia weledi na uadilifu katika  kuhakikisha malengo ya taasisi yanafikiwa Dkt. Irene C. Isaka  AFISA MTENDAJI MKUU MUHTASARI  Toleo hili maalum linahusu Ripoti ya Utendakazi wa PPRA, ambayo imejumuisha  kazi mbalimbali za udhibiti na usimamizi zilizofanywa na PPRA kati ya Julai 2020 na  Juni 2021, kwa lengo la kuboresha shughuli za ununuzi serikalini Sura ya Kwanza: Inaelezea matumizi ya TANePS, utoaji wa mafunzo kwa wadau  wa ununuzi serikalini, usimamizi wa mienendo ya wazabuni, na utoaji wa huduma za  ushauri kuhusiana na Sheria ya Ununuzi wa Umma Sura ya Pili: Inahusu ukaguzi uliofanywa na PPRA katika taasisi za Serikali kwa  kipindi cha Julai 2020 mpaka Juni 2021 Sura ya Tatu: Inahusu changamoto dhidi ya PPRA katika utekelezaji wa majukumu  yake, na inavyozitatua | P a g e  SURA YA KWANZA  Utangulizi  Katika kuwatimizia wananchi mahitaji yao, Serikali hufanya ununuzi wa  bidhaa, kazi za ujenzi au huduma, kwa kutumia fedha zilizotengwa kwenye  bajeti. Sheria ya Ununuzi wa Umma inaitaka kila taasisi ya Serikali kuandaa  mpangomwaka wa ununuzi sambamba na bajeti. Pia, sheria hiyo imeweka  misingi ya uwazi, ushindani na haki inayopaswa kuzingatiwa, na PPRA  imepewa jukumu la kusimamia jambo hili Utekelezaji wa Majukumu  Katika kipindi cha kati ya Julai 2020 na Juni 2021, PPRA ilitekeleza  majukumu yafuatayo:  Kutoa ushauri wa masuala ya ununuzi kwa taasisi za Serikali na wadau  wengine;  ii) Kusimamia utekelezaji wa Sheria ya Ununuzi wa Umma;  iii) Kutoa miongozo kwa ajili ya kutekeleza shughuli za ununuzi serikalini;  iv) Kutoa mafunzo kwa taasisi za Serikali na wadau wengine ili kujenga  uwezo katika utekelezaji wa Sheria ya Ununuzi wa Umma;na  Kusimamia mfumo wa ununuzi wa umma kwa njia ya mtandao  (TANePS) Matokeo ya Utekelezaji wa Majukumu  Matokeo ya utekelezaji ni kama inavyoainishwa kwenye vipengele  vinavyofuata Mfumo wa ununuzi kwa njia ya mtandao (TANePS)  Hadi tarehe 30 Juni 2021, jumla ya taasisi 531 zilikuwa zimeunganishwa  kwenye mfumo, ikilinganishwa na taasisi 509 zilizokuwa zimeunganishwa  kufikiatarehe 30 Juni 2020 | P a g e  Pia, tenda 47,637 zenye thamani ya shilingi bilioni 25,815 zilipangwa  kuchakatwa kupitia kwenye mfumo, lakini kati ya hizo, tenda 31,423  zilichakatwa hivyo Aidha, hadi tarehe 30 Juni 2021, jumla ya wazabuni 21,194 walikuwa  wamesajiliwa kwenye mfumo ili waweze kushiriki kwenye tenda  zinazotangazwa humo Vilevile, PPRA iliendelea kutoa huduma kwa wateja ambapo kwa wastani,  simu 250 zilipokewa na kuhudumiwa kwa siku. Pia, PPRA ilipokea na  kuhudumia takriban baruapepe 50, na wadau 75waliofika ofisini moja kwa  moja kupata huduma, kwa siku | P a g e  Kutoa mafunzo  Kati ya Julai 2020 na Juni 2021, PPRA iliorodhesha makundi maalum  102 (wanawake, vijana, wazee na watu wenye ulemavu) na  kuyachapisha katika tovuti(www.ppra.go.tz)ili kuwezesha makundi  hayo kunufaika na tenda zilizotengwa mahsusi kwa ajili yao;  ii) Jumla ya miongozomipya kumi ya kutekeleza shughuli zaununuzi  serikaliniiliandaliwa na mingine11 ilifanyiwa mapitio na marekebisho;  iii) Watumishi 646 kutoka taasisi 25 walipatiwa mafunzo ya matumizi ya  Sheria ya Ununuzi wa Umma, ikilinganishwa na watumishi 281 kutoka  taasisi 12 waliopatiwa mafunzo hayo kati ya Julai 2019 na Juni 2020 Pia, PPRA iliandaa mafunzo maalum kwa watumishi 1,306 kutoka  halmashauri 16;  iv) Watumishi 1,320 walipata mafunzo juu ya TANePS ikilinganishwa na  watumishi 2,707 katika kipindi cha Julai 2019 mpaka Juni 2020. Pia,  wazabuni 1,246 kutoka mikoa 18 walipatiwa mafunzo juu ya mfumo  huo, ikilinganishwa na wazabuni 531 waliopatiwa mafunzo kati ya Julai  2019 na Juni 2020; na  PPRA iliandaa Mkutanomwaka wa Nane wa Usimamizi katika Sekta ya  Ununuzi. Mkutano huo umegawanywa katika makundi mawili, ambapo  kundi la kwanza hujumuisha wajumbe wa bodi za wakurugenzi, wakuu | P a g e  wa taasisi na madiwani. Kundi la pili hujumuisha wajumbe wa bodi za  zabuni, watumishi kutoka idara tumizi pamoja na vitengo vya sheria,  ukaguzi wa ndani, na usimamizi wa ununuzi Mkutano huo uliwapatia washiriki uelewa kuhusu utekelezaji wa sheria  na changamoto zilizopo kwenye sekta ya ununuzi. Jumla ya washiriki  463 kutoka taasisi 133 walihudhuria mkutano huoikilinganishwa na  washiriki 216 waliohudhuria kati ya Julai 2019 na Juni 2020 Kusogeza huduma karibu na wadau  PPRA ilitumia njia mbalimbali katika kutoa elimu kuhusiana na huduma  zinazotolewa na Mamlaka, ikiwa ni pamoja na matumizi ya TANePS na  Sheria ya Ununuzi wa Umma. Miongoni mwa njia hizo ni matumizi ya vyombo  vya habari kama vile televisheni, redio na mitandao ya kijamii pamoja na  kushiriki kwenye matukio na maonesho makubwa, yakiwemo Sabasaba na  kongamanomwaka la wahandisi. Pia, PPRA ilishiriki katika Maadhimisho ya  Siku ya Maadili na Haki za Binadamu Usimamizi wa mienendo ya wazabuni  Sheria ya Ununuzi wa Umma imeipa PPRA nguvu ya kufungia wazabuni ili  wasishiriki kwenye tenda za serikali kutokana na sababu mbalimbali,  zikiwemo ukiukwaji masharti ya mkataba, vitendo vya rushwa au udanganyifu  katika mchakato Kati ya Julai 2020 na Juni 2021, PPRA ilipokea jumla ya mapendekezo 24 ya  kufungia wazabuni. Mapendekezo 16 kati ya hayo, yalikataliwa kwa sababu  ya kuwasilishwa nje ya muda, na matano yalikataliwa kwa kukosa sababu za  msingi. Pia, PPRA iliifungia kampuni moja kwa kipindi cha miaka 10 kutokana  na kile kilichoonekana kuwa ilikuwa imefanya udanganyifu. Hata hivyo,  kampuni hiyo iliondolewa kifungo na Mamlaka ya Rufaa ya Zabuni za Umma  (PPAA) baada ya kushinda rufaa Kuwafikia wadau  Kati ya Julai 2020 na Juni 2021, PPRA iliendelea kutoa taarifa za ununuzi  kama inavyoelezewa katika sehemu zinazofuata | P a g e  Jarida la ununuzi  Jarida la ununuzi Tanzania Procurement Journal, au TPJ, hutoa taarifa  mbalimbali za ununuzi serikalini. Kati ya Julai 2020 na Juni 2021, PPRA  iliandaa matoleo manne ya TPJ na kuyachapisha kwenye tovuti yake ii) Elimu kwa umma  PPRA ilirusha matangazo ya redio na televisheni kuhusu uadilifu na madhara  ya rushwa katika ununuzi serikalini,Sheria ya Ununuzi wa Umma, pamoja na  matumizi ya mfumo TANePS. Pia, PPRA iliendelea kutumia mitandao yake  ya kijamii ambayo ni Twitter (PpraTanzania), Facebook (PPRA_Tanzania)  naInstagram (ppra_tanzania) kutoa taarifa na elimu kwa umma, ambapo  jumla ya taarifa 178 ziliwekwa kwenye mitandao hiyo | P a g e  SURA YA PILI  Tathmini ya ununuzi serikalini  Ukaguzi wa ununuzi uliofanywa kwa njia ya mtandao (TANePS)  Majukumu ya PPRA ni pamoja na kupima kama Sheria ya Ununuzi wa Umma  inazingatiwa na taasisi za Serikali na wadau wengine wa ununuzi PPRAimebaini kuwa taasisi 130 kati ya 718 zilizokuwa zimeunganishwa kwenye  mfumo TANePS, hazikutumia mfumo huo, kinyume na matakwa ya sheria Sheria ya Ununuzi wa Umma inaitaka kila taasisi kuwasilisha PPRA taarifa za  utekelezaji wa sheria hiyo.Kati ya Julai 2020 na Juni 2021 PPRA ilibaini kuwa taasisi  nyingi hazikuwasilisha taarifa hizo Matokeo ya Ukaguzi wa Ununuzi  Malengo ya ukaguzi  Sheria ya Ununuzi wa Umma inaipa PPRA mamlaka ya kufanya ukaguzi juu ya  mchakato wa ununuzi,yaani tangu mchakato wa tenda mpaka kukamilika kwa  mkataba ili kupima uzingatiwaji wa sheria na kama miradi ilileta matokeo  yaliyokusudiwa. Miradi hii ni kama vile ujenzi wa barabara, daraja, shule, hospitali,  miundombinu ya maji | P a g e  Thamani ya tenda zilizokaguliwa  Kati ya Julai 2020 na Juni 2021, PPRA ilifanya ukaguzi katika tenda8,838 zenye  thamani ya shilingi bilioni 9,200 kutoka katika taasisi 86,ikiwemo miradi ya ujenzi 406  zenye jumla ya thamani ya Shilingi bilioni 8,027 Uchaguzi wa taasisi zilizokaguliwa  PPRA ilizikagua taasisi ambazo zilikuwa na ununuzi wenye thamani kubwa, zile  zilizokuwa zimehusishwa na ukiukwaji wa sheria,zile zilizopata maksi za chini katika  ukaguzi uliopita,pamoja nazile ambazo hazikuwa zimekaguliwa kwa muda mrefu Ukaguzi na matokeo ya uzingatiaji wa Sheria  Ukaguzi ulilenga kupima iwapo michakato ya tenda ilizingatia Sheria. Pia, ukaguzi  ulilenga tenda zenye gharama kubwa pamoja na zile zilizokuwa na uwezekano wa  kupoteza fedha za Serikali Matokeo ya uzingatiaji wa Sheria ya Ununuzi wa Umma  Wastani wa jumla, wa uzingatiaji wa sheria kwa taasisi 85 zilizokaguliwa,ulikuwa  asilimia 75ikilinganishwa na 79 kwa mwaka uliopita.Wastani huu ni wa kuridhisha -  pamoja na kwamba ulishuka ukilinganisha na mwaka uliotangulia Uchambuzi unaonesha kuwa, katika taasisi zote zilizofanyiwa ukaguzi, 33 zilipata  wastani mzuri (yaani asilimia80 au zaidi), taasisi 47 zilipata wastani wa kuridhisha  (kati ya asilimia 60 na79) wakati taasisi tano zilipata wastani hafifu (yaani chini ya  asilimia 60) Aidha, matokeo ya ukaguzi huu yanaonesha kwamba taasisi 15 zilizochakata tenda  zake ndani ya mfumo TANePS, zilipata wastani mzuri (asilimia 80) ikilinganishwa na  asilimia 73 kwa taasisi 41 ambazo zilichakata tenda zote nje ya mfumo huo | P a g e  Jedwali Na. 2  1: Taasisi zilizofanya vizuri  Na. Taasisi Maksi  (%)  Na. Taasisi Maksi  (%)  Mfuko wa Hifadhi kwa  Watumishi wa Umma  (PSSSF)  94 6. Wizara ya Fedha na  Mipango Ofisi ya Msajili wa  Hazina  93 7. Shirika la Uwakala wa  Meli Tanzania (TASAC) Wakala wa Barabara za  Vijijini na Mijini (Tarura)  Makao Makuu  91 8. Ofisi ya Mkuu wa Mkoa  Arusha Idara ya Mhasibu Mkuu  wa Serikali  91 9. Wakala wa Nishati  Vijijini (REA) Mamlaka ya Hali ya  Hewa (TMA)  90 10. Mamlaka ya Hifadhi ya  Ngorongoro (NCAA) Jedwali Na. 2  2: Taasisi zilizofanya vibaya  Na. Taasisi Maksi (%)  1 Halmashauri ya Wilaya ya Mbogwe 51  2 Halmashauri ya Mji wa Kondoa 49  3 Halmashauri ya Wilaya ya Biharamulo 58  4 Halmashauri ya Wilaya ya Chato 51  5 Taasisi ya Utafiti wa Wanyama 53  ii) Matokeo ya ukaguzi wa ununuzi wenye thamani kubwa  PPRA ilikagua taasisi 16 ambazo zilifanya ununuzi wenye thamani kubwa na kubaini  kuwa uzingatiaji wao wa sheria ulikuwa wa wastani wa asilimia 80 ambao ni mzuri Thamani ya tenda zilizokaguliwa kwenye taasisi hizo ilikuwa takriban Shilingi bilioni  8,527. Jedwali Na. 2 linaonesha orodhaya taasisi zilizofanya ununuzi mkubwa kati  ya Julai 2020 na Juni 2021 | P a g e  Jedwali Na. 2  3: Taasisi zilizofanya ununuzi yenye thamani kubwa  Na. Taasisi Na. Taasisi  1 Hospitali ya Taifa Muhimbili 9 Wakala wa Barabara za Vijijini na Mijini  (Tarura) Makao Makuu  2 Shirika la Uwakala wa Meli Tanzania  (Tasac)  10 Wizara ya Mambo ya Ndani  3 Mahakama ya Tanzania 11 Taasisi ya Elimu Tanzania  4 Mfuko wa Hifadhi kwa Watumishi  wa Umma (PSSSF)  12 Shirika la Nyumba Tanzania  5 Hospitali ya Mifupa (MOI) 13 Bohari ya Dawa (MSD)  6 Tanroads Kilimanjaro 14 Shirika la Reli  7 GASCO 15 Tanesco Makao Makuu  NSSF 16 Tanroads Makao Makuu  iii) Upatikanaji wa thamani ya fedha katika miradi  Ukaguzi wa kupima thamani ya fedha  PPRA ilifanya ukaguzi katika miradi 282 yenye jumla ya thamani ya takriban  Shilingi bilioni 5,752 ili kupima matumizi sahihi ya fedha katika  ununuzi.Ukaguzi huu ulihusisha tenda za ujenzi ikiwemo ujenzi wa barabara,  madaraja, majengo na miundombinu ya maji. Pia, ukaguzi ulihusisha tenda za  vifaa na za huduma mbalimbali. Mchanganuo wa Tenda zilizokaguliwa ni  kama inavyoonekana kwenye Jedwali 2  4 Jedwali Na. 2  4: Mikataba iliyofanyiwa ukaguzi wa kupima thamani  ya fedha  Aina ya tenda Idadi ya  miradi  Thamani  (shilingi bilioni)  Kazi za ujenzi wa majengo 38 215  Ujenzi wa barabara na madaraja 28 103  Kazi za umeme (electrical works) 4 162  Ujenzi wa reli 1 4,444  | P a g e  Aina ya tenda Idadi ya  miradi  Thamani  (shilingi bilioni)  Miradi ya maji na umwagiliaji 5 9  Bidhaa 133 789  Huduma za ushauri mbalimbali 73 30  Jumla 282 5,752  Matokeo ya ukaguzi wa upatikanaji wa thamani ya fedha  Wastani wajumla katika ukaguzi wa kupima matumizi sahihi ya fedha katika  taasisi 54 zilizokaguliwa,ulikuwa asilimia 85 ambao ni wastani  mzuriikilinganishwa na mwaka uliotangulia ambao kiwango chake kilikuwa  asilimia 82 kwa taasisi 62 zilizokaguliwa Kati ya miradi iliyokaguliwa ili kupima matumizi sahihi ya fedha, miradi 242  ilipata wastani mzuri, 39 ilipata alama za kiwango cha kuridhisha na mradi  mmoja ulipata wastani usioridhisha, ambao ulitekelezwa na iliyokuwa  Halmashauri ya Jiji la Dar es Salaam iv) Tathmini ya utengaji wa asilimia 30 ya bajeti ya manunuzi kwa ajili  ya ushirikishwaji wa makundi maalum  Sheria ya Ununuzi wa Umma inaitaka kila taasisi kutenga asilimia 30 ya bajeti yake  ya ununuzi kwa ajili ya makundi maalum yaani wanawake, vijana, wazee na watu  wenye ulemavu. PPRA ilifanya ukaguzi ili kupima endapo taasisi hizo zilitekeleza  matakwa hayoya sheria Ukaguzi huu ulibaini kuwa kati ya taasisi 86 zilizofanyiwa tathmini hii, ni taasisi mbili  tu zilizozingatia matakwa haya, taasisi tatu zilikuwa zimetengapungufu ya asilimia  30, wakati taasisi 81 hazikuwa zimetengachochote Udanganyifu na viashiria vya rushwa  PPRA inayo makubaliano na Takukuru juu ya kubadilishana taarifa kwa lengo la  kudhibiti rushwa katika ununuzi serikalini. Kati ya Julai 2020 na Juni 2021, masuala | P a g e  ya rushwa katika tenda za Serikali yalifuatiliwa katika taasisi zilizokaguliwa kwa  kuzingatia makubaliano hayo Tathmini ya jumla ya viashiria vya rushwa ilionesha kwamba jumla ya tenda tatu  zenye thamani ya shilingi milioni 617zilibainika kuwa na kiwango kikubwa cha  viashiria vya rushwa.Kwa mujibu wa makubaliano, PPRA itawasilisha taarifa ya  taasisi hizi Takukuru vi) Uchunguzi wa tuhuma za ukiukwaji sheria  PPRA ina pia mamlaka ya kufanya ukaguzi maalum kuhusu tuhuma za ukiukwaji wa  Sheria ya Ununuzi wa Umma.Ukaguzi huu unaweza kutokana na maelekezo kutoka  serikalini, taarifa kutoka kwa wasamaria wema au PPRA yenyewe inapoona inafaa Kati ya Julai 2020 na Juni 2021, PPRA ilifanya ukaguzi maalum katika taasisi nane,  ukihusisha tenda 5,530 zenye thamani ya Shilingi bilioni 207. Ukaguzi huu  ulibainisha kwamba:  Serikali ingeokoatakriban shilingi bilioni moja endapo mapendekezo  yaliyotolewa na PPRA katika ripoti yake yangezingatiwa; na pia,  ii) Serikali ilipata hasara ya takriban shilingi milioni 580kutokana na  ucheleweshaji wa malipo ya wazabuni, uwepo wa pembejeo zilizofikia  ukomo wa muda wa matumizi, pamoja na udhaifu mwingine katika  usimamizi wa tenda Aidha, kutokana na upungufu uliobainika, pamoja na mambo mengine, PPRA  ilipendekeza hatua za kinidhamu zichukuliwe kwa wale waliokiuka sheria | P a g e  SURA YA TATU  Changamoto, ufumbuzi na hitimisho  Pamoja na mafanikio yaliyopatikana, PPRA ilikabiliwa na changamoto mbalimbali  katika kusimamia ununuzi, kama inavyoainishwa katika Jedwali Na. 3 â€“ 1 Jedwali 3  1: Changamoto katika ununuzi serikalini Changamoto Ufumbuzi  1 Taasisi nyingi kutowasilisha ripoti  mbalimbali kama zilivyoainishwa  kwenye Sheria yaUnunuzi wa Umma,  hali inayoikwamisha PPRA katika  utekelezaji wa majukumu yake PPRA itaendelea kufuatilia na  kusimamia utekelezaji wa Sheria ya  Ununuzi wa Umma pamoja na  kuchukulia hatua stahiki kwa taasisi  zinazokiuka matakwa hayo ya  Sheria 2 Uelewa mdogo wa wadau juu ya  Sheria ya Ununuzi wa Umma, Kanuni  namiongozo yake pamojana jinsi ya  kuutumia mfumo wa TANePS Kuongezajuhudi za kuwajengea  uwezo wadau kuhusu Sheria,  Kanuni namiongozo pamoja na  matumizi sahihi ya mfumo wa  TANePS 3 Baadhi ya watumishi wa Serikalina  wazabuni kukosa uadilifu Kuimarisha ufuatiliaji na uwajibishaji  wa watumishi na wazabuni wasio  waadilifu 4 Baadhi ya wazabuniwenye mikataba  ya manunuzikutokuwa na uwezo wa  kutimiza majukumu yaokimkataba Kuchukua hatua stahiki za kisheria  ikiwemo kuwafungia wazabuni  kutoshiriki katika tenda za Serikali  pale ambapo wanashindwa kutimiza  majukumu yao ya kimkataba 5 Baadhi ya taasisi za Serikali  kutofanyia kazimaelekezo  yanayotokana na ukaguzi mbalimbali  zilizofanywa na PPRA Kuchukua hatua stahiki dhidi ya  taasisi za Serikalizinazokiuka  utekelezaji wa maelekezoya PPRA Hitimisho  Ripoti hii imeandaliwa kwa lengo la kutoa elimu zaidi kwa wananchi wa kawaida  kuhusu shughuli zilizotekelezwa na PPRA katika kusimamia ununuzi ndani ya  Serikali, kama ambavyo zimeelezewa kwa kina katika ripoti ya utendakazi wa PPRA  kwa kipindi cha Julai 2020 mpaka Juni 2021 PPRA inaamini kuwa ripoti hii itamsaidia msomaji kuelewa vizuri kazi zilizotekelezwa  katika mwaka husika, mafanikio, changamoto na ufumbuzi wake. Ni matumaini yetu | P a g e  kuwa ripoti hii itahamasisha wananchi kuendelea kushirikiana na PPRA ili  kuhakikisha kuwa ununuzi serikalini unafanywa kwa kuzingatia sheria, kanuni na  taratibu. 