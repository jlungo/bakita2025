 TALKING  NOTES  ZA  KATIBU  MKUU  KIONGOZI  KАTIKА  BONANZA  LA  SHIMIWI  TAREHE  20  AGOSTI,  2022  UWANJA  WA  JAMHURI,  DODOMА.  Ndugu  Viongozi  wa  SHIMIWI,  Ndugu  Makatibu  Wakuu  mliopо,  Ndugu  wanamichezo  na  Watumishi  wa  Umma  mliopo,  Ndugu  wanahabari,  Mabibi  na  Mabwana,  Nawasalimu  kwa  jina  la  Jamhuri  ya  Muungano  wa  Tanzania,  Kwanza  kabisa  napenda  kumshukuru  MUNGU  kwa  kutuwezesha  kufika  hapa  kwa  ajili  ya  Pili,  Napenda  kuchukua  fursa  hii  kuwapongeza  watumishi  wa  Umma  nchini  kote  ambao  wanajitoa  usiku  na  mchana,  kutekeleza  majukumu  makubwa  na  mazito  ya  kuijenga  nchi  yetu,  napenda  pia  kuwashukuru  watumishi  wa  Umma  wanamichezo  ambao  mmepata  fursa  ya  kujumuika  hapa  leo  kwa  ajili  ya  kufanya  mazoezi  kwa  Pamoja.  Tatu,  Napenda  kuishukuru  la  Wizara  ya  Utamaduni,  Sanaa  na  Michezo  na  Baraza  Michezo  la  Taifa  kwa  kazi  nzuri  mnayofanya  katika  kusimamia  michezo  nchini.  Michezo  ni  ni  furs  ana  ni  muhimu  watanzania  wakaitumia  kikamilifu.  Nawashukuru  sana  Watumishi  Waandamizi  wa  Wizara  ambao  wapo  hapa  leo,  Katibu  Mkuu  (TAMISEMI),  Katibu  Mkuu  (Utamaduni,  Sanaa  na  Michezo)  na  Naibu  Katibu  Mkuu  (UTUMISHI),  Ndugu  watumishi  wa  Umma  na  wanamichezo,  Jukumu  la  msingi  la  watumishi  wa  Umma  ni  Pamoja  na:  i.  Kutoa  huduma  bora  kwa  Watanzania,  ii.  Kufanya  kazi  kwa  bidii  na  weledi  ili  kuleta  matokeo  chanya,  iii.  Kuongeza  ubunifu  na  tija  katika  shughuli  za  Serikali  ili  kuinua  ubora  wa  huduma  za  Serikali,  iv.  Kuzingatia  Sheria,  Kanuni,  Taratibu  na  Miongozo  mbalimbali  ya  Utumishi  wa  Umma  katika  kutekeleza  shughuli  za  kila  siku.  Watumishi  wa  Umma  ni  chachu  ya  Maendeleo  ya  Taifa,  ni  sisi  ambao  tunaandaa  na  kupanga  mipango  yote  na  kutoa  Mwelekeo/Dira  ambayo  nchi  inafuata.  Aidha,  Watumishi  wa  Umma  ndiyo  wanaosimamia  utekelezaji  wa  Mipango  hiyo.  Kama  sehemu  ya  jamii,  Watumishi  wa  Umma  lazima  tuwe  na  uhakika  wa  mahitaji  ya  msingi  ya  wananchi  ili  kupelekea  kuandaa  mipango  bora  inayolenga  kuinua  Maisha  ya  wananchi  wote  na  pia  kusimamia  utekelezaji  wake  ili  kufikia  malengo  tuliyojiwekea.  Ili  kutekeleza  majukumu  haya  mazito,  Watumishi  wa  Umma  hawana  budi  kuwa  na  afya  njema  na  akili  timamu.  Masuala  haya  unayapata  katika  Mtindo  bora  wa  Maisha  (Healthy  Living).  Mtindo  bora  wa  Maisha  ni  ule  unaozingatia  ulazi  unaofaa,  kufanya  mazoezi  ya  mwili,  kuepuka  matumizi  ya  Sigara  au  bidhaa  za  Tumbaku.  Utaratibu  huu  unasaidia  kukabiliana  na  magonjwa  sugu  yasiyoambukiza  kama  vile  Ugonjwa  wa  Moyo,  Kisukari  n.k  hivyo  kulinda  nguvu  kazi  ya  Taifa.  Ni  kwa  kutambua  hili  Serikali  ilianzisha  taasisi  ya  kusimamia  michezo  katika  Wizara  za  Serikali  ili  kutoa  fursa  ya  kujenga  dhana  ya  mtindo  bora  ya  Maisha.  Maeneo  mengine  ya  manufaa  ni  Pamoja  na  kujenga  umoja  katika  Utumishi  wa  Umma  kwa  watumishi  kupata  nafasi  ya  kujenga  ushirikiano  (networking).  Serikali  ni  kubwa  na  ina  malengo  tofauti  ingawa  malengo  hayo  yote,  mwisho  wake  ni  kutimiza  lengo  kuu  la  Serikali.  Bila  kuwa  na  umoja,  ni  vigumu  kutimiza  malengo  hayo.  (Science  of  Football  kwenye  Governance).  Tutumie  michezo  kujenga  umoja  ili  malengo  ya  taasisi  zetu  yaweze  kutimia.  Kama  mnavyojua,  Serikali  ya  Jamhuri  ya  Muungano  wa  Tanzania  imepanga  kufanya  Sensa  ya  Watu  na  Makazi.  Kwa  sasa,  maandalizi  yamekamilika  na  Sensa  hiyo  itaanza  siku  ya  Jumanne,  tarehe  23  Agosti  2022.  Sensa  ya  Watu  na  Makazi  ni  zoezi  la  kitaifa  linalofanyika  kila  baada  ya  miaka  10  ambapo  Sensa  ya  mwisho  kufanyika  nchini  ni  ile  ya  mwaka  2012.  Hivyo  Sensa  ya  mwaka  2022  itakuwa  ni  sensa  ya  Sita  kufanyika  nchini  baada  ya  Muungano  wa  Tanganyika  na  Zanzibar  mwaka  1964.  Sensa  nyingine  zilifanyika  mwaka  1967,  1978,  1988,  2002  na  2012.  Ndugu  watumishi  wa  Umma  na  wanamichezo,  Mwaka  huu  ni  mwaka  wa  Sensa  ya  watu  na  makazi.  Sensa  ya  watu  na  makazi  ni  utaratibu  wa  kukusanya,  kuchambua,  kutathimini  na  kuchapisha  na  kusambaza  takwimu  za  kidemographia,  kiuchumi  na  kijamii  kuhusiana  na  watu  wote  na  makazi  yao  katika  nchi  kwa  kipindi  maalum.  Kwa  maana  nyingine,  sensa  ni  zoezi  maalum  lenye  lengo  la  kupata  idadi  ya  watu  wote  katika  nchi,  kwa  umri  na  jinsia,  mahali  wanapoishi  na  hali  yao  ya  elimu,  hali  ya  ajira,  hali  ya  vizazi  na  vifo  na  hali  ya  makazi.  Takwimu  hizi  za  msingi  ndiyo  zinazoweza  kuanisha  mahitaji  halisi  ya  wananchi  yakiwemo  makundi  maalum  yenye  uhitaji  maalum  kwa  mfano,  watu  wenye  ulemavu,  wanawake,  watoto,  vijana  na  wazee  hivyo  kurahisisha  uandaaji  wa  sera  na  mipango  ya  maendeleo  kulingana  na  uhitaji  na  mazingira  yaliyopo.  Sensa  ya  Watu  na  Makazi  ya  Mwaka  2022  ina  Umuhimu  wa  kipekee  ambao  ni  pamoja  na:  Kuisadia  Serikali  kupata  taarifa  za  msingi  zitakazosaidia  mchakato  wa  utekelezaji  wa  Dira  ya  Maendeleo  ya  mwaka  2025,  mageuzi  ya  masuala  ya  afya  na  jamii,  pamoja  na  ufuatiliaji  wa  ajenda  za  maendeleo  za  kimataifa;  Taarifa  za  idadi  ya  watu  husaidia  katika  mamlaka  za  wilaya  katika  utekelezaji  wa  mipango  ya  maendeleo  ambayo  huakisi  matakwa  ya  watu  katika  ngazi  husika  na  kusaidia  kwenye  uwiano  wa  mgawanyo  wa  rasilimali;  Taarifa  za  msingi  za  hali  ya  kidemografia,  kijamii  na  kiuchumi  za  idadi  ya  watu  na  makazi  za  mipango  katika  ngazi  zote;  Kigawio  katika  kukokotoa  viashiria  vingine  mfano  Pato  la  mtu  mmoja  mmoja,  Pato  la  Taifa,  Ajira  na  ukosefu  wa  Ajira  na  kiwango  cha  uandikishaji  wa  wanafunzi;  Taarifa  itakayowezesha  serikali  kujua  ongezeko  la  idadi  ya  watu,  kwa  mgawanyo  na  viashiria  vingine,  ambavyo  ni  muhimu  kwa  usimamizi  wa  mazingira;  na  Msingi  wa  utawala  bora  na  ujumuishaji  wa  demokrasia.  Takwimu  sahihi  za  Sensa  zinahitajika  kwa  ajili  ya  ugawaji  wa  majimbo  ya  uchaguzi  kwa  ufanisi,  kurekebisha  mipaka  ya  kiutawala  katika  serikali  za  mitaa.  Wakati  nahitimisha,  naomba  kusisitiza  yafuatayo:  i.  Michezo  ni  sehemu  ya  kazi  hivyo,  Wakuu  wa  Taasisi  waone  umuhimu  wa  kutenga  bajeti  kwa  ajili  ya  michezo,  ikiwa  ni  pamoja  na  kuwapa  watumishi  ruhusa  za  kuhudhuria  michezo  na  mashindano  mbalimbali  kama  ilivyobainishwa  kwenye  kanuni  za  Utumishi  wa  Umma,  ii.  Utendaji  kazi  unaojali  matokeo,  iii.  Watumishi  wa  Umma  kuongeza  bidi  katika  kutekeleza  shughuli  za  Umma  ili  kufikia  malengo  ambayo  nchi  yetu  imejiwekea,  iv.  Kuwa  tayari  kuhesabiwa  siku  ya  tarehe  23  Agosti,  2022.  Nawatakia  kila  la  kheri  katika  zoezi  la  Sensa  na  Michezo  mema  ya  SHIMIWI  2022  itakayofanyika  Tanga  kuanzia  tarehe  1  15  Oktoba,  2022.  Asanteni  sana.