  HOTUBA  YA  WAZIRI  MKUU  WA  JAMHURI  YA  MUUNGANO  WA  TANZANIA,  MHE.  KASSIM  M.  MAJALIWA     WAKATI  AKISHUHUDIA  ZOEZI  LA  UCHEPUSHAJI  WA  MAJI  YA  MTO  RUFIJI  ILI  KUPISHA  UJENZI  WA  TUTA  KUU  LA  BWAWA  LA  JULIUS  NYERERE  TAREHE  18  NOVEMBA,  2020  Mhandisi  Zena  Said,  Katibu  Mkuu  wa  Wizara  ya  Nishati;  Dkt.  Alexander  Kyaruzi,  Mwenyekiti  wa  Bodi  ya  Nishati;  Dkt.  Asim  Abdelhamid  Elgazar,  Waziri  wa  Nyumba;  Dkt  .  Mohamed  Elmarkabi,  Waziri  wa  Nishati  wa  Misri;  Dkt.  Medard  Kalemani,  Waziri  Mstaafu  wa  Nishati;  Dkt.  Hamdy  Loza,  Naibu  Waziri  wa  Mambo  ya  Nje  wa  Misri;  Makatibu  Wakuu,  Naibu  Katibu  Wakuu  na  Viongozi  wengine  wa  Serikali;  -Dkt  Damas  Ndumbaro,  Katibu  Mkuu  Ofisi  ya  Rais  (Utawala  Bora);  -Prof  Sifuni  Mchome,  Katibu  Mkuu  Wizara  ya  Katiba  na  Sheria;  -Dkt.  Moses  Kusiluka,  Katibu  Mkuu    IKULU;  -Brigedia  Jenerali  Wilbert  Ibuge,  Katibu  Mkuu  Wizara  ya  Mambo  ya  Nje;  -Dkt.  Hassan  Abbas,  Katibu  Mkuu  Wizara  ya  Habari,  Utamaduni,  Sanaa  na  Michezo;  -Naibu  Makatibu  Wakuu  mliopo;  Dkt.  Alexander  Kyaruzi,  Mwenyekiti  wa  Bodi  ya  Wakurugenzi  ya  TANESCO;  Balozi  Mohamed  Elwafa,  Misri  nchini  Tanzania;  Bw.  Mohamed  Abdelwahab,  M/kiti  Bodi  ya  Uwekezaji  ya  Arab  Contractors   ;  Bw.  Sayed  Elbaroudy,  Mwenyekiti  Bodi  ya  Arab  Contractors   ;  Bw.  Sadek  Elsewedy,  Mwenyekiti  Kampuni  ya  Elsewedy  Electric   ;  Bw.  Hesham  Okasha,  Mwenyekiti  Bodi  ya  Benki  ya  Ahly   ;  Jen.  Kamal  Barany,  Msaidizi  wa  Mkuu  wa  Kikosi  cha  Uhandisi  katika  Mamlaka  ya  Jeshi     Dkt.  Tito  Mwinuka,  Mkurugenzi  Mtendaji  wa  TANESCO;  Mha.  Kashubila,  Mhandisi  Mkazi  wa  Mradi;  Wafanyakazi  wa  TANESCO,  TECU  na  Wakandarasi;  Viongozi  wa  Serikali  kutoka  Taasisi  mbalimbali;  Waandishi  wa  Habari;  Wasanii  Wetu;  Wageni  waalikwa,  Mabibi  na  Mabwana;  UTANGULIZI  Awali  ya  yote  nitangulie  kumshukuru  Mwenyezi  Mungu,  kwa  kutujalia  afya  njema  na  kutuwezesha  wote  kukutana  hapa  siku  hii  ya  leo  katika  hafla  hii  fupi  ya  kushuhudia  uchepushwaji  wa  maji  kutoka  Mto  Rufiji,  Leo  nimekuja  na  salaam  kutoka  kwa  Mhe  Dkt  John  Pombe  Magufuli,  Rais  wa  Jamhuri  ya  Muungano  wa  Tanzania  na  Mheshimiwa  Samia  Suluhu  Hassan,  Makamu  wa  Rais  wa  Jamhuri  ya  Muungano  wa  Tanzania.  Nianze  kwa  kutoa  shukurani  zangu  za  dhati  na  za  kipekee  kwa  ushirikiano  mkubwa  unaotolewa  na  Serikali  ya  Misri  katika  kuhakikisha  Mradi  huu  wa  kufua  umeme  kwa  maji  wa  Julius  Nyerere  unakamilika  kwa  wakati.  Ndugu  Watanzania  mtakumbuka  wakati  wa  kampeni,  viongozi  wetu  Rais  wa  Jamhuri  ya  Muungano  wa  Tanzania  na  Makamu  wa  Rais  wa  Jamhuri  ya  Muungano  wa  Tanzania  kupitia  Ilani  ya  CCM  waliahidi  kuendeleza  miradi  yote  iliyoanzishwa.  Shukrani  kwa  kumpigia  kura  nyingi  Dkt  John  Pombe  Magufuli  na  hii  ni  ishara  ya  imani  ya  kazi  zilizofanywa  ukiwemo  mradi  huu.  GHARAMA  NA  MANUFAA  YA  MRADI  Mradi  huu  unafadhiliwa  na  Serikali  kwa  asilimia  100,  kwa  gharama  ya  Shilingi  trilioni  557.  Aidha,  Serikali  imeendelea  kuwaamini  na  kuwatumia  Wataalamu  wa  kitanzania  katika  kusimamia  miradi  mikubwa  na  kwa  kutambua  hilo  mradi  huu  unasimamiwa  na  Mhandisi  Mshauri  wa  kitanzania  kwa  asilimia  mia  moja.  Mabibi  na  Mabwana,  mradi  huu  wa  Kufua  Umeme  kwa  kutumia  maji  wa  Julius  Nyerere  ni  mradi  mkubwa,  wa  kimkakati  na  wa  aina  yake  katika  ukanda  huu  wa  Afrika,  ukiwa  ni  wa  kwanza  kwa  ukubwa  kwa  Afrika  Mashariki  na  wa  nne  katika  Bara  la  Afrika.  Nimeambiwa  kwamba,  Mradi  huu  unaenda  sambamba  na  ujenzi  wa  Njia  ya  Kusafirisha  Umeme  ya  msongo  wa  kilovolti  400  kutoka  eneo  la  Mradi  hadi  Chalize,  yote  hii  ni  kuhakikisha  umeme  unaotoka  hapa  unaingizwa  kwenye  gridi  ya  Taifa.  Niipongeze  Wizara  yetu  ya  Nishati,  TANESCO,  Wakandarasi  na  TECU  kwa  juhudi  kubwa  mnazoendelea  nazo  kutekeleza  mradi  huu  mkubwa  wa  Julius  Nyerere  pamoja  na  ubunifu  wa  miradi  mbalimbali  ya  nishati  na  umeme.  Ndugu  Wageni  Waalikwa,  kama  mnavyofahamu  Serikali  ya  Awamu  ya  Tano  imekuwa  mstari  wa  mbele  katika  kuhakikisha  Nchi  inakuwa  na  umeme  wa  kutosha  na  wa  uhakika.  Kwa  kutambua  hilo  tumeweka  vipaumbele  katika  Sekta  ya  Nishati  nchini.  Serikali  imehakikisha  hali  ya  upatikanaji  wa  umeme  inaimarika  na  huduma  za  kijamii  na  kimaendeleo  zinawafikia  wananchi.  Lengo  kubwa  likiwa  ni  kuboresha  hali  ya  maisha  ya  Watanzania  wote  kwa  ujumla  pamoja  na  kuchochea  fursa  za  kimaendeleo  na  kiuchumi  kwa  wananchi  wote.  Ndugu  Wageni  waalikwa,  upatikanaji  wa  umeme  wa  bei  nafuu  na  uhakika  nchini  kwetu  utachochea  ukuaji  na  mapinduzi  katika  sekta  ya  viwanda  kwa  kushusha  gharama  za  uendeshaji  viwandani,  kukabiliana  na  mfumuko  wa  bei,  kuwezesha  ushindani  wa  bidhaa  za  Tanzania  katika  masoko  ya  Afrika  Mashariki,  Afrika  na  Duniani  kwa  ujumla  sambamba  na  kuvutia  uwekezaji  mkubwa  wa  kati  na  mdogo  katika  sekta  mbalimbali  nchini  kutokana  kupungua  kwa  gharama  za  umeme  katika  uzalishaji  pamoja  na  watanzania  wote  kumudu  gharama  za  umeme  mijini  mpaka  vijijini.  Aidha,  mradi  huu  utatuwezesha  kuwa  na  umeme  mwingi,  na  wa  kutosha  lakini  pia  kutuwezesha  kufanya  biashara  ya  umeme  na  nchi  jirani.  Ndugu  Wageni  waalikwa,  kuimarika  na  kukua  kwa  sekta  ya  Viwanda  kutokana  na  Mradi  huu,  Shirika  letu  la  Umeme,  TANESCO  litanufaika  kwa  kuongeza  makusanyo  ya  bili  za  umeme  za  kila  mwezi  kutoka  kwa  wateja  wakubwa  na  viwanda  vitakavyojitanua  na  vipya  vitakavyounganishwa.  Mapinduzi  hayo  yote  yanatarajiwa  kuzalisha  ajira  nyingi  kwa  kiasi  kikubwa,  kuongeza  mapato  ya  kodi  kwa  Serikali  na  hivyo  kukuza  pato  la  mtu  mmoja  mmoja  na  Taifa  kwa  ujumla  pamoja  na  kuimarisha  uchumi  wa  Nchi.  Maendeleo  hayo  na  upatikanaji  umeme  wa  uhakika  utakwenda  sambamba  na  kuimarika  kwa  huduma  za  kijamii  kama  vile  maji,  elimu,  afya,  teknolojia,  n.k.  Ndugu  Wageni  waalikwa,  umeme  ni  huduma  muhimu  ambayo  ikipatikana  na  kutumika  vizuri  inaweza  kuondoa  kabisa  umasikini  katika  nchi  yetu  kwa  ujumla.  HATUA  ILIYOFIKIWA  Kwa  kutambua  umuhimu  wa  mradi,  Mhe.  Dkt  John  Pombe  Magufulu,  Rais  wa  Jamhuri  ya  Muungano  wa  Tanzania  aliamua  kutekeleza  mradi  huu  wa  umeme  wa  Julius  Nyerere  ambayo  ilikuwa  ni  ndoto  na  maono  ya  Baba  wa  Taifa  letu,  Hayati  Mwl.  Julius  Kambarage  Nyerere  ambapo  leo  hii  mradi  huu  umefikia  hatua  muhimu  ya  kuchepusha  mto  kwa  ajili  ya  kuanza  rasmi  ujenzi  wa  tuta  kuu  la  kingo  za  bwawa  litakalotumika  kuzalisha  umeme  huo.  Niyapongeze  makampuni  yanayojenga  mradi  huu  ambayo  ni  Elsewedy  Electric  na  Arab  Contractors  kwa  kazi  nzuri  na  ahadi  ya  kumaliza  kwa  wakati.  MAAGIZO  MUHIMU  Ndugu  Wageni  waalikwa,  kwa  niaba  ya  Serikali  ya  Jamhuri  ya  Muungano  wa  Tanzania  kwanza  nasisitiza  usimamizi  makini,  wa  viwango  na  madhubuti  kwa  mkandarasi  kuhakikisha  kuwa  mradi  huu  unakamilika  kwa  wakati  kama  ambavyo  sisi  tunalipa  kwa  wakati.  Pili  kutekeleza  makubaliano  ya  CSR  ili  tuanze  kutekeleza  miradi  tuliyojipangia.  Pia  nitumie  nafasi  hii  kuwahimiza  wataalamu  wetu  wa  ndani  kutumia  fursa  hii  ya  kujengewa  uwezo  kwa  manufaa  ya  baadae  katika  kusimamia  mradi  huu  na  miradi  mingine  itakayobuniwa  siku  za  usoni.  Pia  hii  ni  fursa  kwa  yeyote  atakayeamua  kufanya  biashara  kutumia  umeme  ili  kujipatia  kipato  kama  vile  viwanda,  wajasiliama  (wachomeleaji,  saluni  na  TEHAMA).  Ndio  faida  ya  kujenga  miradi  kwa  ajili  ya  maendeleo  ya  watu.  Mradi  huu  ni  kielelezo  cha  mahusiano  mazuri  tuliyonayo  kati  ya  Serikali  zetu  za  Misri  na  Tanzania  yaliyoanzishwa  na  viongozi  wetu,  Mheshimiwa  Dkt  John  Pombe  Magufuli  na  Mheshimiwa  Abdel  Fattah  Al-Sisi.  HITIMISHO  Mwisho,  nihitimishe  kwa  kuwashukuru  wote  mliofika  katika  hafla  hii  na  wote  mnaoendelea  na  utekelezaji  wa  mradi  huu  mkubwa  na  wa  kihistoria  kwa  nchi  yetu  na  mtambue  kuwa  matumaini  makubwa  ya  watanzania  yamebebwa  na  mradi  huu.  Hivyo,  kazi  zifanyike  usiku  na  mchana  bila  kuchoka  na  kwa  weledi  mkubwa  ili  mradi  ukamilike  kwa  ubora  unaotakiwa  na  kwa  wakati  uliopangwa.  ASANTENI  SANA  KWA  KUNISIKILIZA!  MUNGU  IBARIKI  TANZANIA!