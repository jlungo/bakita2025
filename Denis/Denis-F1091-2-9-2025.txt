 SERIKALI YA MAPINDUZI ZANZIBAR HOTUBA YA WAZIRI WA AFYA MHESHIMIWA NASSOR AHMED MAZRUI (MBM) KUHUSU MAKADIRIO YA MAPATO NA MATUMIZI KWA MWAKA WA FEDHA 2023/2024 KATIKA BARAZA LA WAWAKILISHI ZANZIBAR Juni, 2023 Hotuba ya Waziri wa Afya, Ustawi wa Jamii, Wazee, Jinsia na Watoto 2021/2022 Hotuba ya Waziri wa Afya, 2023/2024 YALIYOMO UTANGULIZI Mheshimiwa Spika, Kwanza kabisa naomba nitumie fursa hii kumshukuru Mwenyezi Mungu mwingi wa rehma aliyeumba mbingu na ardhi na vyote vilivyomo baina yake, kwa kutujaalia uhai, uzima na afya njema; hali iliyopelekea kukutana tena katika kikao hiki kujadili bajeti ya Wizara ya Afya. Mheshimiwa Spika, Aidha, natoa shukrani za pekee kwa Rais wa Zanzibar na Mwenyekiti wa Baraza la Mapinduzi Mheshimiwa Dk. Hussein Ali Mwinyi kwa kuendelea kuliongoza vyema Taifa hili katika hali ya amani na utulivu. Pia, niwapongeze Mheshimiwa Othman Masoud Othman Makamo wa Kwanza wa Rais na Mheshimiwa Hemed Suleiman Abdullah Makamo wa Pili wa Rais kwa mashirikiano mazuri wanayompatia katika kuiongoza nchi yetu. Mheshimiwa Spika, Nichukuwe fursa hii kukupongeza wewe binafsi, kwa kuendelea kuliongoza Baraza hili kwa umakini kabisa. Pia nawapongeza Naibu Spika, Mheshimiwa Mgeni Hassan Juma na Wenyeviti wa Baraza hili Mheshimiwa Mwanaasha Khamis Juma na Mheshimiwa Abdalla Hussein Kombo kwa kukusaidia katika kuendesha mijadala mbali mbali ndani ya Baraza hili, kazi ambayo wameifanya kwa umahiri mkubwa. Aidha, nampongeza Katibu wa Baraza la Wawakilishi, Ndugu Raya Issa Msellem kwa kusimamia na kufanikisha shughuli za Baraza kwa ufanisi. Hotuba ya Waziri wa Afya, 2023/2024 Hotuba ya Waziri wa Afya, 2023/2024 2 Mheshimiwa Spika, Wizara inatambua na kuthamini mchango mkubwa wa Wajumbe wa Kamati ya Ustawi wa Jamii inayoongozwa na Mheshimiwa Mohammed Ahmada (Mwakilishi wa Wananchi Jimbo la Malindi), hivyo nachukua fursa hii kuwashukuru Wajumbe wa Kamati hii kwa namna walivyoshirikiana nasi wakati wote walipofanya ziara katika Wizara hii, wameonesha uweledi na ukomavu mkubwa katika kutupatia maelekezo, ushauri na mapendekezo ya kuimarisha utendaji kazi kwa nia ile ile ya kufikia malengo ya Serikali ya Awamu ya nane (8). Baada ya shukurani hizo sasa kwa ruhusa yako naomba nieleze utekelezaji wa Wizara ya Afya kwa mwaka wa fedha 2022/2023 kama ifuatavyo: - UTEKELEZAJI WA KIFEDHA KWA MWAKA 2022/2023 Mheshimiwa Spika, Kwa mwaka wa fedha 2022/2023, Wizara ya Afya, (Fungu H01) ilikadiriwa kutumia shilingi 154,027,109,000/= zikijumuisha shilingi 35,109,700,000/= kwa ajili ya mishahara; shilingi 53,493,100,000/= kwa kazi nyenginezo; shillingi 4,698,800,000/= kwa Ruzuku na shilingi 60,725,509,000/= kwa kazi za Maendeleo. Aidha, Hospitali ya Mnazi Mmoja (Fungu H02) ilikadiriwa kutumia shilingi 34,186,349,000/= zikihusisha shilingi 14,694,200,000/= kwa ajili ya mishahara na shilingi 5,969,930,000/= kwa kazi za uendeshaji wa Hospitali na shilingi 13,522,219,000/= kwa Miradi ya maendeleo. Mheshimiwa Spika, Hadi kufikia Machi 2023, Wizara ya Afya (Fungu H01) iliingiziwa na kutumia jumla ya shilingi 71,340,303,535/= sawa na asilimia 46.3 ya makadirio kwa mwaka Hotuba ya Waziri wa Afya, 2023/2024 3 2022/2023. Kati ya hizo shilingi 40,523,419,920/= kwa ajili ya mishahara sawa na asilimia 115, Ongezeko hili ni kutokana na mabadiliko ya mishahara yalioanza Julai 2022, shilingi 17,315,367,591/= kwa ajili ya matumizi mengineyo sawa na asilimia 32.3 na shilingi 3,510,461,425/= kwa ajili ya ruzuku sawa na asilimia 74.7. Aidha, shilingi 9,991,054,599/= sawa na asilimia 16.4, ziliingizwa na kutumika kwa kazi za maendeleo, kati ya hizo shilingi 1,893,738,719/= sawa na asilimia 7.5, kutoka Serikalini, na shilingi 8,097,315,880/= sawa na asilimia 32.1, kutoka kwa washirika wa maendeleo. Mchanganuo wa fedha hizo unapatikana katika kiambatisho namba 1. Mheshimiwa Spika, Kwa upande wa hospitali ya Mnazi Mmoja (H02) shilingi 19,507,633,243/= zilipatikana na kutumika. Fedha hizo zinajumuisha shilingi 2,138,619,900/= kwa matumizi ya mengineyo sawa na asilimia 44.3 na shilingi 17,369,013,343/= sawa na asilimia 118 kwa ajili ya mishahara. Ongezeko hili ni kutokana na mabadiliko ya mishahara yalioanza Julai 2022. Kiambatisho namba 1 kinatoa ufafanuzi. Mheshimiwa Spika, Wizara ya Afya (Fungu H01) ilikadiriwa kukusanya shilingi 25,000,000,000/=, Hadi kufikia Machi 2023 makusanyo ya Wizara ya Afya yamefikia shilingi 2,301,627,251/= sawa na asilimia 9.2 ya makadirio. Makusanyo yameshuka kutokana na kupungua kwa maambukizi ya UVIKO 19. Kiambatisho namba 2. Hotuba ya Waziri wa Afya, 2023/2024 4 Mheshimiwa Spika, Hospitali ya Mnazi Mmoja (Fungu H02) kwa 2022/2023 ilikadiriwa kukusanya shilingi 1,000,000,000/= kupitia vyanzo vya malipo ya huduma za Afya, huduma za haraka (Fast Track) huduma za Bima na malipo ya wanafunzi wa kigeni. Hadi kufikia Machi, 2023 Hospitali ya Mnazi Mmoja imekusanya jumla ya shilingi 707,106,743/= sawa na asilimia 70.7, makusanyo hayo yanaonekana kwenye kiambatisho namba 2. Mheshimiwa Spika, Wizara imefanikiwa kupata fedha za ahueni ya UVIKO 19 ambazo ni shilingi 37,315,563,560/= ambazo zilitumika kutoka fedha zilizoidhinishwa. Aidha, Hospitali ya Mnazi Mmoja imeingiziwa fedha maalumu shilingi 2,130,000,000/= kwa matumizi ya dawa na vifaa tiba na shilingi 597,405,350/= ziliingizwa kwa matumizi ya tiba hewa (gesi ya oksijeni), ambazo ni fedha kutoka Wizara ya Afya. Mheshimiwa Spika, Vipaumbele vya Wizara vimezingatia mapendekezo yaliyotolewa katika mapitio ya utekelezaji ya Wizara kwa mwaka 2022/2023, Mpango Mkakati wa nne wa Wizara, Mikakati ya Kitaifa na Kimataifa, Dira ya Maendeleo 2050, llani ya Uchaguzi ya 2020/2025 na maagizo ya Serikali. Vipaumbele hivyo vinagusa maeneo yafuatayo: - Kuimarisha Huduma na miundombinu ya Afya ya Uzazi ya Mama na mtoto kwa kupunguza vifo vya mama wajawazito na watoto wachanga, Kuimarisha upatikanaji wa Dawa, vifaa tiba na uchunguzi, Hotuba ya Waziri wa Afya, 2023/2024 5 Kuanzisha kwa mfuko wa huduma za afya Zanzibar, Kuimarisha nguvu kazi ya Afya, Kuimarishwa huduma za Afya ya Msingi, Kuimarisha kinga na kuendeleza mapambano dhidi ya maradhi ya mripuko na majanga ya kiafya, Kuendeleza mapambano dhidi ya maradhi ya kuambukiza na yasiyoambukiza, Kuimarisha miundombinu ya utoaji wa huduma za afya, Kuimarisha matumizi ya taarifa za afya katika kufanya maamuzi. MAFANIKIO YA WIZARA KWA MWAKA FEDHA 2022/202312. Mheshimiwa Spika, yafuatayo ni baadhi ya mafanikio yaliyopatikana katika kipindi cha Julai, 2022 hadi Machi, 2023 kama ifuatavyo: - Kuimarisha Afya ya Uzazi wa Mama na mtoto na kupunguza vifo vya mama wajawazito kutoka mama 70 kwa 2021 hadi 56 kwa mwaka 2022. Vilevile, Jumla ya vichanga vilivyofariki 1,973 viliripotiwa kwa mwaka 2021, ikilinganishwa na vichanga 1,716 vilivyofariki mwaka 2022, Kuongeza upatikanaji wa Dawa, vifaa tiba na uchunguzi, Kuanzishwa kwa Mfuko wa Huduma za Afya kwa wote, Kuimarisha nguvu kazi ya Afya kwa kuajiri jumla ya wafanyakazi wapya 710 kwa mwaka 2022/2023, Hotuba ya Waziri wa Afya, 2023/2024 6 Kuimarisha huduma za Afya ya Msingi, Kuimarisha kinga na kuendeleza mapambano dhidi ya maradhi ya mripuko na majanga ya kiafya, Kuendeleza mapambano dhidi ya maradhi ya kuambukiza na yasiyoambukiza, Kuimarisha miundombinu ya utoaji wa huduma za afya ikiwemo kukamilika kwa ujenzi wa hospital 10 za Wilaya na Hospital moja (1) ya Mkoa pamoja na jengo la Maabara ya Wakala wa Chakula, Dawa, Kuendelea kukusanya na kuzitumia taarifa za afya na kufanya maamuzi sahihi kwa kutumia miongozo mbalimbali ya utekelezaji. Mheshimiwa Spika, Mafanikio haya na mengineyo yanaelezwa kwa kina katika utekelezaji wa shughuli zilizofanyika kupitia huduma zinazotolewa katika kila programu husika kama ifuatavyo:- PROGRAMU YA KINGA NA ELIMU YA AFYA (PH0101) Mheshimiwa Spika, jukumu la Programu hii ni kuhakikisha jamii inapata huduma bora za kinga pamoja na kuongeza uelewa kwa njia mbalimbali za kujikinga na maradhi ya kuambukiza na yasioambukiza. Katika kufikia azma hii Wizara kupitia Programu ya Kinga na Elimu ya Afya ilipanga kutekeleza shughuli zifuatazo:- Kuimarisha huduma za afya ya mama na mtoto kupunguza vifo vitokanavyo na uzazi pamoja na vifo vya watoto wachanga. Hotuba ya Waziri wa Afya, 2023/2024 7 Kuendelea kudhibiti maambukizi ya virusi vya UKIMWI, homa ini na kifua kikuu. Kuendelea na mikakati ya kumaliza Malaria hasa katika maeneo ambayo bado maambukizi ya maradhi hayo yanaripotiwa. Kuongeza kiwango cha chanjo kwa watoto waliochini ya mwaka mmoja kufikia zaidi ya asilimia 90. Kuendelea kutoa chanjo ya saratani ya shingo ya kizazi kwa watoto wa kike wenye umri wa miaka 9 hadi 14. Kuhamasisha jamii juu ya usafi wa mazingira kujikinga na maradhi mbali mbali yakiwemo maradhi ya kuharisha na kipindupindu. Kuendeleza Programu za elimu ya afya katika ngazi ya jamii na maskulini. Kufuatilia mienendo ya maradhi kuweza kubaini mapema uwepo wa maradhi na kuchukua tahadhari zinazostahiki Kuimarisha huduma za kinga dhidi ya maradhi ya kuambukiza na yasiyo ya kuambukiza. Kutekeleza mkakati wa kimataifa wa kudhibiti maradhi (International Health Regulation –IHR) Mheshimiwa Spika, Wizara ya Afya kupitia fungu (PH0101) ilitenga jumla ya shilingi 34,410,113,000/= Kwa ajili ya shughuli zilizopangwa kutekelezwa kupitia Programu ya Kinga na Elimu ya Afya ambapo hadi kufikia Machi 2023 kiasi cha shilingi 15,768,477,573/= zilitumika sawa na asilimia 45.8 ya fedha Hotuba ya Waziri wa Afya, 2023/2024 8 zilizotengwa katika programu hii. Utekelezaji wa shughuli zilizoainishwa katika programu hii unaelezwa kupitia huduma mbali mbali zilizotolewa kama ifuatavyo: - HUDUMA SHIRIKISHI ZA UKIMWI, HOMA YA INI, KIFUA KIKUU NA UKOMA Mheshimiwa Spika, Kwa mwaka wa fedha 2022/2023 Wizara ilitenga jumla ya shilingi 5,038,603,000/=, kati ya hizo shilingi 94,288,000/= ni kutoka Serikalini na shilingi 4,645,200,000/= kutoka kwa washirika wa maendeleo. Hadi kufikia Machi 2023, huduma hii imepokea kiasi cha shilingi 2,052,334,569/= kutoka kwa washirika wa maendeleo sawa na asilimia 44.1. Mheshimiwa Spika, Kuanzia JuIai 2022 hadi Machi, 2023. Jumla ya watu 93,912 (wanawake 50,310 na wanaume 43,602) walipatiwa huduma za ushauri nasaha na upimaji wa VVU katika vituo mbali mbali vya afya vya Unguja na Pemba, kati ya hao 659 (Wanawake 416 na wanaume 243) sawa na asilimia 0.7 wamebainika kuwa na maambukizi ya VVU. Aidha, watu wa makundi maalumu 7,313 walipatiwa huduma ya upimaji wa VVU na jumla ya watu 174 sawa na asilimia 2.4 waligundulika kuwa na maambukizi ya VVU na kuanzishwa huduma za kupunguza makali ya VVU (ARVs). Mheshimiwa Spika, Katika kudhibiti maambukizi ya VVU kutoka kwa mama kwenda kwa mtoto, jumla ya mama 43,357 walihudhuria kliniki kwa mara ya kwanza na kupatiwa huduma ya Hotuba ya Waziri wa Afya, 2023/2024 9 upimaji wa VVU, ambapo mama 41,638 sawa na asilimia 96 walipatiwa huduma ya upimaji wa VVU kati ya hao mama 264 sawa na asilimia 0.6 waligundulika na maambukizo ya VVU, mama wote wajawazito waliobanika na maambukizi walipewa dawa za kupunguza makali ya VVU (ARVs). Aidha, watoto 212 waliozaliwa na mama wenye maambukizi ya VVU walipimwa VVU kwa kutumia machine ya DNA-PCR ambapo jumla ya watoto 3 sawa na asilimia 1.4 walibainika kuwa na maambukizi ya VVU. Mheshimiwa Spika, hadi sasa jumla ya wateja 8,417 (wanaume 2,603 na wanawake 5,815) wanaoishi na VVU wanapatiwa huduma kwenye kliniki zetu za huduma na tiba kwa waathirika wa VVU (CTCs) Kupitia vituo vya afya 14 (Unguja 10 na Pemba 4). Miongoni mwa watu hao; 8,263 (wanawake 5,720 na wanaume 2,543) sawa na asilimia 98 ya wenye maambukizi na wanaotumia dawa za kupunguza makali ya VVU (ARVs) wanazopatiwa kutoka kwenye kliniki hizo za huduma na tiba (CTCs). Mheshimiwa Spika, Katika kutoa huduma bora kwa wananchi Wizara inafuata malengo ya Dunia ya “95, 95, 95” ifikapo mwaka 2030 hii inamaanisha asilimia 95 ya watu wanaoishi na maambukizi ya VVU 8,417/10,580 sawa na asilimia 79.6 wanajijua hali zao za maambukizi kati ya hao asilimia 95 ya watu 8,263/8,417 ni sawa na asilimia 98.2 wawe wanatumia dawa yakupunguza makali ya VVU na asilimia 95 ya hao wawe wamepungua au kupunguza makali ya VVU kiwango cha VVU 1,669/1,740 sawa na asilimia 95.9 hadi chini ya kopi 1,000. Hotuba ya Waziri wa Afya, 2023/2024 10 Mheshimiwa Spika, Zoezi la ufuatiliaji wa wagonjwa wa VVU waliopo katika matibabu lilifanyika. Jumla ya sampuli za damu 2,692 zimekusanywa na kuangaliwa kiwango cha VVU katika Hospitali za Mnazi Mmoja, Kivunge na Chake Chake. Kati ya sampuli zilizochunguzwa, sampuli 1,669 sawa na asilimia 95.9 zimeonekana kuwa na kiwango cha chini ya kopi 1,000 na 1,504 chini ya kopi 50 na 71 juu ya kopi 1,000 ya kupunguza makali ya VVU kiwango cha virusi (Viral Load Supression). Mheshimiwa Spika, katika kuimarisha utoaji wa huduma za kliniki ya “methadone”, jumla ya wateja 1,596 (Wanaume 1,516 na wanawake 80) wamesajiliwa. Hadi sasa jumla ya wateja 860 (wanaume 821 na wanawake 39) wanaendelea na matibabu katika kliniki hiyo iliyopo Hospitali ya Wagonjwa wa Akili Kidongo Chekundu. Aidha, idadi ya wateja wapya wanaopata matibabu ya kuacha kutumia madawa ya kulevya “Methadone” imeongezeka kutoka 86 kwa mwaka 2021/2022 na kufikia watu 136 (wanaume 131 na wanawake 5) kwa mwaka 2022/2023, ambapo jumla ya wateja 37 (Wanaume 33 na Wanawake 4) walipona na kuruhusiwa. Mheshimiwa Spika, hadi sasa jumla ya wagonjwa 1,654 wamesajiliwa na wanaendelea na matibabu ya homa ya Ini B katika kliniki za Mnazi Mmoja, Hospitali ya Kivunge na Hospitali ya Chake Chake. Jumla ya wagonjwa 87 (70 wanaume na 17 wanawake) wenye maambukizo ya homa ya Ini ‘B’ wanaendelea na matibabu ya kupunguza makali virusi vya homa ya ini B. Vilevile, kwa upande Hotuba ya Waziri wa Afya, 2023/2024 11 wa Homa ya Ini , jumla ya wagonjwa wapya 81 (67 wanaume na 14 wanawake) wamebainika kuwa na maambukizi ya Homa ya Ini kwa Unguja na Pemba. Mheshimiwa Spika, Kwa upande wa maambukizi ya Kifua kikuu nayo yanaendelea kupungua ambapo jumla ya wagonjwa wapya 713 (Unguja 514 na Pemba 199) wamegundulika kuwa na maambukizi ya Kifua Kikuu. Wagonjwa 612 sawa na asilimia 8 waligundulika na kifua cha ndani ya mapafu na wagonjwa 101 sawa na asilimia 14 waligundulika na kifua cha nje ya mapafu. Kati ya wagonjwa hao jumla ya wagonjwa 5 wamegundulika kuwa na Kifua Kikuu sugu. Wagonjwa wote wamepatiwa matibabu, kati ya wagonjwa wote wa Kifua kikuu hata hivyo, jumla ya wagonjwa 55 sawa na asilimia 8 ya wagonjwa waliochunguzwa wamegundulikana na maambukizi ya VVU na wote wameanzishiwa dawa za ARVs. Mheshimiwa Spika, Katika kipindi hiki cha utekelezaji kutoka Julai 2022 hadi Machi 2023, Jumla ya wagonjwa wa Ukoma 78 (Unguja 69 na Pemba 9) waligundulika, miongoni mwao wagonjwa 62 sawa na asilimia 69 waligundulika na Ukoma wenye mabaka mengi ambao unaambukiza katika jamii na wagonjwa 16 sawa na asilimia 21 ni wenye mabaka kidogo ambao hawaambukizi. Kati ya wagonjwa wote waliogundulika na Ukoma 62 sawa na asilimia 69 hawakuwa na ulemavu, 11 sawa na asilimia 14 walikuwa na ulemavu daraja la kwanza na tano sawa na asilimia sita walikuwa na ulemavu daraja la pili. Hotuba ya Waziri wa Afya, 2023/2024 12 HUDUMA ZA KUMALIZA MALARIA ZANZIBAR Mheshimiwa Spika, Kwa mwaka wa fedha 2022/2023 Wizara ilitenga jumla ya shilingi 3,935,774,000/= kati ya hizo shilingi 513,352,000/= ni kutoka Serikalini na shilingi 3,422,422,000/= kutoka kwa washirika wa maendeleo. Hadi kufikia Machi 2023 huduma hii imepokea kiasi cha shilingi 2,503,451,626/= kutoka kwa washirika wa maendeleo sawa na asilimia 73. Mheshimiwa Spika, Wizara ya Afya inaendelea kuchukua hatua mbali mbali za kutokomeza Malaria Zanzibar, kwa mwaka wa fedha 2022/2023, jumla ya watu 235,862 (Unguja 205,553 na Pemba 30,309) walichunguzwa vimelea vya malaria; Kati yao, Wagonjwa 2,194 (Unguja 1,192 na Pemba 202) sawa na asilimia 0.9 waligunduliwa kuwa na vimelea vya ugonjwa wa Malaria na walipatiwa matibabu stahiki. Hata hivyo wagonjwa 1,893 sawa na asilimia 86 ya waliobainika kuwa na vimelea vya Malaria walifuatiliwa majumbani kwa lengo la kuangalia chanzo cha maambukizo yao. Aidha, maeneo yaliyoripotiwa kuwa na wagonjwa wengi wenye vimelea vya Malaria ni kutoka Wilaya za Mjini, Magharibi B na Kati. Mheshimiwa Spika, Takwimu za hapo juu zinaonyesha kushuka kwa maambukizi ya ugonjwa wa Malaria ambapo kwa mwaka 2021/2022, Jumla ya Watu 440,715 (Unguja 379,892 na Pemba 60,823) walichunguzwa vimelea vya malaria, ambapo wagonjwa 6,626 (Unguja 6,090 na Pemba 536) sawa na asilimia 1.5 waligunduliwa kuwa na vimelea vya ugonjwa wa Malaria. Hotuba ya Waziri wa Afya, 2023/2024 13 Mheshimiwa Spika, Zoezi la upigaji Dawa Majumbani lilifanyika katika Shehia 49 za Unguja kwa Wilaya za Magharibi A, Magharibi B, Kati na Kusini. Zoezi hili limefanyika katika Wilaya hizo kutokana na kiwango kikubwa cha wagonjwa wa Malaria. Jumla ya nyumba 43,500 kati ya 45,000 zilizokadiriwa sawa na asilimia 97 zimepigwa dawa. Vilevile zoezi la kuua viluilui linaendelea kwa kutibu madimbwi na mabwawa yanayoonekana na viluilui vya mbu wa Malaria. Mheshimiwa Spika, Katika hatua nyengine zoezi la ugawaji wa vyandarua linaendelea kwa Mama wajawazito na Watoto chini ya mwaka mmoja katika vituo vyote vya Serikali vinavyotoa huduma za Mama na Mtoto. Jumla ya vyandarua 73,342 viligaiwa. Kati ya hivyo vyandarua 38,631 viligaiwa kwa mama mjamzito kwenye hudhurio lake la mwanzo la ujauzito wake na vyandarua 34,711 viligawiwa kwa watoto waliopata chanjo ya Surua dozi ya mwanzo. HUDUMA SHIRIKISHI ZA AFYA YA UZAZI YA MAMA NA MTOTO Mheshimiwa Spika, Kwa mwaka wa fedha 2022/2023 Wizara ilitenga jumla ya shilingi 3,233,566,000/= kati ya hizo shilingi 1,517,588,000/= ni kutoka Serikalini na shilingi 1,715,978,000/= kutoka kwa washirika wa maendeleo. Hadi kufikia Machi 2023 huduma hii imepokea kiasi cha shilingi 2,193,919,091/= kutoka kwa washirika wa maendeleo sawa na asilimia 67.8 Hotuba ya Waziri wa Afya, 2023/2024 14 Mheshimiwa Spika, Katika jitihada za kupunguza vifo vitokanavyo na uzazi na vifo vya watoto wachanga Zanzibar, Wizara ya Afya inaendelea na hatua mbali mbali ikiwemo kufanya uhakiki wa vifo vya mama na mtoto kwa madhumuni ya kubainisha sababu zilizopelekea kutokea kwa vifo hivyo, kuhamasisha kina Mama kuhudhuria kliniki mapema na kujifungulia katika hospitali na vituo vya afya, pia kuwahamasisha akina Baba kuwasindikiza au kuwawahisha wake zao kliniki mapema na kuendelea kuhudhuria kliniki baada ya kujifungua. Katika kipindi cha Julai, 2022 hadi Machi, 2023, jumla ya vifo vya mama 46 na vifo vya watoto wachanga chini ya siku saba 1,567 viliripotiwa. Aidha, vifo vya mama 46 sawa na asilimia 100 na vifo vya watoto wachanga 840 sawa na asilimia 54 vilihakikiwa. Mheshimiwa Spika, Matokeo ya uhakiki huo yamebainisha sababu za vifo hivyo ni pamoja na watoto kukosa hewa wakati wa kuzaliwa; uzito pungufu; matatizo yatokanayo na mtoto njiti; kupoteza damu na maambukizi kwa watoto wachanga. Kwa upande wa vifo vya mama ni kifafa cha mimba, upungufu wa damu na kutokwa au kupoteza damu nyingi wakati wa ujauzito, kisukari pamoja na maradhi mengine sugu. Mheshimiwa Spika, Katika kufanya juhudi za kuwashajihisha akina Mama kuhudhuria kliniki ya wajawazito pamoja na kujifungulia katika hospitali na vituo vya afya zimeendelea kuchukuliwa na kuonesha mafanikio. Jumla ya Mama na Wajawazito 52,891 walihudhuria kliniki ya upimaji mimba angalau mara moja katika Hotuba ya Waziri wa Afya, 2023/2024 15 kipindi cha ujauzito, kati yao jumla ya Mama 9,017 walihudhuria kliniki wakiwa na ujauzito chini ya wiki 12 (sawa na asilimia 17). Aidha, katika kipindi hicho, Jumla ya Wajawazito 38,097 (Unguja 26,405 na Pemba 11,692) wote walijifungulia Hospitali. Mheshimiwa Spika, Juhudi mbali mbali zinaendelea kuchukuliwa kupunguza vifo vitokanavyo na Mama na Mtoto, shirika la afya duniani limethibitisha kuwa matumizi ya njia za uzazi wa mpangilio yanaweza kupunguza vifo vitokanavyo na uzazi kwa zaidi ya asilimia 30. Kwa kipindi kuanzia mwezi wa July 2022 hadi machi 2023, jumla ya mama 23,644 wapya walijiunga na njia mbali mbali za kisasa za Uzazi wa mpangilio idadi hii imepungua ukilinganisha na mama 24,104 kwa kipindi kama hicho mwaka uliopita. Mheshimiwa Spika, Kama nilivyoeleza mwanzoni mwa programu hii kwamba moja ya lengo la Wizara ni kuikinga jamii dhidi ya maradhi mbali mbali ambayo yanaweza kuepukika. Wizara imeendelea kutoa chanjo kwa watoto chini ya umri wa mwaka mmoja, ambapo watoto 45,016 walipatiwa chanjo ya Penta 3 na wasichana 18,529 wenye umri wa miaka 14 walipatiwa chanjo ya saratani ya mlango wa shingo ya kizazi. Aidha katika kuendelea na mapambano ya maradhi ya ulemavu wa ghafla kwa watoto chini ya umri wa miaka 5 jumla ya watoto 363,130 walipatiwa chanjo ya polio Unguja na Pemba kupitia zoezi maalumu la chanjo hiyo kama inavyojionesha kwenye kiambatisho nambari 3a. Sambamba na hilo, jumla ya watu 299,791 (Pemba 80,187 na Unguja 219,604) walipatiwa chanjo ya UVIKO 19. Hotuba ya Waziri wa Afya, 2023/2024 16 Mheshimiwa Spika, Katika kuimarisha huduma za lishe Wizara imefanya zoezi maalumu ya ulishaji wa matone ya Vitamin A kwa watoto chini ya miezi sita hadi miaka mitano yalitolewa na kupatikana jumla ya watoto 251,074 sawa na asilimia 100.9 walipatiwa matone ya Vitamini A kwa Unguja na Pemba. Idadi hii ni kubwa ukilinganisha na kipindi kama hiki mwaka 2021/2022 ambapo jumla ya watoto 155,183 sawa na asilimia 67 walipatiwa matone ya Vitamin A kwa Unguja na Pemba. Mafanikio haya yamechangiwa na mashirikiano makubwa kutoka sekta mbali mbali za Serikali na binafsi hasa Masheha na wahudumu wa Afya wa kujitolea (CHVs). Mheshimiwa Spika, Katika hatua ya kupunguza tatizo la upungufu wa damu kwa mama wajawazito, ufuatiliaji na utoaji wa elimu umefanyika kwa upande wa Unguja na jumla ya mama wajazito 1,021 waliohudhuria kliniki za mama na mtoto walichunguzwa wingi wa damu kwenye vituo vya Afya vilivotembelewa ambavyo ni KMKM Kibweni, Sebleni, Fuoni, Bububu Jeshini, Kwamtipura, Mpendae, JKU, Tawakkal hospitali na SDA Meya. Kati ya mama hao 557 sawa na aslimia 54.5 walibainika kuwa na upungufu wa damu. Aidha, elimu inaendelea kutolewa kupitia kliniki zote kupunguza tatizo la upungufu wa damu wakati wa ujauzito. HUDUMA ZA MARADHI YASIYOAMBUKIZA Mheshimiwa Spika, Wizara inaendelea kuimarisha uchunguzi na matibabu ya maradhi yasiyoambukiza kupitia hospitali, vituo vya afya na ngazi ya jamii. Juhudi zaidi zimeelekezwa katika kuongeza uelewa katika ngazi ya jamii juu ya maradhi haya na vichocheo Hotuba ya Waziri wa Afya, 2023/2024 17 vyake. Jumla ya wanawake 725 wamechunguzwa saratani ya matiti kupitia kampeni maalum za jamii, kati ya hao, wanawake 124 wamegunduliwa na uvimbe wa matiti, 50 walipewa rufaa kwenda Hospitali ya Mnazi Mmoja kwa ajili ya uchunguzi na wanne (4) walifanyiwa upasuaji wa matiti. Aidha, Wizara inaendelea kusajili wagonjwa wa saratani kwa kuweka taarifa zao katika rejista maalum la wagonjwa wa saratani ambapo hadi sasa jumla ya wagonjwa 360 wameorodheshwa katika rejista hilo. Mheshimiwa Spika, Katika kuhakikisha wananchi wanaendelea kupatiwa huduma ya maradhi yasiyoambukiza, jumla ya watu 2,800 wamefanyiwa uchunguzi wa maradhi mbali mbali yasiyoambukiza katika mabonanza yaliyofanyika katika ngazi ya jamii. Jumla ya wagojwa 201 waligundulika na hatari ya kupata kisukari, 35 waligundulika na kisukari, 150 walikuwa na uzito mdogo, 268 walikuwa na uzito uliokithiri, 297 waligundulika na hatari ya kupata shinikizo la damu na 47 wana tatizo la shinikizo la damu. Sambamba na zoezi hilo lililofanywa katika jamii, jumla ya wauguzi 251 walifanyiwa uchunguzi katika siku ya Kisukari Duniani. Katika uchunguzi huo, wauguzi 15 waligundulika na ugonjwa wa kisukari, wauguzi 30 walikutwa na sindikizo la damu, wauguzi 65 walikuwa na uzito mkubwa na 76 walikuwa na unene uliokithiri. Jumla ya vituo vya afya 46 vya daraja la pili (30 Unguja 16 Pemba) na Hospitali 8 ambazo ni Mnazimmoja, Makunduchi na Kivunge kwa Unguja na Abdalla Mzee, Vitongoji, Chakechake, Micheweni na Wete kwa Pemba walipatiwa mafunzo ya dalili za maradhi yasiyo ya kuambukiza kusaidia kuwatambua wagonjwa na kuwahimiza kuhudhuria kwenye vituo vya afya na hospitali. Hotuba ya Waziri wa Afya, 2023/2024 18 HUDUMA YA UFUATILIAJI WA MIENENDO YA MARADHI Mheshimiwa Spika, Wizara ya Afya kupitia Kitengo chake cha ufuatiliaji wa mienendo ya maradhi inaendelea kufatilia maradhi ambayo yanayotolewa taarifa zake kila wiki kutoka katika vituo vya afya na hospitali kupitia mfumo wa kukusanyia taarifa za Afya (DHIS2), kwa kipindi cha mwezi wa Julai 2022 hadi Machi 2023, jumla ya visa 172,838 vya maradhi mbali mbali (kuharisha, malaria, kuharisha damu, homa ya matumbo (typhoid), kutafunwa na mnyama, tete kuanga, homa ya mapafu (nimonia)) viliripotiwa. Mheshimiwa Spika, Taarifa za magonjwa hayo zinaonyesha ugonjwa wa kuharisha ndio unaongoza katika jamii kulinganisha na maradhi mengine ambapo jumla ya visa 48,726 sawa na asilimia 28 ikifuatiwa homa ya mapafu (nimonia) 32,027 sawa na asilimia Kwa upande wa ufuatiliaji wa matukio yanayohusiana na afya kupitia wahudumu wa afya wa kujitolea (CHVs), jumla ya matukio 84 ya ugonjwa wa surua yaliripotiwa na kufuatiliwa kutoka kwenye jamii. Aidha, nchi yetu ilikumbwa na mripuko wa ugonjwa wa surua ambapo jumla ya visa 2,245 vimeripotiwa pamoja na vifo Wilaya zilizoathirika zaidi na ugonjwa huo ni Magharibi A (581) sawa na asilimia 30, ikifuatiwa na Magharibi B (405) sawa na asilimia 18 na Mjini (271) asilimia 13 kwa upande wa Unguja na kwa upande wa Pemba, Wilaya iliyoathirika zaidi ni Chake chake 292 asilimia 14. Hotuba ya Waziri wa Afya, 2023/2024 19 Mheshimiwa Spika, Katika jitihada za kukabiliana na janga la UVIKO-19 Wizara bado inaendelea kufuatilia washukiwa wote wa ugonjwa huo kuwafanyia vipimo vya haraka katika vituo vyote vya Afya Unguja na Pemba. Kwa kipindi cha Julai 2022 hadi Machi 2023, jumla ya watu 15,875 (washukiwa 7,125 na wasafiri 8,750) walipimwa UVIKO-19 kati yao 92 (washukiwa 68 na wasafiri 21) wamegundulika kuwa na maambukizi ya UVIKO-19 ambayo ni sawa na asilimia 0.6 na hakuna kifo kilichoripotiwa kwa kipindi hicho. Maambukizi ya ugonjwa wa UVIKO-19 yamepungua ukilinganisha na mwaka jana ambapo jumla ya watu 142 waliobanika kupata maambukizi ya UVIKO-19. HUDUMA ZA MARADHI YASIYOPEWA KIPAUMBELE Mheshimiwa Spika, Hadi kufikia mwezi Machi 2023. Jumla ya wananchi 795 (Unguja 524 na Pemba 271) walichunguzwa maradhi ya kichocho katika hospitali na vituo vya afya, kati ya hao 731 sawa na asilimia 91.9 waligundulika na maradhi hayo (Unguja 445 na Pemba 286). Aidha waliochunguzwa maradhi ya matende walikua 79 kati yao 33 waliogundulika na vimelea vya ugonjwa huo na kupatiwa matibabu stahiki. Mheshimiwa Spika, Wizara ilifaanya utafiti wa kuangalia vimelea vya maradhi ya matende katika shehia 23 (15 Unguja na 8 Pemba) matokeo ya utafiti huo yalionyesha kuongezeka kwa maambukizi ya maradhi ya matende. Jumla ya sampuli 7,194 zilichunguzwa na matekeo yalionesha sampuli 67 sawa na asilimia 0.9 zilikua na maambukizi ya matende. Shehia zilizoongoza kuwa na Hotuba ya Waziri wa Afya, 2023/2024 20 maambukizi mengi ni Kijini Makunduchi ambapo sampuli 16 ziligundulika kua na maambukizi hayo ikifatiwa na shehia ya Nungwi Kiungani ambapo sampuli 14 ziligundulika kua na maambukizi. HUDUMA ZA MSINGI ZA MATIBABU YA MACHO Mheshimiwa Spika, Uchunguzi wa macho kwa jamii hasa vijijini unaendelea kutolewa, katika kipindi cha kuanzia Julai 2022 hadi Machi 2023, Jumla ya watu 5,598 wakiwemo watoto 77 walifanyiwa uchunguzi wa macho na watu 2,967 walibainika kuwa na matatizo ya macho na walipatiwa matibabu hapo hapo. Kati ya hao watu 584 walipewa rufaa ya kuendelea na matibabu katika Hospitali ya Mnazi Mmoja kwa upande wa Unguja na Hospitali ya Wete na Chake Chake kwa upande wa Pemba. Mheshimiwa Spika, Katika kushirikiana na Madaktari bingwa wa Macho kutoka Tanzania Bara, Wizara iliendesha kambi za Upasuaji wa maradhi ya Mtoto wa jicho kwa watu wazima, kambi hizi zilifanyika katika hospitali kuu ya Mnazi Mmoja kwa upande wa Unguja na kwa upande Pemba ni Wete na Abdalla Mzee ambapo wagonjwa 226 walifanyiwa upasuaji. Mheshimiwa Spika, Vile vile uchunguzi wa afya za macho kwa Wanafunzi ulifanyika katika Skuli mbali mbali za Unguja na Pemba ambapo jumla ya Wanafunzi 11,660 walichunguzwa afya zao za Macho kati yao jumla ya wanafunzi 103 walipatiwa matibabu pamoja na kupatiwa miwani. Hotuba ya Waziri wa Afya, 2023/2024 21 HUDUMA YA UTOAJI WA ELIMU YA AFYA Mheshimiwa Spika, kwa kipindi cha Julai 2022 hadi Machi 2023 kitengo kimefanikiwa kuwafikia jumla ya wanajamii 149,996 na kuwapatia elimu ya afya kwa lengo la kujikinga na magonjwa, kuimarisha afya zao pamoja na kujiimarisha katika utumiaji wa huduma za afya na kujali afya zao, umuhimu wa chanjo ya surua, kinga ya Ebola, Udhalilishaji na unyanyasaji wa kijinsia kwa watoto, uhamasishaji juu ya uchanjaji wa chanjo ya Korona, Uchangiaji damu, Matumizi ya dawa za kutibu maji, Usafi wa mazingira, maradhi yasiyo ya kuambukiza, Uzazi wa mpango, Makuzi na malezi kwa watoto, Elimu kuhusu kichaa cha Mbwa na Saratani. Mheshimiwa Spika, Katika kuikinga jamii na maradhi ya kuambukiza na yasiyoambukiza, Elimu ya afya ndio msingi mkubwa wa kuwa na jamii yenye Kinga dhidi ya magonjwa mbali mbali, kwa kipindi cha Julai 2022 hadi Machi 2023, Elimu ya Afya ilitolewa kwa njia mbali mbali ambapo Skuli 150 Unguja na Pemba zilifikiwa kupatiwa elimu ya afya. Jumla ya wanafunzi 8,220 walipatiwa elimu ya afya juu ya kujikinga na magonjwa mbalimbali kama magonjwa ya Macho, Afya ya Kinywa, Afya ya Meno, Usafi wa Mazingira, Maradhi ya Kipindupindu, Maradhi ya Miripuko na Unyanyasaji wa Kijinsia. Mheshimiwa Spika, Katika kuendeleza utoaji wa elimu ya afya kwa njia tofauti kwa Shehia zote za Unguja na Pemba jumla ya “posters” 44,000 na vipeperushi 222,000 vilitolewa na kusambazwa kwenye jamii kwa ajili ya kuongeza uelewa wa Hotuba ya Waziri wa Afya, 2023/2024 22 magonjwa mbalimbali pamoja na afya ya uzazi, chanjo za watoto na Korona kwa watu wazima. Aidha, kitengo kinaendelea kutoa elimu ya afya kwa vyombo vya habari, ambapo jumla ya vipindi vya Redio 275 vimerushwa kupitia Redio Nuru FM, Adhana FM, Zenji FM, Kati FM, Mtegani, Tumbatu FM, Plus FM, ZBC, Micheweni, Mkoani na Joel FM na kwa upande wa Vipindi vya TV Jumla ya Vipindi 58 vimerushwa kupitia ZBC TV na ZCTV. HUDUMA ZA AFYA YA MAZINGIRA Mheshimiwa Spika, Katika jitihada za kumaliza Kipindupindu Zanzibar Wizara inahakikisha jamii inakunywa maji safi na salama ambapo Wizara imegawa vidonge 361,950 vya dawa za kutibu maji katika shehia 46 zilizobainika kuwa na shida ya upatikanaji wa maji kutoka Mamlaka ya Maji Zanzibar (ZAWA). Aidha, jumla ya watu 653,750 walipatiwa dawa za kutibu maji hayo kutoka katika Shehia za Wilaya ya Mjini shehia tisa, Magharibi ‘A’ shehia 11 na Magharibi ‘B’ shehia 13 kwa Unguja na kwa upande wa Pemba Wete shehia 11 na Micheweni shehia 10. Vilevile, jumla ya sampuli 49 za maji ya kunywa zimechunguzwa ambapo matokeo ya sampuli hizo yanaonesha sampuli 11 zina vimelea vinavyoweza kusababisha magonjwa ya miripuko ikiwemo kuharisha. Mheshimiwa Spika, Katika kuhakikisha matumizi sahihi ya vyoo vilivyo bora, Wizara imefanya tathmini ya uhakiki wa nyumba zenye vyoo Unguja na Pemba ambapo jumla nyumba 900 kutoka shehia 182 zilifikiwa na matokea ya tathmini hiyo inaonyesha Hotuba ya Waziri wa Afya, 2023/2024 23 asilimia 88 ya nyumba hizo wanatumia vyoo vilivyo bora. Aidha asilimia 12 nyumba zisizo na vyoo bora zinatarajiwa kupatiwa vyoo vilivyo bora aina ya SATO-PAN. Sambamba na hilo Wizara iko kwenye hatua za mwisho ya upatikanaji wa eneo maalumu la kuchomea taka zinazotoka hospitali katika eneo la Kibele. HUDUMA ZA AFYA BANDARINI Mheshimiwa Spika, Kupitia utowaji wa huduma hizi jumla ya wageni 462,222 waliingia nchini, Wasafiri 299,805 walitumia usafiri wa baharini na 162,417 walitumia usafiri wa anga, wasafiri wote walifanyiwa uchunguzi na ufuatiliaji. Katika uchunguzi huo hakukua na msafiri yoyote yule aliyeripotiwa kuwa na maradhi ya kuambukiza. Aidha, jumla ya maiti 68 na wagonjwa 148 walipitishwa na kukaguliwa kwa upande wa bandarini na uwanja wa ndege, Kati ya hao waliosafirishwa jumla ya wagonjwa wanne (4) walibainika na dalili za Korona na kupelekwa katika Hospitali ya Mnazi Mmoja kwa hatua zaidi. Aidha, katika utoaji wa Chanjo dhidi ya kinga ya maradhi, jumla ya wasafiri wa nje ya nchi 824 walipatiwa chanjo za wasafiri ikiwemo chanjo ya homa ya manjano 774 na homa ya Ini ‘B’ 50. Mheshimiwa Spika, Jumla ya kontena 23 zikiwemo za Nguo, Televisheni, Viatu na Majokofu zilizoingia nchini zimekaguliwa na kufanyiwa ufukizaji. Aidha, Wizara kupitia kituo kilichopo Uwanja wa Ndege wa Kimataifa wa Abeid Amani Karume imefanya uhakiki wa vyeti 16,002 vya Korona kwa wasafiri, ambapo jumla ya vyeti Hotuba ya Waziri wa Afya, 2023/2024 24 14,450 sawa na asilimia (90.3) vilikuwa vyeti halali na 202 sawa na asilimia 1.3 viligundulika kuwa vyeti bandia. Wahusika wa vyeti bandia wamefikishwa kwenye vyombo vya sheria. HUDUMA YA AFYA YA WAFANYAKAZI Mheshimiwa Spika, Katika kuhakikisha afya za Wafanyakazi zipo bora, Jumla ya wafanyakazi 36,998 kutoka taasisi mbali mbali za Serikali na Binafsi, Wanafunzi, Wafanya Biashara za Vyakula, Wafanyakazi Nje ya Nchi, Madereva wamepatiwa huduma hii. Kati ya hao jumla ya wafanyakazi wapatao 3,902 wameonekana kuwa na matatizo ya kiafya kama vile UTI 1,726, Shindikizo la Damu 119, Homa ya ini “B” 7, Homa ya Ini 15, Maradhi ya ngozi 405, Pumu 188, Kisukari 29, Ajali Kazini 29 na Uoni hafifu 807. Wote waliobainika kuwa na matatizo walipatiwa ushauri wa kiafya na matibabu stahiki. Mheshimiwa Spika, Jumla ya maeneo ya kazi 21 yalifanyiwa ukaguzi kwa lengo la kuhakikisha usalama na Afya kazini unazingatiwa sambamba na kuwalinda wafanyakazi katika maeneo yao ya kazi. Ukaguzi huu umejumuisha maeneo mbali mbali ya sekta za Serikali na binafsi. Kwa kipindi cha Julai 2022 hadi Machi 2023 maeneo yaliyofikiwa yakiwemo Skuli, Viwanda vitatu, Miradi ya Ujenzi wa hospitali za Wilaya mbili na Mkoa moja, Hoteli za kitalii tisa na Mikahawa saba. Changamoto zilizobainika ziliwasilishwa kwa wahusika kwa hatua stahiki. Ukaguzi huu ulifanyika sambamba na utoaji wa elimu ya afya na usalama mahali pa kazi. Hotuba ya Waziri wa Afya, 2023/2024 25 HUDUMA ZA AFYA YA MSINGI YA AKILI Mheshimiwa Spika, Wizara imeendelea kutoa huduma za afya ya msingi ya akili katika jamii pamoja na kusimamia haki na ustawi wa watu wenye matatizo ya afya ya akili. Katika kipindi cha Julai 2022 hadi Machi 2023 jumla ya wagonjwa wapya 754 walisajiliwa na kupatiwa huduma katika hospitali ya wagonjwa wa akili Kidongochekundu. Aidha, kwa kipindi hicho wagonjwa 438 walilazwa. Katika kuimarisha huduma za dawati rafiki jumla ya wateja wapya 253 wamesajiliwa na wateja 436 wanaendelea na huduma. Vile vile wagonjwa 91 wamepona na kuendelea na shughuli zao za kijamii na wagonjwa 12 walipatiwa rufaa kuendelea na matibabu zaidi katika hospitali wa wagonjwa wa akili Kidongochekundu. Mheshimiwa Spika, Kwa upande wa Pemba, Wizara imeendelea kuratibu shughuli za afya ya akili, ikiwa ni kusimamia haki na ustawi wa watu wenye matatizo ya afya ya akili nchini. Huduma za Afya ya Msingi ya Akili zimeendelea kutolewa katika hospitali 2 ambazo ni Hospitali ya Abdalla Mzee Mkoani na Hospitali ya Wete, ambapo katika kipindi cha Julai 2022 hadi Machi 2023 jumla wagonjwa 5,297 walipatiwa huduma za afya ya akili. HUDUMA ZA BARAZA LA WATAALAMU WA AFYA YA JAMII NA MAZINGIRA Mheshimiwa Spika, Jukumu kuu la baraza hili ni kusimamia taaluma za kada ya Afya na Mazingira hapa Zanzibar ikiwemo pia kuwasajili na kuwapa leseni za kazi maofisa wa Afya ya Jamii na Hotuba ya Waziri wa Afya, 2023/2024 26 Mazingira wanaofanyakazi Zanzibar, kwa kipindi cha Julai-2022 hadi Machi 2023 Baraza limefanya usajili na uhuwishaji wa leseni kwa Maafisa Afya 212 ambapo 105 walihuisha leseni zao na 107 walifanyiwa usajili kwa ngazi ya shahada ya uzamili, shahada ya kwanza na stashahada. Mheshimiwa Spika, Katika muendelezo wa kimkakati kudumisha usafi wa Mazingira katika Jiji la Zanzibar, kwa kushirikiana na Mabaraza ya Manispaa ya Jiji la Zanzibar, Baraza lilifanya ukaguzi wa masoko likiwemo soko la Kibanda Maiti na Darajani. Lengo la ukaguzi huo ni kudumisha Usafi wa soko kiujumla na maeneo yanayohifadhiwa chakula, mama ntilie, Mabucha ya nyama na Uhifadhi wa taka ngumu na za maji. PROGRAMU YA HUDUMA ZA TIBA (PH0102) Mheshimiwa Spika, Utekelezaji wa shughuli za Programu hiiumegawika katika program mbili ndogo: Programu yaHuduma za Matibabu na Programu ya Huduma za Uchunguzi.Katika kipindi cha utekelezaji cha mwaka wa fedha 2022/2023, Programu ya Tiba ilipangiwa kutekeleza malengoyafuatayo: - Kujenga hospitali mpya ya wagonjwa wa akili eneo la Kinyasini Pemba na hospitali ya Mkoa wa Kaskazini Unguja katika eneo la Mahonda Kujenga kituo cha damu salama Pembaiii. Ukarabati mkubwa wa hospitali ya Wete Hotuba ya Waziri wa Afya, 2023/2024 27 Kuanzisha na kuhakikisha ngazi zote za utoaji wa hudumazinafuata miongozo na viwango vilivyothibitishwa nawizara ya afya katika utoaji wa huduma (nationalstandards). Kuanzisha utaratibu maalum wa utoaji wa huduma zaafya kwa watalii Kuanzisha viwanda vya kutengeneza dawa na vifaatiba Kuimarisha usimamizi katika uhifadhi na utumiaji wadawa na vifaa tiba katika hospitali na vituo vya afyaviii. Ununuzi wa vifaa vya maabara ya Wakala wa Chakula naDawa Kuanzisha vyama vya kitaaluma ‘’professionalassociations’’ ikiwemo wafamasia, wataalamu waubongo na uti wa mgongo, huduma za dharura,magonjwa ya kinamama na watoto, afya ya akili nanvenginezo Kuimarisha mashirikiano na vyuo vikuu vya ndani na njeya nchi kwa ajili ya kusimamia miongozo ya utoajihuduma na mafunzo endelevu kwa wafanyakazixi. Kubadilisha mfumo wa utoaji wa huduma katikangazi zote Kuanzisha ‘Center of Excellence for superspecializedmedical services’ kwa ajili ya matibabu ya macho, mifupa na ajali (traumatology), saratani, uti wa mgongo na ubongo, moyo na meno. Hotuba ya Waziri wa Afya, 2023/2024 28 Mheshimiwa Spika, Kwa mwaka wa fedha 2022/2023 Fungu(PH0102), jumla ya shilingi 90,490,626,000/- ambapo shilingi86,911,126,000/- kwa ajili ya huduma za matibabu na shilingi3,579,500,000/- kwa huduma za uchunguzi. Hadi kufikiaMachi 2023 Programu hii iliingiziwa kiasi cha shilingi25,622,083,073/- sawa na asilimia 28.3, kati ya hizo shilingi20,713,694,309 zilitolewa kwa ajili ya huduma za matibabuna shilingi 4,908,388,764/- kwa ajili ya huduma za uchunguzi.PROGRAMU NDOGO YA HUDUMA ZA MATIBABU64. Mheshimiwa Spika, Huduma za matibabu ya Wagonjwa wanje (Outpatient) na wagonjwa wa kulazwa (inpatient)zinaendelea kutolewa katika hospitali za rufaa ya Mnazimoja,Mkoa, Wilaya, hospitali maalumu za binafsi. Jumla yamahudhurio ya wagonjwa wa nje ni 469,122 kwa wagonjwawaliolazwa kwa sababu ya matatizo ya maradhi mbali mbalini 51,674 Aidha wagonjwa 2,643 wamefariki dunia,Mwenyezi Mungu awalaze malali pema peponi. Vile vilewazazi 57,849 walijifungua kwa njia ya kawaida na wazazi52,488 walijifungua kwa njia ya upasuaji 6,684. Aidha,vichanga viliozaliwa hai 52,610 na vichanga vilivyofariki1,254. Aidha mahudhurio ya 238,272 wameripotiwa katikaklinik za maradhi maalumu kwa Unguja na Pemba kliniki hizozinajumuisha magonjwa ya Kisukari, Shinikizo la damu, moyona mengineyo. Kiambatisho nambari 3 b, na kinafafanua.65. Mheshimiwa Spika, pamoja na idadi kubwa ya watu ambaowamepatiwa huduma za matibabu hapa hapa Zanzibar, kunabaadhi ya wagonjwa ambao hupatiwa matibabu nje ya nchi Hotuba ya Waziri wa Afya, 2023/2024 29 kwa ajili ya matibabu ya rufaa kwa vile maradhi yao yalihitajivifaa vya uchunguzi na utaalamu zaidi. Kwa kipindi cha Julai2022 hadi Machi 2023 jumla ya wagonjwa 402 walisafirishwaTanzania bara na nje ya nchi kama ifuatavyo; Tasisi ya Mifupaya Hospital ya Taifa Muhimbili (MOI) 63, Hospitali ya Taifa yaMuhimbili 165, Tasisi ya magojwa ya moyo ya Jakaya Kikwete(JKCI) 101 na Ocean Road 11. India Miot 62. HUDUMA ZA USHIRIKIANO WA AFYA KIMATAIFA Mheshimiwa Spika, Wizara imeona kuna umuhimu mkubwa wa kuanzisha Kitengo cha Ushirikiano wa Afya Kimataifa kukuza mashirikiano kwa ajili ya kutoa huduma za afya kwa jamii hususani kwa magojwa ya kibingwa. Kitengo hichi kimeanza kazi mwaka 2022 na tayari tumeshafanikiwa kukutana na madaktari bingwa kutoka katika nchi za Kuwait, Holand, UK, Israel na Marekani nchi hizi zote zimeweza kutoa huduma mbali mbali za kitibabu kupitia kambi katika maeneo tofauti ya Unguja na Pemba. Jumla ya kambi sita zilifanyika katika kutibu maradhi mbali mbali yakiwemo magonjwa ya akina Mama na jumla ya akina Mama watatu walichunguzwa na kufanyiwa upasuaji, matatizo ya mifupa ambapo jumla ya wagonjwa 17 walichunguzwa na kufanyiwa upasuaji, magonjwa ya moyo kwa watoto ambapo jumla ya watoto 33 walichunguzwa. Pia kwa upande wa matatizo ya macho jumla wa wagojwa 1,110 walichunguzwa na wagonjwa 487 walipatiwa miwani. Aidha kupitia kambi ya Madaktari bingwa kutoka Egypt jumla ya wagonjwa 298 walifanyiwa upasuaji kwa matatizo ya kina mama, mifupa, upasuaji wa kawaida na matatizo ya mkojo. Kiambatisho nambari 4 kinafafanua. Hotuba ya Waziri wa Afya, 2023/2024 30 HUDUMA ZA DAMU SALAMA Mheshimiwa Spika, Wizara imekusanya uniti za damu11,898 kutoka kwa wachangiaji wa hiari kwa kipindi cha JuIai2022 hadi Machi, 2023. Hii ni sawa na asilimia 59 ambapolengo lilopangwa ni kukusanya uniti 20,000 za damu.Makusanyo ya uniti 11,898 za damu zilifanyiwa mazalioyaliozalisha unit 21,407. Jumla ya uniti 14,441 sawa naasilimia 34 kutoka kwenye maombi ya uniti 42,139,zilisambazwa katika hospitali kwa matumizi mbali mbali.Ukusanyaji huu ulifanikishwa kupitia mabonanza yauchangiaji damu yaliyoendelea kufanyika katika maeneombali mbali. HUDUMA ZA MKONO KWA MKONO (ONE STOP CENTRE) Mheshimiwa Spika, Katika sehemu hii ya huduma za makosa ya udhalilishaji wa ngono na kijinsia zinahitajika juhudi za makusudi kwa ajili ya kuliondoa tatizo hili kubwa lililoikumba jamii yetu, taarifa zilizoripotiwa kutoka julai 2022 hadi kufikia machi 2023, Jumla ya idadi ya matukio 1,217 yaliyoripotiwa kwa matukiotofauti yakiwemo Jaribio la kubaka 11, kubaka 382, kubaka na kulawiti 145, Jaribio la kulawitiwa 10, Kulawiti 135, kukashifu 108, udhalilishaji kimwili 209, udhalilishaji kijinsia 103, ujauzito 32 na kutelekezwa 82. Hotuba ya Waziri wa Afya, 2023/2024 31 HUDUMA ZA BODI NA MABARAZA YA KITAALUMAHUDUMA ZA USHAURI HOSPITAL BINAFSI Mheshimiwa Spika, Bodi ya Ushauri wa Hospitali Binafsi, mojaya kazi yake kubwa ni kufanya ukaguzi wa vituo na hospitalibinafsi kuona vigezo vilivyowekwa vinatimizwa nakufuatwa kwa mujibu wa sheria nambari 4 ya mwaka 1994.Kwa kipindi cha Julai hadi Machi 2023, jumla ya dispensari 62 na hospitali 4 zimekaguliwa. Aidha, jumla ya maombi 9 ya kufungua vituo vipya yalipokelewa na kupatiwa usajili baada ya kukidhi vigezo. Vituo hivyo ni Cooldent Dental Klinik, Tahsiin dispensary, Ihsaan Dispensary, Agakhan Polyclinic, Bapumia Specilized Medical Clinic, Amani First aid clinic, Emerld First aid clinic, AMS Medical centre na Dr. Dispensary. HUDUMA ZA BARAZA LA WATAALAMU WA MAABARA ZA TIBA Mheshimiwa Spika, Baraza hili limeanziswa chini ya sheria nambari 10 ya mwaka 2020, ambalo linajukumu la kusimamia wataalamu na kudhibiti taaluma ya maabara pamoja na masuala mengine yanayofanana na hayo. Hadi sasaBaraza limesajili jumla ya wataalamu 462 (Unguja 416 na 43 kwa Pemba). Kwa kipindi cha Julai 2022 hadi Machi 2023, jumla ya wataalamu 361 waliwasilisha maombi yao ya usajili na kupatiwa usajili kama sheria inavyoeleza. Hotuba ya Waziri wa Afya, 2023/2024 32 HUDUMA YA BARAZA LA TIBA ASILI NA TIBA MBADALA Mheshimiwa Spika, Sheria namba 8 ya mwaka 2008 ya Baraza la Tiba Asili na Tiba mbadala limefanikiwa kusajili Kliniki 48, Kliniki za tiba mbadala 5, Maduka ya dawa asili 207, Waganga wa tiba asili 524, wasaidizi waganga 176, pamoja na ghala mbili za dawa asili. Watendaji wa Baraza wanaendelea kutoa elimu kwa jamii kupitia vyombo vya Habari juu ya matumizi sahihi ya dawa asili, pamoja na kuwahamasisha waganga wa wauzaji dawa za asili waweze kujisajili kwa lengo la kurasimisha huduma zao wanazozitoa kwa wananchi. Kwa kipindi cha Julai 2022 hadi Machi 2023, Baraza limeweza kutoa vibali 72 vya usafirishaji wa dawa nje ya nchi (Export permit) na vibali 7 vya uingizaji wa dawa nchini (Import Permit). Mheshimiwa Spika, Pamoja na hayo, Baraza la tiba asili kwa kushirikiana na Jeshi la polisi linaendeleza juhudi zake za kufanya Ukaguzi kupambana na wimbi la waganga wanaojilabu na wanaokiuka Sheria na miongozo ya tiba kwa kuuza dawa kiholela kwenye maeneo yenye mikusanyiko ya watu kama vile masokoni na misikitini. Lengo ni kuhakikisha kuwa wadau wa tiba asili wanatoa huduma zao kwa weledi na kuzingatia misingi ya Sheria, Kanuni na Miongozo. Aidha jumla ya vituo vya tiba asili 154 ikijumuisha watabibu wa tiba asili 37, kliniki za tiba asili saba, maduka ya dawa asili 110. Ukaguzi huo ulibaini mapungufu ya usajili na kupelekea jumla ya maduka 16 kufungwa kwa muda hadi baada ya kukamilisha taratibu za usajili kwa mujibu wa sheria. Hotuba ya Waziri wa Afya, 2023/2024 33 HUDUMA ZA BARAZA LA MADAKTARI Mheshimiwa Spika, kwa kipindi cha Julai 2022 hadi Machi 2023 Baraza la Madaktari limesajili madaktari Bingwa wazalendo 20 na wakigeni 3, Madaktari wa kawaida wazalendo 80 na wakigeni 2, Daktari wa meno mzalendo mmoja na wakigeni mmoja, Daktari wasaidizi wazalendo wanne, Afisa tabibu wazalendo 195 na Afisa tabibu kinywa 24. Kwa upande wa waliohuisha leseni Madaktari bingwa wazalendo 86 na wakigeni saba, Daktari wa kawaida wazalendo 165 na wakigeni 10, Daktari wa meno wazalendo 11 na wakigeni 2, Daktari wasaidizi wazalendo 42, Daktari wasaidizi wa 2, Afisa tabibu wazalendo 348 na Afisa Tabibu Kinywa 50. HUDUMA ZA BARAZA LA WAUGUZI NA WAKUNGA Mheshimiwa Spika, Hadi sasa Baraza limefanikiwa kusajili wauguzi na wakunga 2,773 Kwa kipindi cha Julai 2022 hadi Machi 2023 Baraza la Wauguzi na Wakunga limesajili na kuwapa leseni wauguzi wapya 234. Aidha, wauguzi wanaohuisha leseni 494 kati ya hao 344 Unguja na 150 Pemba. Katika kuhakikisha huduma za uuguzi zinatolewa katika kiwango kilicho bora, Baraza kwa kushirikiana na Muuguzi Mkuu limefanya ziara katika hospitali za Abdalla Mzee, Wete na Chake Chake ambapo lengo la ziara hizo ni kuangalia jinsi huduma za uuguzi zinavyotolewa na pia kuona changamoto zinazowakabili wauuguzi katika utoaji wa huduma. Kwa upande wa usimamizi wa maadili ya wauguzi na wakunga jumla ya kesi mbili ziliripotiwa na Baraza lilichukua hatua kulingana na utekelezaji wa sheria namba 5 ya mwaka 2014 ya Baraza la Wauguzi na Wakunga. Hotuba ya Waziri wa Afya, 2023/2024 34 HUDUMA YA UPATIKANAJI, UHIFADHI, USAMBAZAJI WA DAWA NA VIFAA TIBA OFISI YA MFAMASIA MKUU WA SERIKALI Mheshimiwa Spika, Ofisi hii ina jukumu la kuhakikisha upatikanaji wa dawa muhimu, vifaa tiba pamoja na kusimamia matumizi sahihi ya dawa. Katika kulifikia lengo hili, Ofisi ya Mfamasia Mkuu imepewa dhamana ya kufanya maoteo ya dawa (quantification) pamoja na kuratibu ununuzi wa dawa na vifaa tiba, kufanya ukaguzi kwenye Hospitali na Vituo vya afya kuhakikisha utunzaji bora na utumiaji sahihi wa dawa, pia kusimamia mfumo wa kielektroniki (eLMIS) kuripoti matumizi na uombaji wa Dawa na Vifaa Tiba kwenye Hospitali na Vituo vya Afya. Aidha, wizara imefanya zoezi la maoteo ya Dawa na Vifaa Tiba (Quantification of Health commodities) kwa mwaka wa fedha 2023/2024 kwa lengo la kupata makisio sahihi ya dawa na vifaa tiba vitakavyo hitajika kwa mwaka. Pia, zoezi la kufanya makisio ya Dawa za uzazi wa mpango na Dawa za kuokoa maisha kwa mama na mtoto kwa kipindi cha mwaka mmoja 2023/2024 limefanyika. Mheshimiwa Spika, Kwa mwaka wa fedha 2022/2023, Ofisi ya Mfamasia Mkuu ilitengewa shilingi 31,145,570,000/- kwa ajili ya kununua dawa na vifaa tiba. Hadi kufikia mwezi wa Machi, 2023, Jumla ya shilingi 6,850,000,000/= sawa na asilimia 23 zimetolewa kwa ajili ya ununuzi wa dawa na vifaa tiba. Kati ya fedha hizo, Tsh. 2,460,000,000/= zilitumika kwa ajili ya ununuzi wa Dawa katika Hospitali ya Mnazi Mmoja na Tsh. 4,390,000,000/= kwa ajili ya Hospitali za Mkoa, Wilaya pamoja na vituo vya afya Unguja na Hotuba ya Waziri wa Afya, 2023/2024 35 Pemba. Sambamba na hilo jumla ya hospitali mpya tano na vituo vya Afya 39 zilifanyiwa ukaguzi kwa lengo la kuangalia matayarisho ya sehemu zitakazotumika kutolea na kuhifadhia dawa. Katika ukaguzi huo Ofisi ya Mfamasia Mkuu ilikuta mapungufu mbali mbali kwenye maeneo ya kutolea na kuhifadhia dawa yakiwemo udogo wa ghala za kuhifadhia dawa, kukosekana kwa “shelves na palate” pamoja na samani. Mheshimiwa Spika, Zoezi la kufanya tathmini itakayopelekea upatikanaji wa Mwongozo wa Mnyororo wa ugavi na usambazaji wa Dawa na vifaa tiba wakati wa dharura “Assessment of Emergency Supply Chain Operation” lilifanyika. Tathmini hii itasaidia kuainisha maeneo muhimu yatakayohitajika kuandaliwa kwenye Mwongozo huo ambao kukamilika kwake kutatoa maelekezo ya utaratibu mzima utakaotumika kutoa huduma za dawa na vifaa pamoja na majukumu ya kila mdau. Aidha, Wizara inaandaa miongozo mbalimbali ikiwemo muongozo wa utoaji wa dawa na vifaa tiba kutoka kwa wahisani na muongozo wa matibabu kwa watoto ambayo itarahisisha upatikanaji, usambazaji na utumiaji wa dawa pamoja na kutatua changamoto zitakazojitokeza. IDARA YA BOHARI KUU YA MADAWA Mheshimiwa Spika, Jumla ya kiasi cha fedha shilingi 280,295,625/ = zilipangwa kwa kipindi cha Julai 2022 Machi 2023 kutoka mfuko mkuu wa fedha za Serikali kwa upande wa Bohari kuu ya dawa Hotuba ya Waziri wa Afya, 2023/2024 36 Unguja. Jumla ya fedha shilingi 26,000,000/= ambayo ni sawa na asilimia tisa ya fedha zilipatikana. Aidha, kwa upande wa Bohari Kuu ya Dawa Pemba jumla ya kiasi cha fedha shilingi 171,679,400/ = zilipangwa kutoka mfuko mkuu wa fedha za Serikali, jumla ya shilingi 43,667,260/= sawa na asilimia 25 ya fedha zilipatikana. Aidha Bohari kuu ya Dawa ilipokea shilingi 199,472,875/= kutoka kwa washirika wa maendeleo kwa ajili ya kuchangia shughuli za uhifadhi na usambazaji. Mheshimiwa Spika, jumla ya maeneo 201 (distribution points) ambayo Bohari kuu ya Madawa inasambaza dawa na vifaa vya utibabu vikiwemo visiwa vidogo vidogo sita (1 Unguja na 5 Pemba). Idadi hii inajumuisha vituo vya afya 161, hospitali 9, vituo na hospital 14 zinazomilikiwa na vikosi vya ulinzi pamoja na hospitali binafsi zinazotoa huduma za Mama na Mtoto (RCH) 13, huduma ya UKIMWI 3 na huduma ya damu salama 2 (1-Unguja na 1- Pemba). Aidha katika kuimarisha upatikanaji wa dawa Bohari Kuu ya Dawa imetoka kwenye usambazaji wa dawa kwa kila miezi mitatu na zoezi hilo hufanyika kwa kila mwezi kupunguza changamoto ya upungufu wa madawa katika vituo vya afya. Katika kuimarisha utoaji wa huduma kwa upande wa Bohari kuu ya dawa Pemba tayari wanatumia mfumo wa uhifadhi na usambazaji wa madawa na tayari wamejengewa uwezo wa kutumia mfumo huo. Katika hatua nyengine wazabuni wanapeleka dawa moja kwa moja kwa upande wa Pemba. Hotuba ya Waziri wa Afya, 2023/2024 37 PROGARAMU NDOGO YA HUDUMA ZA UCHUNGUZI (SH030202) HUDUMA ZA WAKALA WA CHAKULA NA DAWA Mheshimiwa Spika, Wakala wa Chakula na Dawa ni Taasisi yenye jukumu la kusimamia na kudhibiti usalama, ubora na ufanisi wa Chakula, Dawa, Vipodozi, Vifaa Tiba na Vitendanishi na inafanya kazi zake kwa mujibu wa Sheria ya Chakula, Dawa na Vipodozi sheria nambari 2 ya mwaka 2006 na marekebisho yake ya Sheria nambari 3 ya mwaka 2017. Mheshimiwa Spika, Wakala katika utekelezaji wa majukumu yake ya msingi hadi kufikia mwezi wa Machi 2023 ilikagua jumla ya maeneo ya biashara 4,400 kati ya maeneo 4,418 yaliopangwa kukaguliwa sawa na asilimia 99.5, yakiwemo maeneo ya Chakula 3,412 (Unguja 1,575 na Pemba 1,837), Maduka ya dawa 720 (Unguja 593 na Pemba 127), Maduka ya Vipodozi 250 (Unguja 123 Pemba 127), na Maduka ya vifaa tiba 18 kwa Unguja. Aidha, kwa upande wa usajili wa maeneo, jumla ya maeneo 698 (Unguja 537 na Pemba 161) yakiwemo maeneo chakula 606, Maduka ya dawa 32, Maduka ya vifaa vya utibabu 16 na maduka ya Vipodozi 44 sawa na asilimia 50 kati ya maeneo 1,405 iliyojipangia kuyasajili. Vilevile, jumla ya maombi ya usajili wa bidhaa 96 yalipokelewa ambapo bidhaa 25 zikiwemo za Chakula 7, Dawa 2, Vipodozi 10 na Vifaa vya Utibabu 6 zimesajiliwa baada ya kufanyiwa tathmini na kukidhi viwango vya kusajiliwa. Mheshimiwa Spika, Wakala hadi kufikia Machi 2023 kupitia maabara yake ilichunguza jumla ya sampuli 1,242 kati ya sampuli 2,800 sawa na asilimia 44 zikiwemo Chakula 1,158 Dawa 8, Hotuba ya Waziri wa Afya, 2023/2024 38 Vipodozi 69 na Vifaa Tiba 7 zilifanyiwa uchunguzi ambapo Sampuli 111 (Chakula 107, Dawa 1 na Vipodozi 3) hazikufikia viwango vilivyowekwa na kugundulika hazifai kwa matumizi ya binaadamu. HUDUMA ZA WAKALA WA MAABARA YA MKEMIA MKUU WA SERIKALI Mheshimiwa Spika, Maabara ya Mkemia Mkuu wa Serikali Zanzibar imegawika katika tasisi kuu tano ambazo ndizo zinazoendesha na kutekeleza shughuli zote za Taasisi. Idara zenyewe ni Idara ya Utawala na rasilimali watu, Mipango na Tafiti, Idara ya Kemikali na Mazingira, Idara ya Chakula na dawa, Idara ya Sayansi ya Makosa ya Jinai pamoja na Idara ya Kusimamia Ubora. Mheshimiwa Spika, kipindi cha Julai 2022 hadi Machi 2023 Wakala imefanikiwa kupokea sampuli 65 kwa ajili ya uchunguzi. Aidha katika hatua nyengine Wakala wa Maabara ya Mkemia Mkuu wa Serikali ilifanikiwa kutoa vibali 1,104 vya uingizaji, usafirishaji na utoaji wa kemikali, na ilifanikiwa kusajili maeneo 21 ya kuhifadhia kemikali, maeneo 50 pia yalibadili hati za usajili (renew) na vilevile imefanikiwa kufanya ukaguzi katika maeneo 87 yanayohifadhi kemikali. Mheshimiwa Spika, Kwa kipindi cha Julai 2022 hadi Machi 2023, Jumla ya vielelezo 457 vilipokelewa kutoka sehemu mbali mbali kwa ajili ya kufanyiwa uchunguzi, vielelezo hivyo vilikuwa ni dawa za kulevya 78, Pombe za kienyeji 22, Bangi 147, Mikojo 56, Sumu 17, Damu 18, Mafuta ya petrol kielelezo kimoja, Mirungi vielelezo Hotuba ya Waziri wa Afya, 2023/2024 39 vitatu, Shisha kielelezo kimoja na vinasaba (DNA) 114. Aidha, kwa upande wa Chakula na Dawa Wakala ilifanikiwa kupokea sampuli 1,088 kwa ajili ya uchunguzi, kati ya hizo jumla ya sampuli 919 zilikuwa za chakula na sampuli 169 zilikuwa za dawa, uchunguzi wa sampuli hizo umeonyesha sampuli zote zilikuwa zinafaa kwa matumizi ya binaadamu. PROGRAMU YA UENDESHAJI NA URATIBU WA WIZARA (PH0103) Mheshimiwa Spika, programu hii inahusika na usimamizi wa rasilimali watu, rasilimali fedha, manunuzi, sheria na shughuli nyengine za uendeshaji wa Wizara. Aidha, ina jukumu la kuandaa na kusimamia sera, miongozo, mipango pamoja na kuratibu taarifa za afya. PROGRAMU NDOGO YA UTAWALA NA UENDESHAJI (SH010301) Mheshimiwa Spika, Programu hii ilitenga kiasi cha shilingi 9,043,011,000/= hadi kufikia Machi 2023 iliingiziwa na kutumia jumla ya shilingi 5,259,573,020/= sawa na asilimia 58.1. NGUVU KAZI YA SEKTA YA AFYA Mheshimiwa Spika, Katika kuhakikisha Wizara ina wafanyakazi wa kutosha katika kutoa huduma za afya Wizara imeajiri wafanyakazi 710 wakiwemo Madaktari 122, Daktari wa Meno 13, Wafamasia 30, Wauguzi 264, Maafisa Tabibu 60, Maafisa Maabara 15, Wafiziotherapia 21, Afisa Afya Mazingira 37, Afisa Ushauri Nasaha 29, Afisa Tabibu Meno 34 na “Phamaceutical technician” Aidha, wafanyakazi 191 wamerudi kutoka masomoni Hotuba ya Waziri wa Afya, 2023/2024 40 wakiwemo Wataalamu wa ganzi na usingizi 11, Wataalam wa Maradhi ya akina mama sita, Wataalam wa maradhi ya watoto wawili, Wataalam wa maradhi ya Moyo watatu, Wauguzi 46, Mtaalam wa Maradhi ya Macho mmoja, Wafamasia watatu, Wataalamu wa Mionzi watatu na Mtaalam wa Matatizo ya Mkojo mmoja. Kiambatisho nambari 5 kinafafanua. Mheshimiwa Spika, Katika kuhakikisha wafanyakazi wanatoa huduma kwa ufanisi Wizara katika kipindi cha mwaka 2022/2023 imewapeleka masomoni wafanyakazi 91 wa kada mbali mbali ndani na nje ya nchi (Wataalam wa maradhi ya watoto 10, Wataalamu wa ganzi na usingizi wanne na Wataalamu wa Mionzi wanane) na kuifanya idadi yote ya wafanyakazi waliokuwepo masomoni kuwa 866. Aidha, Wafanyakazi 75 wamestaafu kwa mujibu wa sheria na wafanyakazi sita wamefariki dunia Mungu azilaze roho za marehemu peponi Amin. HUDUMA ZA AFYA KIDIGITALI Mheshimiwa Spika, Wizara ya Afya imeendelea na utekelezaji wa Mpango Mkakati wa Miaka mitano wa Dijitali za Afya Zanzibar (Zanzibar Digital health Strategy 2020/2025) wenye lengo la kuimarisha utoaji wa huduma za afya zenye usalama, usawa, ubora na ufanisi katika ngazi zote kwa kutumia teknolojia ya dijitali za afya. Mheshimiwa Spika, Katika mwaka wa fedha 2022/2023 Wizara imeanza kutumia mfumo wa kielektroniki wa usajili wa wagonjwa “ZanEMR” ambao unatumika katika hospitali ya Mkoa Abdalla Hotuba ya Waziri wa Afya, 2023/2024 41 Mzee, Hospitali za Wilaya za Chakechake, Wete, Micheweni na Vitongoji kwa upande wa Pemba; na upande wa Unguja ni Hospitali za Wilaya Kivunge, Makunduchi na Kitogani. Lengo la Wizara ni kutumia mfumo huo kwenye hospitali zote mpya zilizojengwa na kisha kuanzisha matumizi hayo kwenye vituo vya Afya vyote 168 vya ngazi ya msingi. Mheshimiwa Spika, Katika kukabiliana na maradhi ya miripuko Wizara imeandaa mfumo wa kidijitali wa kufuatilia maradhi ya miripuko (Electronic Disease Surveillance and Response-eIDSR) unaompa uwezo Afisa mfatiliaji wa afya (Surveillance Officer) kufuatilia watu waliokutana na mgonjwa (contact tracing). Kwa kutumia mfumo huo watoa huduma wanauwezo wa kuwatambua wagonjwa na kuwahudumia, lakini pia husaidia kupunguza maambukizi na hatimae kuzuia kusambaa kwa magonjwa ya miripuko. Mheshimiwa Spika, Uimarisha wa ubora wa taarifa Wizara imeandaa mfumo wa kuunganisha mifumo ya afya (Zanzibar Health Interoperability Layer) unaosaidia kubadilishana taarifa za afya (shared health records) kwa kutoa fursa mfumo mmoja kuupa taarifa mfumo mwengine na kutoa taarifa zikiwa sahihi badala ya kila mfumo kukusanya taarifa upya. Mfumo huo unawarahisishia watoa huduma kupata taarifa za uhakika na kuharakisha utoaji wa huduma. Hotuba ya Waziri wa Afya, 2023/2024 42 Mheshimiwa Spika, Kuimarika kwa matumizi ya mifumo ya digitali katika kutoa huduma za afya huharakisha utoaji wa huduma kwa wagonjwa, kutunza kumbukumbu za wagojwa zinazosaidia muendelezo wa huduma zake, kupunguza matumizi mabaya ya dawa na vifaa tiba, kupima viwango vya watoa huduma na kukusanya taarifa za afya zenye uhakika na kutoa ripoti kwa wakati kwa ajili ya kufanya maamuzi ya kiafya. USIMAMIZI WA SHERIA Mheshimiwa Spika, Wizara imeandaa Sheria mbali mbali za Afya kuenda sambamba na utoaji mzuri wa huduma za Afya ikiwemo Kuandaa Sheria ya Mfuko wa huduma za Afya kwa wote, ya mwaka 2023 ambayo imeshapitishwa na Baraza la Wawakilishi, Rasimu ya sheria ya Wakala wa Bohari imeshatayarishwa na muda mfupi inategemewa kupitishwa kuwa sheria. Katika hatua nyengine, rasimu ya kwanza ya Sheria ya Wataalamu wa dawa ambayo kwa sasa ipo katika hatua ya kupelekwa kwenye kikao cha Makatibu wakuu. Mheshimiwa Spika, Katika kuhakikisha huduma za Afya zinaimarika na mazingira mazuri ya kutolea huduma yanapatikana. Wizara imeandaa Mikataba ya ujenzi wa hospitali kumi na moja (11) za Wilaya Unguja na Pemba ambapo hospitali 10 zimeshakamilika ujenzi wake na hospitali mbili kati ya hizo zimefunguliwa na tayari zinaendelea kutoa huduma ambazo ni Hospitali ya Kitogani na Hospitali ya Micheweni. Hata hivyo, kwa upande wa hospitali ya Mkoa iliyopo Lumumba tayari ujenzi wake kukamilika. Hotuba ya Waziri wa Afya, 2023/2024 43 PROGRAMU NDOGO YA MIPANGO, SERA NA UTAFITI (SH010302) Mheshimiwa Spika, Kwa mwaka wa fedha 2022/2023 programu hii ilitengewa kiasi cha shilingi 1,449,227,000/-, ambapo hadi kufika Machi 2023 iliingiziwa na kutumika jumla ya shilingi 551,322,017/- sawa na asilimia 35. Mheshimiwa Spika, Katika kuhakikisha ufuatiliaji wa miongozo ya utoaji wa huduma za afya, Wizara iliandaa muongozo wa Kitita cha Utoaji wa Huduma za afya “Essential Health Care Package” ambao umeshakamilika na kuzinduliwa rasmi. Hatua inayoendelea ni kufuatilia utekelezaji wake kupitia mfumo mama wa Wizara (DHIS2). Aidha, viashiria na shabaha zake tayari vimeshaingizwa katika mfumo huo kwa ajili ya kusimamia utekelezaji wake. Mheshimiwa Spika, Wizara inaendelea kutayarisha taarifa mbali mbali za utekelezaji wa Wizara zikiwemo za mwaka “Annual Health Sector Performance Report”, Ripoti za robo mwaka, Taarifa za utekelezaji wa Miradi ya Maendeleo, Ripoti za Utekelezaji wa Kamati ya Ustawi wa Jamii ya Baraza Ia Wawakilishi, Ripoti ya utekelezaji wa Wizara kwa mwaka 2022/2023 pamoja na Hotuba ya Bajeti ya mwaka 2023/2024, ambayo leo ninaisoma mbele ya wajumbe wa Baraza Ia Wawakilishi. Taarifa nyengine zilizotayarishwa ni utekelezaji wa ilani na maagizo mbali mbali ya serikali, taarifa ya maendeleo ya sekta ya afya katika maadhimisho ya miaka 59 ya Mapinduzi ya Zanzibar na taarifa ya Wizara ya Afya katika hotuba ya Makamo wa Pili wa Rais. Mheshimiwa Spika, Wizara imeendelea na zoezi la kusafisha takwimu za afya kwa lengo la kuimarisha ubora wa taarifa hizo ambazo zinatumika katika kufanya maamuzi mbali mbali ya kiafya kwa wakati. Mheshimiwa Spika, Katika kuhakikisha upatikanaji wa huduma za afya zenye ubora, ukaguzi kwa hospitali na vituo vya afya ulifanyika, ambapo jumla ya hospitali sita (Unguja tatu na Pemba tatu) na vituo vya afya 96 (Unguja 50 na Pemba 46) vilifanyiwa ukaguzi. Lengo la ukaguzi huo ni kuangalia ubora wa huduma zinazotolewa ikiwemo uwepo wa dawa, wafanyakazi na miundombinu ya kituo. Sambamba na hilo kwa Wizara imefanya usimamizi yakinifu “Supportive Supervision” katika hospitali na vituo vya afya 102 vilivyounganishwa katika mfumo wa ubora “Quality Plat forms” vilevile Wizara imekamilisha uandaaji wa kitita cha viwango vya msingi vya utoaji wa huduma za afya “basic standard of Health facilities” kwa lengo la kuimarisha ubora wa huduma za afya nchini. Mheshimiwa Spika, Mafunzo juu ya matumizi ya taarifa za afya na uandishi wa ripoti yalifanyika ambapo jumla ya wafanyakazi 43 (Unguja 20 na Pemba 23) walipatiwa mafunzo hayo kwa lengo la kuwajengea uwezo katika ufanyaji wao wa kazi zinazohusiana na ufuatiliaji na tathmini. Aidha, mkutano wa watafiti wa afya Tanzania “Tanzania Health Sumit” 2022 ulifanyika na jumla ya watafiti 12 kutoka Wizara ya Afya Zanzibar walishiriki mkutano huo na tafiti nne kutoka Zanzibar ziliwasilishwa katika mkutano Hotuba ya Waziri wa Afya, 2023/2024 44 huo. Sambamba na hilo watafiti kutoka Zanzibar walipata bahati ya kubadilishana uzowefu na watafiti wengine kutoka Tanzania Bara na Duniani kwa ujumla, pia kupeana ujuzi na kupendekeza mashirikiano kwa maeneo wanayofanyia tafiti zao. Mheshimiwa Spika, Mkutano wa 13 wa mapitio ya utekelezaji wa Sekta ya Afya umefanyika na kutoa maadhimio yafuatayo:- kuimarisha mfumo wa rufaa za wagonjwa wa ndani na nje ya nchi, kuanzisha mpango kinga wa zana na vifaa tiba, kuimarisha upatikanaji wa dawa muhimu kwa mama wajawazito, kuimarisha programu za uhamasishaji katika ngazi ya jamii, kuimarisha upatikanaji wa dawa na vifaa tiba, kuzingatia ugawaji wa bajeti kwa usawa na kuongeza idadi ya ajira ambazo zitasambazwa kwa mujibu wa mahitaji. Mheshimiwa Spika, Katika kuhakikisha huduma za Afya zinapatikana kwa wote bila ubaguzi. Wizara, imeandaa Mpango Mkakati wa Kugharamia Huduma za Afya (Health Financing Strategy) ambao kwa sasa upo kwenye hatua ya kupitiwa na wadau kukusanya maoni. Mheshimiwa Spika, Sheria ya Uanzishwaji wa Mfuko wa Huduma za Afya imeshatiwa saini na Mheshimiwa Rais wa Zanzibar na Mwenyekiti wa Baraza la Mapinduzi Dkt. Hussein Ali Mwinyi. Aidha katika utekelezaji wa sheria hii Wizara imeanzisha Akaunti maalumu ambayo itawahudumia wasio na uwezo “Zanzibar Health Equity Account”. Hotuba ya Waziri wa Afya, 2023/2024 45 Mheshimiwa Spika, Mfuko wa Huduma za Afya Zanzibar ni Taasisi inayojitegemea ambayo imeanzishwa kwa Sheria Nam. 1 ya mwaka 2023. Malengo ya Taasisi hii ni kufikia upatikanaji wa huduma bora za afya kwa wote, za uhakika na endelevu kwa wananchi na wakaazi wote wa Zanzibar na kuimarika kwa upatikanaji wa rasilimali fedha za kutosha na endelevu za kugharimia huduma za afya. Mheshimiwa Spika, kwa mwaka wa fedha 2022/2023 mfuko huo ulikadiriwa kutumia jumla ya shilingi 1,549,893,000/= kupitia bajeti ya Serikali ya kazi za maendeleo kwa ajili ya kazi za awali za uanzishwaji wa mfuko. Hadi kufikia Machi 2023, ofisi ya uratibu imeweza kutekeleza kazi zifuatazo: Kupitishwa kwa Sheria ya Mfuko wa Huduma za Afya Nam.1 ya 2023 na Baraza la Wawakilishi na kusainiwa na Mheshimiwa Rais tarehe 20 mwezi wa Machi 2023; Kukamilika kwa Rasimu ya Kanuni za Sheria ya Mfuko wa Huduma za Afya Nam.1 ya 2023; Kukamilika kwa uandikaji wa mfumo wa usimamizi wa kielektroniki wa Mfuko (Software requirements Specification - SRS); Kukamilika kwa “model” ya usajili na tathmini ya uchangiaji wa Sekta isiyorasmi; Kukamilika kwa “Portal” ya Usajili wa Wanachama wa Mfuko Kukamilika kwa Muongozo wa Uendeshaji wa Shughuli za Mfuko (Standards Operating Procedures – SOP); Hotuba ya Waziri wa Afya, 2023/2024 46 Kupatikana Ofisi za Mfuko katika Jengo la Michenzani Mall; Kukamilika kwa Tathmini ya Uhai na Uendelevu wa Mfuko. TAASISI YA UTAFITI WA AFYA (ZAHRI) Mheshimiwa Spika, Kwa mwaka wa fedha 2022/2023, Taasisi hii ilipangiwa kiasi cha shilingi 1,119,300,000/= ambazo ni ruzuku kwa ajili ya matumizi mengineyo (shilingi 642,000,000) na mishahara (shilingi 477,300,000). Hadi kufikia Machi 2023 shilingi 68,000,000/= sawa na asilimia 6.1 zimeingizwa kwa ajili ya matumizi mengineyo. Katika utekelezajiwa majukumu yake Taasisi imeanza utafiti unaohusiana na magonjwa ya figo na kisukari kwa mama wajawazito. Aidha, Taasisi ya Utafiti inaendelea kufanya mapitio ya matoleo ya tafiti “Research Proposals” kwa wadau wa afya na wanafunzi. Kwa kipindi cha Julai 2022 Machi 2023, Taasisi imepitia matoleo ya tafiti 109 kutoka kwa wanafunzi, miradi 26 na tafiti za haraka haraka nane. PROGRAMU NDOGO YA URATIBU WA WIZARA YA AFYA PEMBA (SH010303) Mheshimiwa Spika, Program hii ilitengewa jumla ya Shilingi 13,014,833,000/=, kati ya hizo, Shilingi 12,651,527,000/= Kwa ajili ya mishahara na Shilingi 363,306,000 kwa ajili ya matumizi mengineyo. Kwa kipindi cha Julai 2022 hadi Machi 2023, jumla ya shilingi 15,455,399,022/= zilipatikana, kati ya hizo 15,295,470,272 kwa ajili ya malipo ya mishahara na shilingi Hotuba ya Waziri wa Afya, 2023/2024 47 Hotuba ya Waziri wa Afya, 2023/2024 48 159,928,750/= kwa ajili ya matumizi mengineyo. Kwa upande wa mapato program hii ilipanga kukusanya shilingi 40,000,000/- hadi kufikia machi 2023 wizara ya afya Pemba ilikusanya 22,499,000/ - sawa na asilimia 56.2 ya makadirio. Mheshimiwa Spika, kwa kipindi cha Julai 2022 hadi Machi 2023 Wizara ya Afya Pemba imepata mafanikio makubwa katika kuimarisha utoaji wa huduma za afya yakiwemo; kufanya tafiti mbalimbali zikiwemo za maradhi ya kichocho, minyoo ya tumbo, afya ya mama na mtoto na korona (COVID 19) kwa lengo la kuimarisha afya za wananchi. Kupitia tafiti hizo ripoti kamili zinapatikana katika Maabara ya Afya ya Jamii (PHL) iliyopo Pemba. Katika kuimarisha utoaji wa huduma kwa Hospitali na vituo vya afya Wizara imefanikiwa kuanzisha huduma za upasuaji, figo, moyo, shinikizo la damu, kisukari na huduma za mama na mtoto. Mheshimiwa Spika, katika kuimarisha nguvu kazi ya Sekta ya Afya, wafanyakazi 39 wameruhusiwa kwenda masomoni wakiwemo madaktari, wauguzi, mafundi sanifu na kada nyengine zisizo cha afya. Jumla ya wafanyakazi wanne wamerudi kutoka masomoni. Aidha malipo ya likizo la kawaida kwa wafanyakazi 42 yalifanyika. Mheshimiwa Spika, katika hatua nyengine jumla ya wafanyakazi 261 wameajiriwa hadi kufikia Machi 2023. Miongoni mwao ni Daktari 16, Afisa Tabibu 30, Afisa Tabibu Meno 13, Mfamasia 33, Fundi Sanifu Madawa 10, Afisa maabara 10, Msaidizi Daktari 19, Hotuba ya Waziri wa Afya, 2023/2024 49 Afisa mazingira 13, Wauguzi 113, Mzoeza Viungo wawili na Afisa ushauri nasaha wanne. Aidha wafanyakazi 34 wamestaafu kwa mujibu wa taratibu za kiutumishi. Aidha, wafanyakazi saba wamefariki dunia, Mwenyezi Mungu awalaze mahali pema Peponi, Amiin. PROGRAMU YA HOSPITALI YA MNAZI MMOJA (HO2) Mheshimiwa Spika, Hospitali ya Mnazi Mmoja kwa mwaka wa Fedha 2022/2023, ilipangiwa kutumia shilingi 34,186,349,000/= ikiwa shilingi 14,694,200,000/= kwa mishahara, Shilingi 5,969,930,000/= kwa matumizi ya uendeshaji wa hospitali, na na shilingi 13,522,219,000/= kwa Miradi ya maendeleo. Hadi kufikia Machi 2023 jumla ya shilingi 19,507,633,243/= ziliingizwa kwa matumizi mbali mbali ambapo shilingi 17,369,013,343/= ni kwa mishahara. Ongezeko hili ni kutokana na mbadiliko ya mishahara yalioanza Julai 2022 na shilingi 2,138,619,900/= kwa uendeshaji. Kiambatisho nambari 1 kinafafanua. Mheshimiwa Spika, Hospitali imeingiziwa fedha maalum shilingi 2,130,000,000/= kwa matumizi ya dawa na vifaa tiba na shilingi 597,405,350/= kwa matumizi ya tiba hewa ambalo ni hamisho la fungu (virement) kutoka Wizara ya Afya (H01). Aidha, kwa upande wa Miradi ya Maendeleo hakukuwa na fedha iliyopatikana kwa fedha za Serikali ya Mapinduzi ya Zanzibar na kwa upande wa Washirika wa Maendeleo, Jumla ya shilingi 681,310,000/= sawa na asilimia 9.0 zimeingizwa moja kwa moja kwa Kitengo cha Utekelezaji wa Mradi (PIU) kama mishahara ya watendaji wa PIU. Hotuba ya Waziri wa Afya, 2023/2024 50 Mheshimiwa Spika, Kwa upande wa makusanyo, Hospitali ya Mnazi Mmoja ilikadiriwa kukusanya shilingi 1,000,000,000/= kupitia vyanzo vya malipo ya Huduma za Afya, Huduma za Haraka (Fast Track) huduma za Bima na malipo ya wanafunzi wa kigeni. Kwa kipindi cha Julai 2022 hadi Machi, 2023 jumla ya shilingi 707, 106,743.68/= sawa na asilimia 96 zilikusanywa. Kiambatisho nambari 2 kinafafanua. PROGRAMU NDOGO YA UCHUNGUZI NA MATIBABU Mheshimiwa Spika, Huduma za uchunguzi ni muhimu katika kutoa matibabu sahihi kwa mgonjwa. Katika kipindi hichi cha utekelezaji, jumla ya vipimo vya maabara 106,238 vilifanyika na vipimo 27,499 kwa njia ya picha (Ultrasound ni 12,110; Xray 10,823, MRI 1,145; na CT scan 3,421) vilifanyika. Kwa upande wa uchunguzi wa maiti zinazohusiana na kesi za Jinai, matukio ya mashambulio ya kuumiza mwili na matukio yote ya kesi za udhalilishaji katika kituo cha mkono kwa mkono zimefanyiwa kazi. Jumla ya maiti 174 zinazohusiana na kesi za Jinai, ajali za barabarani, moto na kuzama baharini zimefanyiwa uchunguzi, kesi za mashambulio ya kuumiza mwili 1,020 na kesi za udhalilishaji 840 zimefanyiwa uchunguzi. Mheshimiwa Spika, Katika kuimarisha huduma za wagonjwa, matibabu mbali mbali yameendelea kutolewa ikiwemo huduma za dharura, kilinik za maradhi maalum kama vile Saratani, Moyo, Ngozi, Mifupa n.k. Hadi kufikia Machi 2023 jumla ya wagonjwa Hotuba ya Waziri wa Afya, 2023/2024 51 wa nje 106,378 walitibiwa kati ya hao wagonjwa 19,425 walilazwa, Pia wajawazito 17,542 walipokelewa kwa kujifunguwa ambapo wajawazito 12,579 ndio walijifunguwa kati yao wajawazito 2,727 walijifungua kwa njia ya Upasuaji. Mheshimiwa Spika, Huduma za kusafisha damu kwa wagonjwa wenye matatizo ya Figo (Dialysis) kwa wagonjwa wenye matatizo ya figo ziliendelea kutolewa bila ya malipo kwa wagonjwa 350 wakiwemo wagonjwa wapya 46. Aidha mahudhurio ya wagonjwa 1,526 yalifanyika katika kliniki ya saratani kwa ajili ya kupatiwa huduma; saratani ya tenzi dume wagonjwa 66 wapya, Saratani ya matiti wagonjwa 36 wapya na saratani ya mlango wa kizazi kwa wagonjwa 26 wapya. Katika hatua nyengine mahudhurio ya wagonjwa 5,457 wamepata matibabu katika kliniki maalumu ya maradhi ya moyo ambapo wagonjwa 521 ni wapya, na wagonjwa 4,936 wa marejeo. Mheshimiwa Spika, Jumla ya kambi 30 zilifanyika na wagonjwa 3,829 walichunguzwa na kupatiwa matibabu. Kati ya hao wagonjwa 717 walifanyiwa upasuaji. Kwa wagonjwa wote hawa zimeokolewa fedha nyingi za serikali. Aidha, dawa na vifaa tiba muhimu ziliendelea kupatikana kama vile dawa za saratani, Kisukari, shinikizo la damu pamoja na ununuzi wa mahitaji ya huduma za dialysis, vyuma kwa huduma za upasuaji wa mifupa pamoja na vitendanishi. Hotuba ya Waziri wa Afya, 2023/2024 52 PROGRAMU YA UENDESHAJI NA URATIBU WA HOSPITALI YA MNAZI MMOJA. Mheshimiwa Spika, Katika kuimarisha utoaji wa huduma jumla ya wafanyakazi 32 wakiwemo madaktari bingwa, wauguzi na wafanyakazi wasio wa kada ya afya waliomaliza masomo ya muda mrefu wamerudi kazini. Aidha, wafanyakazi mbali mbali wamepatiwa mafunzo ya kuengeza ujuzi yakiwemo mafunzo ya ultrasound, Helping Babies to Breath (HBB), mafunzo ya huduma ya dharura na matumizi sahihi ya Oxygen, mafunzo ya Ebola, mafunzo ya kutumia dawa za kusafishia, udhibiti wa taka za hospitali, usafi wa mikono, usalama wa chakula na usafi wa mazingira maeneo ya kazi, mafunzo ya kuwasaidia watoto wanaozaliwa utumbo nje. Mheshimiwa Spika, Ukarabati wa majengo ya Hospitali ya wagonjwa wa akili umekamilika kwa awamu ya kwanza na kuanza kutumika kwa utoaji wa huduma. Vilevile mfumo mpya wa hewa ya Oxygen katika vyumba vya upasuaji vya Idara ya Pua, Masikio na Koo (ENT) umefungwa. Mheshimiwa Spika, Katika kuimarisha mashirikiano na taasisi za kimataifa zikiwemo Hospitali ya Chuo Kikuu cha Haukeland ya Norway, Hospitali ya Chuo Kikuu cha Alexandria kupitia mashirikiano na “Nile Hope Foundation” ya Misri. Mashirikiano hayo yanajumuisha mafunzo, kubadilishana wataalamu na kufanya kambi za matibabu, upatikanaji wa vifaa tiba na kuimarisha miundombinu ya Hospitali. Sambamba na hilo, Mradi Hotuba ya Waziri wa Afya, 2023/2024 53 shirikishi wa kuimarisha huduma za macho (CBM), mradi wa kubadilishana wataalamu wa Afya (NOREC EXCHANGE PROGRAM) na mradi wa Ukarabati na utanuzi wa Hospitali ya Mnazi Mmoja (BADEA) iliendelea kutekelezwa. UTEKELEZAJI WA MIRADI YA MAENDELEO Mheshimiwa Spika, Katika mwaka wa fedha 2022/23, Hospitali ya MnaziMmoja umepangiwa kutekeleza mradi wa kupandisha hadhi hospitali ya MnaziMmoja ambapo imefanikiwa ununuzi wa vifaa tiba mbali mbali na mashine za hospitali vikiwemo vifaa vya huduma za urology, machine za kitengo cha masikio pua na koo pamoja na tanuri la kuchomea taka kwa hospitali ya wagonjwa wa akili. Mheshimiwa Spika, Wizara imepokea mkopo nafuu kupitia Shirika la fedha Duniani (IMF) wenye lengo la kusaidia nchi ambazo zimeathirika na ugonjwa wa UVIKO 19, kukabiliana na hali ya kiuchumi na kijamii kwa sekta ambazo zimeathiriwa na ugonjwa huo. Kwa kutumia fedha hizo, Wizara imefanikiwa kukamilisha ujenzi wa Hospitali 10 za Wilaya na moja ya Mkoa. Hospitali hizo ni Mwera Pongwe (Wilaya ya Kati), Kitogani (Wilaya ya Kusini), Chumbuni (Wilaya ya Mjini), Magogoni (Wilaya ya Magharibi B), Mbuzini (Wilaya ya Magharibi A), Pangatupu (Wilaya ya Kaskazini B) na Kivunge (Wilaya ya Kaskazini A) kwa upande wa Kisiwa cha Unguja. Kwa upande wa Kisiwa cha Pemba ni Kinyasini (Wilaya ya Wete), Micheweni (Wilaya ya Micheweni) na Vitongoji (Wilaya ya Chake Chake). Pia ujenzi wa hospitali ya Hotuba ya Waziri wa Afya, 2023/2024 54 Mkoa katika eneo la Lumumba (Mkoa wa Mjini Magharibi) umekamilika. Kwa upande wa vifaa tiba vimeanza kuingia nchini kwa ajili ya hospitali hizo. Aidha gari 12 za kubebea wagonjwa (ambulance) zimenunuliwa kwa ajili ya utekelezaji wa mfumo rufaa katika ngazi ya Wilaya na Mkoa. Katika hatua ya kuimarisha huduma za dharura, Wizara imekamilisha ujenzi wa jengo la huduma za dharura katika hospitali ya Makunduchi na kuanza kutoa huduma. Sambamba na hilo wafanyakazi wa hospitali hizo mpya wameajiriwa na tayari wapo kazini. CHANGAMOTO ZILIZOJITOKEZA KWA MWAKA WA FEDHA 2022/2023 Mheshimiwa Spika, Pamoja na mafanikio mengi yaliyopatikana katika mwaka wa fedha 2022/2023, Wizara pia imepitia changamoto nyingi kama ifuatavyo: - Uhaba wa wataalamu wakiwemo madaktari, wataalamu wa ganzi na usingizi, biomedical wahandisi, wauguzi; Uhaba wa vitendeakazi vya TEHAMA hali inayopelekea kusuasua kwa utekelezaji wa mpango mkakati wa digitali za afya Zanzibar; Uhaba wa fedha za kufundishia wataalamu Ukosefu wa vifaa vya kutendea kazi kwa maeneo ya utoaji wa huduma za afya Uchakavu wa miundombinu ikiwemo majengo, machine na vifaa tiba. Ukosefu wa majengo kwa ajili ya afisi yakiwemo afya za Wilaya na Afisi za Mabaraza ya wataalamu. Hotuba ya Waziri wa Afya, 2023/2024 55 MWELEKEO WA BAJETI NA VIPAUMBELE VYA WIZARA KWA MWAKA 2023/2024 SHUGHULI ZILIZOPANGWA KUTEKELEZWA NA WIZARA YA AFYA KWA MWAKA 2023/2024 Mheshimiwa Spika, Wizara itaendeleza kukamilisha kazi zinazoendelea katika mwaka 2022/2023 na kutekeleza shughuli zilizopangwa kwa mwaka wa fedha 2023/2024. Aidha, Wizara imejikita zaidi kuongeza mashirikiano na washirika wa Sekta ya Afya, kama ilivyoainishwa katika mkutano wa 13 wa mapitio ya sekta ya afya “Ubora na Usawa kupitia mageuzi ya kifedha na mashirikiano ya Sekta ya Umma na Binafsi kwa Mfumo thabit wa Afya” katika kutekeleza kauli mbiu hiyo, Wizara itaelekeza nguvu zake katika kutekeleza vipaumbele vifuatavyo:- Kuimarisha miundombinu ya afya katika ngazi zote za utoaji wa huduma za afya. Kuhakiksha upatikanaji wa Dawa na Vifaa Tiba Kuimarisha mifumo ya taarifa za afya Kuimarisha ubora na kuongeza idadi ya rasilimali watu Kutekeleza mpango mkakati wa miaka mitano wa kugharamia huduma za afya. Kupunguza vifo vya mama wajawazito na watoto wachanga Kuimarisha uwezo na utayari wa kukabiliana na majanga ya mripuko na matukio mengine ya kiafya. Hotuba ya Waziri wa Afya, 2023/2024 56 Kuimarisha upatikanaji wa huduma za mfuko wa afya Zanzibar kwa wanachama. Kuendeleza mapambano ya maradhi ya kuambukiza na yasioambukiza Kuimarisha huduma za afya ya msingi. Kuendeleza kufanya tafiti mbalimbali za kiafya kwa lengo la kujua changamoto zilizopo na namna ya kuzitatua Kufanya mafunzo kwa wafanyakazi kwa lengo la kuboresha utoaji wa Huduma bora kwa wananchi MALENGO YA WIZARA KWA MWAKA WA FEDHA 2023/2024 Mheshimiwa Spika, katika kuhakikisha kwamba vipaumbele vilivyowekwa vinafikiwa, Wizara kwenye mwaka wa fedha 2023/ 2024 itatekeleza malengo yake kupitia programu husika kama ifuatavyo: - PROGRAMU YA KINGA NA ELIMU YA AFYA Mheshimiwa Spika, katika kufanikisha utekelezaji wa malengo ya Wizara yaliyopangwa kutekelezwa kupitia programu ya Kinga na Elimu ya Afya, Wizara imetenga jumla ya Shilingi 36,898,364,000/= ambazo ni sawa na asilimia 19.4 ya bajeti ya Wizara kwa ajili ya kutekeleza shughuli zifuatazo: - Kuendelea kudhibiti maambukizi ya VVU kwa kutoa huduma za ushauri nasaha, upimaji na matibabu; Kuendelea kutoa huduma za tiba kwa wagonjwa wa Kifua Kikuu, Ukoma na Homa ya Ini; Kuimarisha huduma za afya ya uzazi wa mama na mtoto; Kuendelea na utekelezaji wa mikakati ya kumaliza Malaria Zanzibar; Kuimarisha huduma za Afya ya Bandari; Kuendelea kutoa huduma za uchunguzi na tiba kwa maradhi ya macho katika skuli, vituo vya afya na hospitali; Kuendelea na mikakati ya kupambana na Maradhi yanayoambukiza na yasiyoambukiza; Kuendelea na mkakati wa kubadilisha tabia hatarishi zinazochangia kuenea kwa maradhi yasiopewa kipaumbele hapa Zanzibar; Kuimarisha afya ya jamii na mazingira; Kuendelea kufanya tafiti mbali mbali zitakazotoa kuimarisha huduma za afya katika kupambana na maradhi; Kuimarisha program za uhamasishaji na kutoa elimu ya afya katika ngazi zote. Kuendelea kuimarisha kupambana na maradhi ya mripuko na majanga ya kiafya. Hotuba ya Waziri wa Afya, 2023/2024 57 PROGRAMU YA TIBA Mheshimiwa Spika, kuhakikisha kwamba huduma za uchunguzi na matibabu zinaimarika zaidi, Wizara imetenga Shilingi 117,047,946,000/= sawa na asilimia 61.8 kati ya hizo shilingi 112,466,846,000/= kwa ajili ya program ya matibabu na shilingi 4,581,100,000/= kwa ajili ya program ya Uchunguzi. Shughuli zifuatazo zimepangwa kutekelezwa: - Kuimarisha upatikanaji wa huduma za matibabu katika hospitali za wilaya na mkoa Kutekeleza mfumo wa rufaa kwa wagonjwa katika ngazi zote za utoaji wa huduma. Kuimarisha kambi za matibabu na mashirikiano ya huduma za afya kimataifa. Kuongeza ukusanyaji wa damu kukidhi mahitaji yaliyopo. Kuhakikisha upatikanaji wa Dawa, Vifaa tiba na reagents Kuimarisha huduma za uchunguzi (maabara na rediolojia) Kuimarisha miundombinu ya afya katika ngazi zote za utoaji wa huduma za Afya. Kuimarisha usimamizi katika uhifadhi na utumiaji wa dawa na vifaa vya utibabu katika hospitali na vituo vya afya. Kuimarisha utoaji wa huduma kwa wahanga wa udhalilishaji. Kuimarisha uratibu wa huduma za uuguzi na ukunga. Hotuba ya Waziri wa Afya, 2023/2024 58 PROGRAMU YA UENDESHAJI NA URATIBU WA WIZARA YA AFYA Mheshimiwa Spika, kwa mwaka wa fedha 2023/2024, Wizara imetenga Shilingi 35,433,127,000/- sawa na asilimia 18.7 kwa ajili ya kutekeleza shughuli kuu zilizopangwa katika programu hii, ambapo shilingi 2,665,598,000/= zitatumika kwa shughuli za uratibu wa Mipango, Sera na Utafiti shilingi 9,878,103,000/= kwa ajili ya Utumishi na Uendeshaji, shilingi 481,500,000/- kwa ya Taasisi ya Utafiti. Aidha Wizara imetenga shilingi 22,407,926,000/ - kwa ajili ya Uratibu na utekelezaji wa shughuli za Afya Pemba. Shughuli zilizopangwa kutekelezwa ni pamoja na: - Kupeleka masomoni Madaktari na wafanyakazi wa kada nyengine za afya; Kuendelea kufanya tafiti mbali mbali zikiwemo tafiti za mimea inayotumika kwa Tiba asili; Kufanya vikao vya pamoja na washirika mbali mbali wa masuala ya Afya kutatua changamoto kwa nguvu ya pamoja; Kufanya ufuatiliaji wa sera na miongozo ya utoaji huduma za afya. Kufanya ufuatiliaji na tathmini katika ngazi zote za utoaji wa huduma. Kuimarisha mifumo ya upatikanaji wa takwimu za afya Hotuba ya Waziri wa Afya, 2023/2024 59 PROGRAMU YA HOSPITALI YA MNAZI MMOJA Mheshimiwa Spika, Kwa mwaka wa 2023/2024, Serikali imetenga shilingi 49,772,000,000/= kwa ajili ya utekelezaji wa shughuli zilizopangwa kutekelezwa katika Hospitali ya Mnazi Mmoja ambazo ni: - Kuimarisha upatikanaji wa huduma za uchunguzi kwa wagonjwa kupitia uwakala (Outsourcing) pamoja na upatikanaji wa huduma za matibabu ya rufaa. Kuendelea kutoa huduma za kibingwa ikiwemo usafishaji damu kwa wagonjwa wa figo, uchunguzi wa saratani (biopsy), matibabu ya satarani (Chemotherapy), huduma za ubongo na uti wa mgongo n.k Kupunguza idadi ya wagonjwa wanaopewa rufaa nje ya nchi kwa uimarishaji wa kambi maalum za matibabu na kuwajengea uwezo wataalamu wetu. Kushajihisha zaidi kufanya tafiti za afya. Kuongeza idadi ya wataalam bingwa kwa kusomesha wataalamu wa fani mbali mbali. Kuimarisha mfumo wa kielektroniki wa kuhifadhi taarifa za wagonjwa Electronic Medical Record (EMR). Kuimarisha miundo mbinu ya Hospitali kwa ukarabati mkubwa na upanuzi wa hospitali ambao utaambatana na manunuzi ya mashine za kisasa na samani za hospitali kupitia mradi wa BADEA, Saudi na Kuwait fund ambapo mshauri elekezi ameshapatikana. Kuendelea na mradi wa CBM kwa lengo la uimarishaji wa huduma shirikishi za macho. Hotuba ya Waziri wa Afya, 2023/2024 60 SHUKRANI Mheshimiwa Spika, Kwa mwaka wa fedha uliopita, Wizara imeweza kupata mafanikio makubwa, ikiwemo kuimarika kwa miundombinu, vifaa vya utibabu, kuimarika kwa upatikanaji wa dawa na kuongezeka kwa wataalamu wa fani mbali mbali za afya pamoja na Teknologia ya Habari na Mawasiliano (TEHAMA) kwa utoaji wa huduma za afya. Mafanikio yote haya yanatokana najuhudi za Serikali na washirika mbali mbali wa sekta ya afya,ikiwemo mchango mkubwa kutoka katika jamii, washirika wamaendeleo, pamoja na Taasisi binafsi. Wizara inawashukuru wale wote waliochangia mafanikio haya kwa njia moja au nyengine katika kufanikisha sera ya Serikali ya Mapinduzi ya Zanzibar ya kutoa huduma za afya bure. Aidha, kwa dhati kabisa nawashukuru watendaji wote wa Wizara ya Afya kwa kujituma kwa moyo katika kuwahudumia wananchi. Mheshimiwa Spika, sasa naomba uniruhusu kuyashukuruMashirika mbali mbali ya Maendeleo yakiwemo Shirika la Afya laUlimwenguni -WHO, UNICEF, UNFPA, Danida, HaukelandUniversity Hospital ya Norway, SAVE THE CHILDREN, EngenderHealth, -Tree International, World Diabetic Foundation, WorldBank, , AMREF, Sight Saver, HIPZ, USAID Afya yangu, Mfukowa kupambana na UKIMWI, Kifua Kikuu na Malaria (GFATM),Measure Evaluation, Mfuko wa Rais wa Marekani (PMI), THPS,Hotuba ya Waziri wa Afya, 2023/2024 61 DFID, JHPU, IHI, WATER AID, WAJAMAMA, JICA, STBF, PEPFAR,ZOP, UNDP, EAC, Benjamin Mkapa Foundation, Tonny BlairInstitute, Zanzibar Maisha Bora Foundation na Zanzibar MileleFoundation. Aidha napenda kuzishukuru nchi rafiki kwamashirikiano yao zikiwemo, Jamhuri ya watu wa China, Serikaliya Cuba, Serikali ya Denmark, Uholanzi, Spain, Canada, Israel,Norway, Ujerumani, Korea, Uturuki, India, Kuwait, Marekani, Italy,Saudi Arabia, Oman, UAE, Uingereza. Aidha, tunatoa shukrani kwaWizara zote za SMZ pamoja na sekta mbali mbali za Serikali naBinafsi. Sekta hizi zimesaidia sana kwa namna moja ama nyenginekatika kuhakikisha jamii inapata huduma za afya kwa wote.Hotuba ya Waziri wa Afya, 2023/2024 62 HITIMISHO MAOMBI YA FEDHA KWA UTEKELEZAJI WA KAZI ZILIZOPANGWA KWA PROGRAMU ZA WIZARA KWA MWAKA WA FEDHA 2023/2024 Mheshimiwa Spika, kwa mwaka wa fedha 2023/2024 Wizara ya Afya (Fungu H01) inakadiriwa kutumia kiasi cha Shilingi 189,379,436,000/= Kati ya hizo Shilingi 60,013,800,000/- kwa ajili ya mishahara, Shilingi 58,627,086,000/= kwa matumizi mengineyo na Shilingi 5,062,600,000/= ni ruzuku kwa taasisi zilizo chini ya Wizara (Kiambatisho Namba 6) kinafafanua. Mheshimiwa Spika, kwa upande wa kazi za maendeleo, Wizara imepangiwa kutumia Shilingi 65,675,951,000/= kati ya hizo, Shilingi 53,050,000,000/= kutoka serikalini na Shilingi 12,625,951,000/= ni kutoka kwa washirika wa maendeleo. Aidha, hospitali ya Mnazi Mmoja imepangiwa kutumia Shilingi 49,772,000,000/=; kati ya hizo Shilingi 24,372,400,000/= kwa ajili ya mishahara na Shilingi 14,274,400,000 kwa ajili ya matumizi ya uendeshaji wa hospitali na shilingi 11,125,200,000/= kwa ajili ya miradi ya maendeleo, kati ya hizo shilingi 1,125,200,000/- kutoka serikalini na shilingi 10,000,000,000/- kutoka kwa washirika wa maendeleo. Mheshimiwa Spika, kwa upande wa mapato, wizara (Fungu H01) imepangiwa kukusanya shilingi 5,751,881,000/= kwa ajili ya kuchangia katika mfuko mkuu wa Serikali. Hospitali ya Mnazi Hotuba ya Waziri wa Afya, 2023/2024 63 Mmoja (Fungu H02) imepangiwa kukusanya shilingi 1,348,585,000/= kutoka katika vyanzo vyake mbali mbali vya mapato. Mheshimiwa Spika, sasa naomba Wajumbe wa kamati yako waijadili hotuba hii na hatimae waridhie matumizi ya Shilingi189,379,436,000/= kwa Wizara ya Afya (Fungu H01) na Shilingi49,772,000,000/= kwa matumizi ya Hospitali ya Mnazi Mmoja(Fungu H02). Aidha, waridhie makusanyo ya shilingi5,751,881,000/= kwa Wizara ya Afya na shilingi 1,348,585,000/= kwa Hospitali ya Mnazi Mmoja kwa ajili ya kuingizwa katika MfukoMkuu wa Serikali. Mheshimiwa Spika, naomba kutoa hoja. NASSOR AHMED MAZRUI (MBM) WAZIRI WA AFYA, ZANZIBAR. Hotuba ya Waziri wa Afya, 2023/2024 64 Kiambatisho Namba 1: Muhtasari wa Utekelezaji wa Bajeti ya Wizara ya Afya (Julai, 2022- Machi, 2023) Hotuba ya Waziri wa Afya, 2023/2024 65 . . . Kiambatisho Namba 1: Muhtasari wa Utekelezaji wa Bajeti ya Wizara ya Afya (Julai, 2022- Machi, 2023) Hotuba ya Waziri wa Afya, 2023/2024 66 Kiambatisho Namba 2: Muhtasari wa Makusanyo ya Wizara ya Afya (Julai, 2022- Machi, 2023) Hotuba ya Waziri wa Afya, 2023/2024 67 Kiambatisho Namba 3a: Kiwango cha Chanjo Kiwilaya Mwaka 2022 Hotuba ya Waziri wa Afya, 2023/2024 68 Hospital Wagojwa wa njeWagojwa wa ndani Jumla ya vifoAbdalla Mzee Regional Hospital 26,896 3,407 231 Al-Rahma Hospital 4,237 1,534 25 Chakechake District Hospital 32,219 732 17Kivunge District Hospital 51,656 4,230 134 KMKM Kibweni Hospital 119,517 1,110 45 Makunduchi District Hospital 29,748 1,582 23Micheweni District Hospital 27,100 3,971 123 Mnazi Mmoja Hospital 87,528 1,72923,197 Tasakhtaa Global Hospital 419 1,717 36 Tawaqal Hospital 29,738 1,819 8 Vitongoji Cottage Hospital 24,395 2,141 46 Wete District Hospital 35,669 5,623 193 Zanzibar Military Hospital (JWTZ-Bububu) 0 611 33 Jumla 469,122 51,674 2,643 Kiambatisho Namba 3b: Idadi ya Wagonjwa Waliohudhuria Matibabu ya Nje, Waliolazwa na Vifo kwa Mwaka 2022 Hotuba ya Waziri wa Afya, 2023/2024 69 Kiambatisho Namba 3c: Idadi ya Wajawazito Waliolazwa, Waliojifungua, Watoto Waliozaliwa na Vifo vya Watoto Wachanga kwa Kipindi Julai 2022- Machi 2023 Hotuba ya Waziri wa Afya, 2023/2024 70 Aina ya Kliniki Maalumu Wanaume Wanawake JumlaAcupuncture 1,910 3,245 5,155Cardiac 5,535 11,053 16,588Dental 3,315 4,273 7,588Diabetic 17,578 24,138 41,716ENT 13,615 19,317 32,932Eye 29,885 38,548 68,433Obsy & Gynae 22,592 22,592Neurosurgery 1,941 2,245 4,186Oncology 1,015 1,506 2,521Orthopedic 1,350 1,143 2,493Physio & Rehabilitation 657 818 1,475Psychiatric 3,391 4,462 7,853Skin disease 3,376 7,085 10,461Surgical OPD 7,255 7,024 14,279Jumla Kuu 90,823 147,449238,272Kiambatisho Namba 3d: Idadi ya Wagonjwa Waliohudhuria Kliniki za Matibabu ya Maalumu kwa Mwaka Hotuba ya Waziri wa Afya, 2023/2024 71 Kiambatisho Namba 4: Idadi, Aina ya Kambi Zilizofanyika na Idadi ya Wagonjwa Waliopatiwa Matibabu Hotuba ya Waziri wa Afya, 2023/2024 72 SN KADA IDADI DAKTARI WA BINAADAMU 1221 DAKTARI WA MENO 132 AFISA MAABARA 153 AFISA MIONZI 04 MFIZIOTHERAPIA 15 AFISA AFYA MAZINGIRA 126 AFISA USHAURI NASAHA 187 MFAMASIA 308 MUUGUZI 509 AFISA TABIBU 6010 AFISA TABIBU MENO 3411 MUUGUZI MSAIDIZI 21412 AFISA MAABARA MSAIDIZI 1513 MFIZIOTHERAPIA MSAIDIZI 2014 AFISA AFYA MAZINGIRAMSAIDIZI 2515 MFAMASIA MSAIDIZI 7016 AFISA USHAURI NASAHA MSAIDIZI 1117 JUMLA 710Kiambatisho Namba 5: Aina ya Kada na Wafanyakazi Wapya Walioajiriwa kwa Mwaka 2022-2023 Hotuba ya Waziri wa Afya, 2023/2024 73 Kiambatisho Namba 6: Mchanganuo wa Maombi ya fedha kwa mwaka 2023/2024 Hotuba ya Waziri wa Afya, 2023/2024 74 Kiambatisho Namba 7: Muhtasari wa Makusanyo ya Wizara ya Afya 2023/2024 Kifungu KASMA MAELEZO Makadirio ya Makusanyo kwa Mwaka 2023/24 H0101 Ofisi Kuu Pemba 1422051 Huduma za Uchunguzi wa Afya 142,658,000 142,658,000H0103 1422015 Huduma za Maabara 749,981,000 749,981,0001422035 Shahada ya Maradhi ya kuambukiza 596,000,000 1422050 Huduma za Daktari na orodha ya Wafanyakazi na Abiria 90,000,000 1422051 Huduma za uchunguzi wa Afya 1,370,000,000 1422078 Ukodishwajiwa wa Maeneo ya Kibiashara 30,000,0001422124 Mapato ya UVIKO 19 2,000,583,000 4,086,583,000Program ya Tiba (PH0102) 1422095 Ada ya Usajili wa Tiba Asili 132,659,000 132,659,000HO106 Idara ya Uendeshaji na rasilimali watu -HO112 Taasisi ya Utafiti wa Afya -1422094 Mapato ya Utafiti 100,000,000 100,000,000Baraza la Wauguzi 1422118 Usajili na Leseni Wauguzi 120,000,000120,000,000Baraza la Madaktari 1422118 Usajili na Leseni Madaktari 160,000,000160,000,000H0115 Baraza la Mazingira 1422118 Usajili na Leseni wataalamu wa Afya ya Mazingira 50,000,000 50,000,000Bodi ya Hospitali Binafsi 1422118 Usajili na Leseni kwa Huduma Hospitali Binafsi 130,000,000 130,000,000 Baraza la Wataalamu wa Maabara 1422119 Usajili na Leseni Wataalamu wa Maabara 80,000,000 80,000,000 5,751,881,000H0201 1422078 Ukodishaji wa Maeneo Kibiashara 8,200,000 1422094 Mapato ya Utafiti 249,985,000 258,185,000H0202 Huduma za Uchunguzi na Matibabu 1422073 Malipo ya Huduma za Afya kwa wagonjwa wenye BIMA 790,400,0001423003 Kitengo cha Huduma za Haraka 300,000,000 1,090,400,0001,348,585,000JUMLA KUU KWA FUNGU HO1 na H02 7,100,466,000Jumla Ndogo Jumla Ndogo Jumla Ndogo Jumla Ndogo Jumla Ndogo Jumla Ndogo Jumla Ndogo Jumla Ndogo Jumla Ndogo Jumla Ndogo Jumla Ndogo Jumla Ndogo JUMLA KUU KWA FUNGU H02 JUMLA KUU KWA FUNGU H01 Kitengo cha Uongozi na Utawala Mnazi Mmoja Hospital(PH02) HO105 HO113 HO114 H0116 H0117 H0104 Programa ya Kinga na Elimu ya Afya (PH0101) Jumla Ndogo Hotuba ya Waziri wa Afya, 2023/2024 75