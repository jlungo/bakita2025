 JAMHURIYA  MUUNGANO  WA  TANZANIA  OFISI  YA  MAKAMU  WA  RAIS  HOTUBA  YA  MHE DKT PHILIP  ISDOR  MPANGO,  MAKAMU  WA  RAIS  WA  JAMHURI  YA  MUUNGANO  WA  TANZANIA  KATIKA  MAADHIMISHO  YA  MIAKA  50  YA  SHIRIKA  LA  MADINI  LA  TAIFA  (STAMICO)  AGOSTI,  2022  DODOMA  Mheshimiwa  Dkt Doto  Biteko,  Waziri  wa  Madini;  Waheshimiwa  Mawaziri  na  Naibu  Mawaziri  Mliopo;  Mheshimiwa  Rosemary  Senyamule,  Mkuu  wa  Mkoa  wa  Dodoma;  Mheshimiwa  Dunstan  Kitandula,  Mwenyekiti  wa  Kamati  ya  Kudumu  ya  Bunge  ya  Nishati  na  Madini;  Waheshimiwa  Wenyeviti  wa  Kamati  mbalimbali  za  Kudumu  za  Bunge  Mliopo;  Waheshimiwa  Wabunge  Mliopo;  Makatibu  Wakuu  wote  mliopo  wakiongozwa  na  Bw Adolf  Ndunguru,  Katibu  Mkuu  Wizara  ya  Madini;  Mej Jen Mst Michael  Isamuhyo,  Mwenyekiti  wa  Bodi  ya  STAMICO;  Dkt Venance  Mwasse,  Kaimu  Mkurugenzi  Mtendaji  wa  STAMICO;  Prof Idris  Kikula,  Mwenyekiti  wa  Tume  ya  Madini;  Viongozi  mbalimbali  wa  Chama  na  Serikali  mliopo;  Viongozi  wa  Dini  Mliopo;  Watumishi  wa  STAMICO;  Wadau  wa  Sekta  ya  Madini;  Ndugu  Wanahabari;  Mabibi  na  Mabwana;  Jamhuri  ya  Muungano  wa  Tanzania!  Kwanza  kabisa  napenda  kuchukua  fursa  hii  kumshukuru  sana  Mwenyezi  Mungu  kwa  kutukutanisha  katika  tukio  hili  muhimu  la  kuadhimisha  Miaka  50  ya  Shirika  la  Madini  la  Taifa  (STAMICO) Nawapongeza  Menejimenti  ya  Wizara  pamoja  na  STAMICO  na  watumishi  wote  kwa  kufikia  hatua  hii Pia,  hongereni  kwa  kufanikisha  Maadhimisho  haya  na  ushiriki  wenu  katika  shughuli  za  kijamii  ikiwamo  ya  upandaji  wa  miti Aidha,  napenda  kuwapongeza  STAMICO  kwa  kazi  nzuri  mnayoifanya,  tangu  kuanzishwa  kwake  mwaka  1972 Imeelezwa  hapa  kuwa  hivi  karibuni  Shirika  limeweza  kufanya  mapinduzi  makubwa  ya  kiutendaji,  kuongeza  ubunifu,  kuimarisha  uzalishaji  na  kujenga  misingi  mizuri  ya  kujiendesha  kibiashara  na  kupunguza  utegemezi  wa  moja  kwa  moja  kwa  Serikali Hongereni  sana!  Ndugu  Viongozi,  Wageni  Waalikwa,  Mabibi  na  Mabwana  Serikali  ya  Awamu  ya  Sita  chini  ya  uongozi  thabiti  wa  Mheshimiwa  Samia  Suluhu  Hassan,  Rais  wa  Jamhuri  ya  Muungano  wa  Tanzania,  imeendelea  kujipambanua  kuhusu  dhamira  yake  ya  kuhakikisha  Sekta  ya  Madini  inakua  kwa  kasi  kubwa,  inatoa  ajira  kwa  Watanzania  wengi  zaidi  na  kuchangia  zaidi  katika  Pato  la  Taifa Mwaka  2019,  kabla  ya  janga  la  UVIKO-19,  Sekta  ya  Madini  ilivunja  rekodi  kwa  kukua  kwa  asilimia ukilinganisha  na  sekta  nyingine Aidha,  pamoja  na  athari  za  janga  hilo,  Sekta  ya  Madini  imeendelea  kuwa  imara  ambapo  mwaka  2021  ilikua  kwa  asilimia Mchango  wa  Sekta  ya  Madini  katika  Pato  la  Taifa  umeendelea  kuongezeka  hadi  kufikia  asilimia mwaka  2021  kutoka  asilimia 7  mwaka  2020  na  asilimia mwaka  2015 Fedha  za  kigeni  kutoka  katika  Sekta  ya  Madini  zimefikia  dola  za  Marekani  bilioni kwa  mwaka  2021/22,  sawa  na  takribani  asilimia  43  ya  fedha  zote  za  kigeni  zitokanazo  na  mauzo  ya  bidhaa  nje  ya  nchi  katika  kipindi  hicho Lengo  la  Serikali  kama  ilivyoainishwa  katika  Mpango  wa  Taifa  wa  Maendeleo  wa  Miaka  Mitano,  ni  kuona  mchango  wa  sekta  hiyo  unafikia  asilimia  10  ya  Pato  la  Taifa  ifikapo  mwaka  2025/26  na  kuingiza  fedha  za  kigeni  takriban  dola  za  Marekani  bilioni kwa  mwaka Tunaamini  tukiendelea  na  juhudi  hizi  tunaweza  kufikia  malengo  hayo Ndugu  Viongozi,  Wageni  Waalikwa,  Mabibi  na  Mabwana  Kaulimbiu  ya  Maadhimisho  haya  ya  Miaka  50  ya  STAMICO  inasema   STAMICO  kwa  Ukuzaji  wa  Sekta  ya  Madini.   Kaulimbiu  hii  inatukumbusha  kuwa,  ukuaji  wa  sekta  ya  madini  unategemea,  pamoja  na  mambo  mengine,  mwenendo  wa  utendaji  wa  STAMICO Hivyo,  kama  Shirika  mmepewa  dhamana  kubwa  ya  kusimamia  sekta  ya  madini  kwa  niaba  ya  watanzania,  na  kuhakikisha  tunafikia  malengo  yaliyokusudiwa Hamna  budi  kuendelea  kusimamia  dhamana  hiyo  kwa  weledi  na  uadilifu  kwa  manufaa  ya  Taifa  letu Baba  wa  Taifa,  Mwalimu  Julius  Kambarage  Nyerere,  alianzisha  Shirika  hili  kwa  lengo  la  kuwajengea  Watanzania  ujuzi  na  uwezo  wa  kumiliki  na  kusimamia  Sekta  ya  Madini  kwa  maslahi  ya  Taifa Ili  tuweze  kunufaika  na  madini  tuliyojaaliwa  na  Mwenyezi  Mungu,  hatuna  budi  kushiriki  kikamilifu  katika  mnyororo  wa  thamani  wa  madini  toka  katika  hatua  ya  utafutaji,  uchorongaji,  uchimbaji,  uchenjuaji,  uongezaji  thamani  na  biashara  ya  madini Ndugu  Viongozi,  Wageni  Waalikwa,  Mabibi  na  Mabwana  Napenda  kutumia  fursa  hii  kuwapongeza  STAMICO  kwa  jitihada  mlizofanya  kutekeleza  majukumu  yenu  na  kuweza  kupata  mafanikio  ya  kuridhisha Kwa  mfano,  kupitia  vituo  vyenu  vitatu  vya  mfano  kwa  wachimbaji  wadogo,  vya  Lwamgasa,  Katente  na  Itumbi,  mmeweza  kutoa  mafunzo  kwa  vitendo  kuhusu  utafiti,  uchimbaji  na  uchenjuaji  wa  madini,  utunzaji  wa  mazingira  na  takwimu  za  kifedha Uwekezaji  huu  umeongeza  uwezo  na  umewasaidia  wachimbaji  wadogo  kuanza  kukopesheka Pia,  nimeelezwa  kwamba  Shirika  limeendelea  kuwekeza  na  kuboresha  miradi  yake  ya  kuzalisha  makaa  ya  mawe  kule  Kiwira  kwa  kuanza  uchimbaji  na  uuzaji  wa  makaa  kwa  wastani  wa  tani  elfu  sitini  kwa  mwezi  ndani  na  nje  ya  nchi Vilevile,  mmenunua  mitambo  11  ya  uchorongaji  ambayo  imeliwezesha  Shirika  kuingia  katika  mikataba  ya  uchorongaji  katika  migodi  ya  Geita  Gold  Mine  (GGM),  Buckreef  Gold  Mine,  Buhemba  Gold  Mine  na  Kampuni  ya  Uendelezaji  wa  Jotoardhi  Tanzania Tanzania  Geothermal  Development  Company  (TGDC) Hali  kadhalika,  mmeimarisha  uzalishaji  katika  mgodi  wa  dhahabu  wa  STAMIGOLD  pamoja  na  kuimarisha  kampuni  za  ubia Aidha,  nawapongeza  kwa  kujiongeza,  kubuni  na  kuanzisha  miradi  mipya  ya  kutengeneza  nishati  mbadala  kutokana  na  makaa  ya  mawe  kwa  ajili  ya  kupikia  mliyoipa  jina  la  Rafiki  Briquettes  ambao  nitaufungua  rasmi  leo Kwa  hakika,  aina  hii  ya  nishati  italeta  mapinduzi  makubwa  katika  sekta  ya  nishati  nchini  kwa  kupunguza  matumizi  ya  mkaa  wa  miti  na  kuni,  hivyo  kupunguza  uharibifu  wa  mazingira Natoa  wito  kwa  Watanzania  wote,  ikiwamo  taasisi  za  Serikali  kuchangamkia  mkaa  huu  ambao  ni  rafiki  kwa  mazingira Nawasihi  STAMICO  muendelee  kuongeza  ufanisi  katika  usimamizi  na  uzalishaji  katika  miradi  yenu  yote  na  kuanzisha  miradi  mipya  ya  kimkakati  hususan  ya  kuongeza  thamani  kupitia  leseni  zenu Fursa  zipo  nyingi  sana!  Kama  STAMICO  na  wawekezaji  wote  walio  na  leseni  za  madini  nchini  mtajielekeza  kuongeza  thamani  ya  madini,  hakika  Tanzania  itapiga  hatua  kubwa  sana Kwa  upande  wa  Serikali  tutaendelea  kutatua  changamoto  zilizopo  ikiwa  ni  pamoja  na  kuboresha  mazingira  ya  uwekezaji,  miundombinu  ikiwamo  upatikanaji  wa  maji  na  nishati  ya  kutosha,  huduma  za  mawasiliano  na  usafirishaji Aidha,  Serikali  itaendelea  kuiwezesha  STAMICO  kuongeza  ujuzi  wa  nguvukazi  iliyopo  na  kuajiri  wataalam  na  watumishi  wanaohitajika  katika  uzalishaji  ili  kuongeza  ufanisi  katika  uzalishaji Ndugu  Viongozi,  Wageni  Waalikwa,  Mabibi  na  Mabwana  Kutokana  na  uwekezaji  na  fikra  za  kijasiriamali,  STAMICO  imeongeza  kasi  kuelekea  kujiendesha  kibiashara  hususan  katika  miaka  ya  hivi  karibuni  ambapo  mapato  ya  jumla  yameongezeka  kutoka  shilingi  bilioni 6  mwaka  2018/19  hadi  shilingi  bilioni 5  mwaka  2021/22 Kutokana  na  mapato  hayo  utegemezi  wa  Shirika  kwa  Serikali  umepungua  kutoka  asilimia  89  mwaka  2018/19  hadi  asilimia 2  mwaka  2021/22  na  kuliwezesha  Shirika  kutoa  gawio  la  shilingi  bilioni kutokana  na  faida  kwa  mara  ya  kwanza Aidha,  mwaka  2020/21  Shirika  limetengeza  faida  ya  shilingi  bilioni na  hapa  nimenong onezwa  kwamba  mwaka  2021/22  Shirika  linatarajia  kukusanya  mapato  ya  ndani  kiasi  cha  shilingi  billion  70 Haya  ni  mafanikio  mazuri  na  ya  kutia  moyo Hongereni  sana!  Ndugu  Viongozi,  Wageni  Waalikwa,  Mabibi  na  Mabwana  Pamoja  na  mafanikio  ya  STAMICO  na  Sekta  ya  Madini  kwa  ujumla  katika  kipindi  cha  nusu  karne,  yako  maeneo  kadhaa  ambayo  hayana  budi  kuboreshwa Hivyo  basi,  kupitia  hadhara  hii  napenda  kuelekeza  mambo  yafuatayo:  Jambo  la  Kwanza,  bado  shughuli  za  uchimbaji  madini  hazizingatii  ipasavyo  suala  la  uhifadhi  wa  mazingira Matumizi  ya  zebaki  na  kemikali  mbalimbali  yameendelea  kuchafua  mito,  maziwa  na  mazingira  kwa  ujumla  na  kuhatarisha  maisha  ya  watu,  uzalishaji  wa  mazao,  mifugo  na  hata  upatikanaji  wa  samaki Wizara  ya  Madini,  STAMICO  na  NEMC  ninawaagiza  muongeze  kasi  ya  ukaguzi  wa  migodi  mikubwa  na  midogo  ili  kuwabaini  na  kuwachukulia  hatua  za  kisheria  wachimbaji  madini  wanaozembea  na  kuharibu  au  kuchafua  mazingira Aidha,  ni  muhimu  pia  elimu  ya  kutosha  itolewe  juu  ya  madhara  makubwa  ya  uchafuzi  wa  mazingira  kwa  maisha  ya  binadamu  na  viumbe  vingine  hai  na  uendelevu  wa  ikolojia Jambo  la  Pili,  Kumekuwa  na  changamoto  ya  kuongezeka  kwa  wagonjwa  kutoka  katika  migodi  ya  madini  ambao  wanaathirika  na  vumbi  linalotokana  na  shughuli  za  uchimbaji  madini Katika  Hospitali  yetu  ya  Kibong oto  iliyopo  Wilaya  ya  Siha,  kwa  siku  kuna  wastani  wa  wagonjwa  25  waliolazwa,  wengi  wao  wakiwa  vijana  kati  ya  miaka  20  hadi  40,  ambao  wameathirika  na  vumbi  linalotokana  na  shughuli  za  uchimbaji  wa  madini Wagonjwa  hawa  wanatumia  takribani  mitungi  ya  hewa  tiba  ya  oksijen  kwa  siku  na  hivyo  kugharimu  Serikali  zaidi  ya  shilingi  million  500  kwa  mwaka  kwa  hospitali  hii  moja  tu Baadhi  yao  wapo  hospitalini  pale  kwa  zaidi  ya  miaka  miwili  wakipumulia  mashine Nilielezwa  kuwa,  vumbi  la  migodini  lina   silica   (ulanga)  ambayo  ikiingia  katika  mfumo  wa  upumuaji  husababisha  ugonjwa  wa  Silicosis Ugonjwa  huu  unaathiri  mapafu  na  madhara  yake  ni  pamoja  na  kupata  saratani  ya  mapafu,  kufeli  kwa  figo  na  moyo,  na  pia  ni  kichocheo  kikubwa  cha  maambukizi  ya  ugonjwa  wa  Kifua  kikuu  ambao  ni  tishio  kwa  Taifa  letu Utafiti  uliofanywa  na  Hospitali  hiyo  ya  Kibong oto  pamoja  na  Chuo  Kikuu  cha  KCMC  kwenye  migodi  22  ya  Mererani  Wilayani  Simanjiro  ulionesha  kiwango  cha  silica  kwenye  vumbi  linalovutwa  na  wachimbaji  kilikuwa  ni  wastani  wa  miligramu 27  kiwango  ambacho  ni  kikubwa  zaidi  ya  mara  25  ya  kiwango  kinachokubalika  kimataifa  cha  miligramu 5 Aidha,  utafiti  uliofanywa  kwa  wachimbaji  330  katika  migodi  ya  Mererani  mwaka  2021,  matokeo  ya  awali  yanaonesha  wachimbaji  99  sawa  na  asilimia  30  walikuwa  wameathirika  na  ugonjwa  wa  Silicosis  na  wachimbaji  20  sawa  na  asilimia walikuwa  na  ugonjwa  wa  Kifua  kikuu  hii  ikiwa  ni  mara  24  zaidi  ya  wastani  wa  kitaifa Hivyo,  nawataka  Wizara  ya  Madini  mshirikiane  na  Ofisi  ya  Waziri  Mkuu Kazi,  Vijana,  Ajira  na  Wenye  Ulemavu;  na  Wizara  ya  Afya  kuhakikisha  sheria  na  kanuni  za  afya  na  usalama  mahala  pa  kazi  zinafuatwa  na  pia  muweke  haraka  utaratibu  utakaowezesha  kudhibiti  changamoto  hiyo Aidha,  toeni  elimu  kwa  wamiliki  wa  migodi  na  wachimbaji  kuhusu  namna  bora  ya  kujikinga  na  vumbi  wanapokuwa  katika  shughuli  za  uchimbaji  wa  madini  ikiwemo  uvaaji  wa  barakoa  wakati  wa  kazi,  unyunyiziaji  wa  maji  ili  kupunguza  vumbi  na  kuhakikisha  mzunguko  wa  hewa  unapatikana  katika  maeneo  ya  kazi Kadhalika,  nawataka  Tume  ya  Madini  kusaidia  fedha  na  vitendea  kazi  ili  kuboresha  afya  za  wachimba  madini Vilevile,  Wizara  ya  Madini  na  Wakuu  wa  Mikoa  yote  yenye  migodi  ya  madini  nchini,  viongozi  wa  chama  cha  wachimbaji  pamoja  na  wamiliki  wa  migodi  nawashauri  mkatembelee  Hospitali  ya  Kibong oto  kujionea  hali  ilivyo Naamini  mkijionea  vijana  wetu  wanavyoteseka  mtaguswa  na  kuchukua  hatua  madhubuti Jambo  la  Tatu,  napenda  kutoa  rai  kwa  taasisi  za  fedha  kuendeleza  jitihada  za  kuweka  masharti  nafuu  ya  upatikanaji  wa  mikopo  kwa  wachimbaji  wadogo  wadogo  na  wa  kati  ili  kuwasaidia  kupata  mitaji  na  zana  za  kisasa  zitakazo  wawezesha  kuongeza  tija,  ajira  na  kufanya  shughuli  za  uchimbaji  kwa  kutumia  teknolojia  rafiki  na  mazingira  yanayowazunguka Jambo  la  Nne,  STAMICO  kwa  kushirikiana  na  SIDO  ongezeni  jitihada  za  ubunifu  ikiwa  pamoja  na  kutengeneza  zana  bora  za  uchimbaji  madini  za  gharama  nafuu  kwa  ajili  ya  wachimbaji  wadogo  wadogo  ili  kuongeza  uwezo  wao  wa  uzalishaji  kwa  tija  zaidi  na  usalama  wa  wachimbaji  wakiwa  migodini Jambo  la  Tano,  natoa  wito  kwa  Mashirika  mengine  ya  umma  kuiga  mfano  wa  STAMICO  ambapo  huko  nyuma  Shirika  lilikuwa  linasuasua  kiutendaji  lakini  sasa  limeanza  kujikwamua Napenda  niwatahadharishe  mapema  kuwa  Serikali  inaendelea  kufanya  tathmini  ya  Mashirika  yanayojiendesha  kwa  hasara  na  itachukua  hatua  stahiki  kulingana  na  taarifa  ya  tathmini  inayofanyika Hivyo  nawashauri,  mjipange  kabla  hamjapangwa!  Jambo  la  Sita,  Wizara  ya  Madini  kwa  kushirikiana  na  STAMICO  na  Halmashauri,  hakikisheni  ajira  za  watoto  migodini  wanaojulikana  kama   nyoka   zinakomeshwa  mara  moja  ili  kulinda  afya  zao  na  kuwawezesha  watoto  hao  kuendelea  na  masomo Ndugu  Viongozi,  Wageni  Waalikwa,  Mabibi  na  Mabwana  Napenda  nihitimishe  hotuba  yangu  kwa  kuwaalika  wawekezaji  kutoka  ndani  na  nje  ya  nchi  kuwekeza  kwenye  Sekta  ya  Madini  kwani  fursa  za  kibiashara  zipo  za  kutosha  na  Serikali  inaendelea  kuweka  mazingira  wezeshi  ya  kufanya  biashara  kwa  amani  na  usalama Tanzania  bado  ina  hazina  kubwa  ya  rasilimali  madini  ambayo  haijaguswa  na  inahitaji  uwekezaji Hadi  sasa  tumeyafikia  madini  yetu  kwa  asilimia  10  tu  ikilinganishwa  na  utajiri  uliopo  ardhini  hapa  nchini  kwetu Mwisho  kabisa  naomba  nihitimishe  hotuba  yangu  kwa  kuwakumbusha  kuwa  tarehe  23  Agosti  mwaka  huu  nchi  yetu  itaendesha  zoezi  la  sensa  ya  Watu  na  Makazi Hivyo,  nawaomba  wananchi  wote  tujitokeze  kuhesabiwa Nawasihi  tusifiche  idadi  sahihi  ya  watoto,  watu  wenye  ulemavu,  wazee,  wanawake,  wanaume  na  kaya  wanapoishi Wote  wanahitaji  kuhesabiwa Baada  ya  kusema  hayo  sasa  nipo  tayari  kuzindua  nishati  mbadala  ya  mkaa  wa  Rafiki  Briquettes STAMICO  Oyee!  Madini  Oyee!  ASANTENI  SANA  KWA  KUNISIKILIZA