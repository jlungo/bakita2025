 JAMHURI YA MUUNGANO WA TANZANIA  WIZARA YA UJENZI, UCHUKUZI NA MAWASILIANO  (MAWASILIANO)  MWONGOZO WA POSTIKODI  
 
 Umetolewa na:  Wizara ya Ujenzi, Uchukuzi na Mawasiliano (Mawasiliano),  14 Mtaa wa Jamhuri,  S. L. P. 2645, 11470 DAR ES SALAAM  Agosti, 2016  JAMHURI YA MUUNGANO WA TANZANIA  WIZARA YA UJENZI, UCHUKUZI NA MAWASILIANO  (MAWASILIANO)  MWONGOZO WA POSTIKODI  Umetolewa na:  Wizara ya Ujenzi, Uchukuzi na Mawasiliano (Mawasiliano),  14 Mtaa wa Jamhuri,  S. L. P. 2645, 11470 DAR ES SALAAM  Agosti, 2016  katika Mkutano Mkuu uliofanyika  Doha, Qatar mwaka 2012 walikubaliana kuanzisha mfumo  bora utakaofikisha barua, nyaraka, vifurushi na vipeto kwa  wahusika.  Azma, ama lengo la Serikali ni kuhakikisha kuwa  kunakuwepo na anwani za kitaifa ambazo zitaainisha  makazi na mahali pa kazi au biashara. Mfumo wa Anwani  za Makazi na Postikodi utawezesha kufikiwa kwa lengo  la Serikali la kuwa na anwani mahususi za Kitaifa kwa  ajili ya kufikisha huduma mbalimbali za uchumi, jamii na  biashara kwa walengwa. Matumizi ya Anwani za Makazi  na Postikodi siyo tu kufikisha barua, nyaraka, vifurushi na  vipeto majumbani pekee, bali pia yataboresha upatikanaji  wa haraka wa huduma mbalimbali kwa jamii kama vile  huduma za afya, ulinzi na usalama, elimu, sensa na uokoaji.  Anwani za Makazi ni mfumo unaojumuisha matumizi ya  majina ya barabara, mitaa, majengo, namba za nyumba  pamoja na postikodi ili kutoa kielelezo cha anwani kamili  ya makazi. Aidha, postikodi ni utaalamu unaotumia namba  za kiposta kugawa maeneo ya nchi na inapotumiwa katika  anwani huonesha eneo sahihi anapoishi mwenye anwani  ya makazi. Bila kuwepo Postikodi ufikishaji wa huduma  majumbani hauwezi kufanyika kwa ufanisi.   ix  Mwongozo huu wa postikodi una lengo la kuelekeza  namna ambavyo Serikali na wadau wote wa sekta ya posta  watatimiza wajibu wao katika ugawaji na utumiaji wa  postikodi kwa kuzingatia sheria, kanuni na taratibu zilizopo.  Aidha, Mwongozo unaelekeza namna ambavyo taarifa  mbalimbali zitakavyotunzwa katika mfumo wa kompyuta.  Lengo lingine la Mwongozo huu ni kuwa na mfumo sahili  wa postikodi ulio katika muundo rahisi kutumika na ulio  endelevu.  Serikali inasisitiza kuwa ni vyema taasisi zote za umma na  zile za binafsi zianze kutumia postikodi ili kuchochea kasi  ya maendeleo ya nchi. Aidha, wadau wote wa mpango  huu ikiwa ni pamoja na Wizara zinazohusika na utekelezaji,  watoaji na watumiaji wa huduma za posta, waendelezaji  wa makazi nchini na wananchi wanahimizwa kushirikiana  kikamilifu katika utekelezaji wa Mpango wa Anwani za  Makazi na Postikodi.  Ni rai yangu kuwa kila mdau atatimiza wajibu wake katika  kugawa, kuendeleza, kulinda miundombinu na kutumia  ipasavyo postikodi kwa lengo la kuimarisha na kuchochea  maendeleo ya nchi yetu.  Prof. Makame M. Mbarawa (Mb)  WAZIRI WA UJENZI, UCHUKUZI NA MAWASILIANO  Agosti, 2016  x  TAMKO LA KATIBU MKUU, WIZARA YA UJENZI,  UCHUKUZI NA MAWASILIANO (MAWASILIANO)  Nchini Tanzania anwani ya mtu yeyote inakuwa na jina lake,  namba ya sanduku la barua au posta (S. L. P.) na jina la Mji,  Wilaya au Mkoa ilipo Posta. Wale wasio na masanduku ya  barua hulazimika kuwa na makubaliano na aliye na sanduku  la barua ambapo anwani ya mpokeaji itaonesha jina lake,  kupitia kwa (c/o - care of) ikiambatana na jina la mwenye  sanduku, anwani ya mwenye sanduku la barua, Mji/Wilaya  na Mkoa. Aidha, kwa kuwa nchini kuna masanduku takribani  173,000 ya barua watu wengi hutumia anwani za sehemu  za kazi, kuabudu na taasisi za elimu. Katika kutekeleza Sera  ya Taifa ya Posta ya mwaka 2003, Tanzania imeanzisha  utaratibu mpya wa anwani ambao pia utaboresha mfumo  wa sanduku la barua kwa kuonesha mahali anapoishi  mwenye anwani.  Postikodi ni mfumo maalum wa alama, tarakimu au herufi  inayotambulisha eneo mtu anapoishi. Postikodi ikitumika  katika anwani ya barua au kifurushi inawezesha barua au  kifurushi kuchambuliwa kwa haraka na kufikishwa eneo  ambapo mwenye anwani anaishi. Hii inaongeza tija ya  matumizi ya rasilimali muda na fedha kwa mtumiaji ambaye  kwa sasa hulazimika kusafiri kwenda posta hata wakati  mwingine asikute chochote kwenye sanduku la barua.  Duniani kuna mifumo miwili maarufu ya postikodi; wa  kwanza ni ule wa kutumia tarakimu (numeric) na wa pili  ni wa kuchanganya herufi na tarakimu (alpha-numeric).  Mfumo wa postikodi unaotumika nchini Tanzania ni wa  tarakimu tano, ambapo kila tarakimu inaelezea eneo fulani  la nchi kama inavyooneshwa katika Mwongozo huu. Kwa  kutumia mfumo huu hata kama miji au vitongoji katika   xi  Jamhuri ya Muungano wa Tanzania vinafanana kwa majina  itakuwa ni rahisi kuitofautisha kwa kutumia postikodi.  Mwongozo huu unaeleza kwa undani mfumo wa postikodi  kwa matumizi ya posta, serikali, biashara na kwa watu  binafsi. Faida za matumizi ya mfumo wa postikodi ni nyingi  kulingana na mahitaji kama vile kuandika anwani katika  barua, vipeto na vifurushi au katika shughuli za serikali,  biashara, ulinzi na usalama na huduma nyingine za jamii.  Wizara ya Ujenzi, Uchukuzi na Mawasiliano kwa kushirikiana  na wadau wengine ilifanya utafiti wa kitaalamu na kuunda  mfumo wa Postikodi nchini. Ninatoa shukrani kwa taasisi  zote zilizoshiriki katika kazi hii. Ninaomba kutoa wito wa  dhati kwa wadau wote kutumia fursa inayotolewa na Mfumo  wa Postikodi ili kuendeleza shughuli zao za kiuchumi na  kijamii kwa ufanisi.  Prof. Faustin Kamuzora  KATIBU MKUU (MAWASILIANO)  WIZARA YA UJENZI, UCHUKUZI NA MAWASILIANO  Agosti, 2016  xii  UTANGULIZI  Wizara ya Ujenzi, Uchukuzi na Mawasiliano imeandaa  Mwongozo wa Postikodi unaoelekeza namna ambavyo  serikali na wadau wote wa sekta ya posta watatimiza wajibu  wao katika ugawaji na utumiaji wa postikodi. Inakusudiwa  kuwa Postikodi itatumika Tanzania Bara na Zanzibar. Lengo  kuu ni kurahisisha ufikishaji wa huduma mbalimbali kwa  wananchi ikiwemo upelekaji wa barua na vipeto.  Mwongozo huu una sura tano kila moja ikiwa na maudhui  mahususi kuhusiana na Postikodi.  Sura ya Kwanza inahusu dhana na madhumuni ya  postikodi nchini. Aidha, imeainisha walengwa wa Mwongozo  huu.  Sura ya Pili inatoa maelezo kuhusu manufaa ya matumizi  ya postikodi kwa Serikali, taasisi zisizo za serikali na jamii  kwa manufaa ya kiuchumi, kisiasa na kibiashara.  Sura ya Tatu inaeleza misingi ya postikodi ambapo sera,  sheria na kanuni zimeelekeza kuwepo kwa postikodi kwa ajili  ya kurahisisha ufikishwaji wa huduma mbalimbali za kijamii.  Aidha, sehemu hii imeelezea jinsi postikodi inavyoundwa.  Sura ya Nne ya Mwongozo inaeleza hifadhi-data ya  postikodi. Sehemu hii inatoa maelekezo kuhusu uanzishwaji  na uendelezaji wa hifadhi–data. Pia inaelekeza ukusanyaji,  uhifadhi, usambazaji na udhibiti wa taarifa kwenye hifadhi–  data. Aidha, Teknolojia inayotumika imeelezwa kwa ufupi.  Sura ya Tano inaelezea mgawanyo wa majukumu kwa  wadau wa postikodi.   xiii  Mwongozo huu unatoa dira sahihi ya namna ambavyo  postikodi itaanzishwa, itahifadhiwa na kuendelezwa. Hivyo,  kila taasisi kwa nafasi yake itimize jukumu lake kwa ufanisi.  Aidha, Wizara inapenda kusisitiza kuwa iwapo Postikodi  itatumika kama inavyokusudiwa, itafungua fursa nyingine  za kukuza uchumi kwa wadau ikiwa ni pamoja na kuongeza  ajira na ufanisi wa upatikanaji wa huduma mbalimbali.  Wadau wote wanapaswa kuunga mkono na kushiriki  kikamilifu katika utekelezaji wa mwongozo wa postikodi  nchini.     SURA YA KWANZA  1. DHANA NA MADHUMUNI YA POSTIKODI  1.1 Dhana ya Postikodi  Postikodi ni utaalamu wa kiposta wa kutumia tarakimu au  mchanganyiko wa tarakimu na herufi ili kutambulisha eneo  kitu au mtu alipo. Kimsingi postikodi ni kitambulisho kwenye  anwani ya makazi na kinapotumika humtambulisha mtu  au kitu kwa usahihi zaidi. Aidha, inarahisisha kutambua  eneo anapoishi mtu au kitu kilipo kwa usahihi. Kwa kazi  za posta inarahisisha uchambuaji, usambazaji na ufikishaji  wa barua, nyaraka, vipeto, vifurushi na mizigo kwa ufanisi.  Mfumo huu unaweza kutumika kutoa huduma nyingine kwa  madhumuni mbalimbali, kama vile huduma za uokozi, ulinzi  na usalama, sensa, afya na ukusanyaji wa kodi. Postikodi  inaweza kuwa ya tarakimu (numeric) au mchanganyiko wa  tarakimu na herufi (alpha numeric). Tanzania imechagua  kutumia mfumo wa postikodi wa tarakimu.  1.2 Madhumuni ya Mwongozo  Madhumuni ya Mwongozo huu ni kutoa maelekezo sahihi  kuhusu namna ya kuunda, kutunza, kusimamia, kugawa  na kutumia postikodi nchini. Pia kutoa tafsiri na dhana ya  postikodi na umuhimu wake katika mawasiliano ya posta  na huduma za kiuchumi na kijamii ili kupata manufaa  makubwa kama Taifa.  Aidha, Mwongozo huu unabainisha na kuainisha majukumu  ya wadau ikiwa ni pamoja na utunzaji wa taarifa za postikodi  kwa kuzingatia sheria, kanuni na taratibu zilizopo.     Mwongozo huu utatumika sambamba na Mwongozo wa  Anwani za Makazi ambao umetolewa na Wizara yenye  dhamana na Tawala za Mikoa na Serikali za Mitaa.  1.3 Wadau wa Postikodi  Mwongozo huu utatumiwa na wadau wote ambao  watakuwa na majukumu ya kufanya katika kuunda,  kugawa, kutumia na kutunza postikodi. Aidha, wadau  wafuatao watakuwa na majukumu mahususi ya kufanya  kama ifuatavyo:-  i. Wizara zenye Dhamana na Mawasiliano  katika Serikali ya Jamhuri ya Muungano wa  Tanzania na Serikali ya Mapinduzi Zanzibar:  Wizara zenye dhamana na Mawasiliano zitakuwa  wamiliki na wasimamizi wakuu wa utekelezaji wa  Mwongozo huu. Aidha, Wizara hizi zitakuwa na wajibu  wa kuratibu na kuainisha majukumu ya wadau wengine  katika kuhakikisha kuwa Mwongozo huu unatekelezwa  ipasavyo na mfumo wa Postikodi unafanya kazi kama  ilivyopangwa.  ii. Wizara zenye Dhamana na Serikali za Mitaa  katika Serikali ya Jamhuri ya Muungano wa  Tanzania na Serikali ya Mapinduzi Zanzibar:  Wizara hizi zitasimamia Mamlaka za Serikali za Mitaa  katika kuweka majina ya mitaa, kuweka namba za  nyumba, kukusanya takwimu mbalimbali na kutoa  ramani zinazoonesha maeneo na mipaka ya kiutawala  kulingana na sheria, kanuni na taratibu zilizopo.    iii. Wizara zenye Dhamana na Ardhi, Nyumba  na Maendeleo ya Makazi katika Serikali  ya Jamhuri ya Muungano wa Tanzania na  Serikali ya Mapinduzi Zanzibar  Wizara hizi zitawezesha upatikanaji wa ramani za  mipaka ya kiutawala za Mikoa, Wilaya, Kata, wadi,  kijiji na shehia. Vilevile zitaelimisha wataalamu wake  kuhusu mfumo wa Anwani za Makazi na postikodi.  iv. Mamlaka ya Mawasiliano Tanzania:  Mamlaka ya Mawasiliano Tanzania itakusanya taarifa,  itatunza na kusambaza orodha ya postikodi. Pia  itaweka taratibu za uundaji wa postikodi ili kutumika  sambamba na mwongozo huu. Aidha, itakuwa na  jukumu la kutunza hifadhi-data ya postikodi katika  mfumo wa kompyuta pamoja na kutekeleza majukumu  mengine kulingana na Sheria, Kanuni na maelekezo ya  Mwongozo huu.  v. Shirika la Posta Tanzania:  Shirika la Posta Tanzania litakuwa na wajibu wa  kufikisha huduma za posta kwa haraka na usahihi  kwa kutumia miundombinu ya postikodi. Shirika  litahamasisha matumizi ya anwani zinazojumuisha  postikodi. Pia litaboresha taratibu za Posta yaani ‘Postal  Rules’ ili kuongeza ufanisi na kuendana na mabadiliko  yanayotokana na matumizi ya Postikodi.  Shirika la Posta Tanzania lina wajibu wa kuunda  na kugawa anwani kwa makazi na maeneo baada  ya kukamilishwa kwa taratibu zinazohitajika. Kila     mtu aliyekamilisha taratibu hizo atapeleka nyaraka  zinazohitajika katika ofisi ya Posta ili apewe anwani.  Ofisi ya Posta katika eneo husika itaunda Kitengo  cha Usimamizi wa Anwani ambacho kitaunganishwa  na Mamlaka za Serikali za Mitaa na hatimaye  itaunganishwa na Sekretarieti ya Taifa ya Anwani za  Makazi.  vi. Watumiaji wa Postikodi  Watumiaji wa Postikodi watatumia mfumo huu katika  kutoa na kupokea huduma mbalimbali za kijamii,  kiuchumi na kiposta. Pia watumiaji watawajibika  kutunza miundombinu yote ya postikodi.    SURA YA PILI  2. MSINGI WA POSTIKODI  2.1 Sera, Sheria na Kanuni  Sera ya Posta ya mwaka 2003 imeelekeza kuundwa kwa  mfumo wa anwani za kitaifa unaohusisha majina ya  barabara au mitaa na majina ya majengo kwa lengo la  kufikisha majumbani vitu vinavyotumwa kwa njia ya posta.  Postikodi ni mojawapo ya hitaji muhimu katika uundaji wa  anwani za kitaifa kwani ikitumika hutambulisha eneo la  usambazaji. Vilevile Sheria ya Mawasiliano ya Elektroniki  na Posta (EPOCA) ya mwaka 2010 pamoja na Kanuni za  Posta za mwaka 2011 zinaelekeza jinsi Anwani za Makazi  na Postikodi zitakavyosimamiwa.  2.2 Mfumo wa Uundaji wa Postikodi  Zipo aina mbili za mifumo ya Postikodi duniani, ambazo ni;  mfumo wa postikodi unaochanganya herufi na tarakimu;  mfano, EK1P8QY na ule unaotumia tarakimu pekee  mfano, 23116. Mfumo wa postikodi unaotumika nchini ni  ule wa tarakimu pekee ambao ni rahisi kutumika.  EK1P8QY ni mfumo unaochanganya herufi na  tarakimu wakati 23116 ni mfumo wa tarakimu  pekee  Katika nchi nyingine postikodi hujulikana kwa lugha ya  Kiingereza kama Zip Code au Postal Index Number (PIN)  Code au Postal Code. Kwa Tanzania inajulikana kama  Postcode kwa Kiingereza au Postikodi kwa Kiswahili na  mfumo wake ni wa tarakimu tano.     Ili kurahisisha utambuzi wa maeneo kwa kutumia postikodi,  Tanzania imegawanywa katika maeneo au kanda sita kwa  upande wa Tanzania bara ambayo kila kanda itatambuliwa  kwa nambari 1 hadi 6. Kwa upande wa Zanzibar nambari 7  itatumika kutambulisha eneo lake. Nambari hizi hutumika  kama tarakimu ya kwanza ya postikodi. Kanda hizo  zimefafanuliwa katika jedwali na ramani kama ifuatavyo:-  i. Kanda za Postikodi Tanzania Bara  Jina la Kanda  Tarakimu ya  kwanza ya  Postikodi  Eneo husika  Dar es salaam 1  Eneo Kuu la Kibiashara  Ilala (Ilala CBD), Ilala,  Kinondoni,Temeke,  Ubungo na Kigamboni  Kaskazini 2 Tanga, Arusha,  Kilimanjaro na Manyara  Ziwa 3  Geita, Mara, Mwanza,  Kagera, Shinyanga na  Simiyu.  Kati 4 Dodoma, Singida,  Tabora na Kigoma  Nyanda za Juu  Kusini 5  Katavi, Iringa, Mbeya,  Songwe, Rukwa,  Ruvuma na Njombe.  Pwani 6 Pwani, Mtwara, Lindi,  Morogoro    ii. Maeneo ya Postikodi Zanzibar  Kisiwa Postikodi Jina la Mkoa  Unguja 7 Mjini Magharibi, Kusini Unguja na  Kaskazini Unguja  Pemba Kusini Pemba na Kaskazini  Pemba    2.3 Taratibu za Uundaji wa Postikodi  Taratibu za uundaji wa postikodi (postcode allocation  rules) nchini zitatolewa rasmi na Mamlaka ya Mawasiliano  Tanzania ili kutumika sambamba na Mwongozo huu.  Aidha, masuala yatakayozingatiwa ni aina na mgawanyo  wa Postikodi. Aina za Postikodi zitakazowekwa ni za  makundi yafuatayo: Postikodi ya maeneo (Kata na Wadi),     Ofisi za Posta, Vivutio Maalum (Landmarks), Postikodi ya  Serikali na watumiaji wakubwa wa Posta (Big Mailers).  Vilevile, mfumo wa postikodi utakuwa ni wa tarakimu tano  ambapo: tarakimu ya kwanza inawakilisha eneo au kanda,  tarakimu mbili za mwanzo zinawakilisha Mkoa katika eneo,  tarakimu tatu za mwanzo zinawakilisha Wilaya katika Mkoa  na tarakimu zote tano zinawakilisha Kata au Wadi (Rejea  Kiambatisho A).  2.4 Uendelezaji wa Postikodi  Wadau wote wana wajibu wa kuendeleza Postikodi nchini  kwa kutenga kiasi cha fedha katika bajeti zao. Pia, wadau na  watu binafsi yakiwemo maeneo ya biashara watakaohitaji  postikodi kwa matumizi binafsi au biashara watachangia  gharama za huduma watakayohitaji. Mfano, kampuni  ikitaka kupewa postikodi kwa ajili ya kuboresha biashara  yake itachangia gharama za postikodi itakayotolewa.  Watumiaji wa kawaida wa Mfumo wa Postikodi hawatatozwa  gharama yoyote isipokuwa kwa mahitaji yafuatayo:-  i. Maombi maalumu ya postikodi kwa matumizi binafsi;  ii. Maombi ya orodha ya postikodi kwa ajili ya shughuli  za utafiti, biashara na elimu; na  iii. Kuunganishwa katika hifadhi–data ya postikodi kwa  ajili ya kupata orodha inayohakikiwa kila wakati.    SURA YA TATU  3. MANUFAA YA MATUMIZI YA POSTIKODI  Mfumo wa postikodi una manufaa mbalimbali kwa Serikali,  watoa huduma za posta, wafanyabiashara, jamii na taasisi  zisizo za kiserikali; manufaa haya ni ya kijamii, kiuchumi  na kisiasa kwa maendeleo ya taifa.  3.1 Manufaa kwa Serikali  i. Ni msingi wa kutoa utambulisho wa eneo maalumu  kama Kata au Wadi;  ii. Inaongeza ufanisi katika utoaji wa huduma katika  makazi ya watu;  iii. Inaongeza tija kwenye huduma za uokoaji na  maafa;  iv. Inawezesha ukusanyaji wa kodi mbalimbali kwa  urahisi na kwa wakati;  v. Ni chanzo cha mapato yatokanayo na maombi ya  orodha ya postikodi kwa ajili ya shughuli za utafiti  na biashara; na  vi. Inaongeza kasi ya kupambana na uhalifu, kuimarisha  shughuli za uhamiaji, utalii, ulinzi na usalama.  3.2 Manufaa kwa watoa huduma za posta  i. Inarahisisha uchambuaji wa barua na vifurushi  kuwa wa haraka na ufanisi zaidi;    ii. Inaongeza ufanisi katika usafirishaji na usambazaji  wa barua na vifurushi;  iii. Inawezesha utambuzi wa anwani kuwa rahisi zaidi;  iv. Inaongeza ufanisi katika kushughulikia malalamiko  ya wateja;  v. Inapunguza uwezekano wa barua na vifurushi  kupotea; na  vi. Ni chanzo cha mapato yatokanayo na kuunganishwa  na Hifadhi–Data ya Postikodi.  3.3 Manufaa kwa Jamii  i. Inawezesha biashara mtandao na upatikanaji wa  huduma nyingine za kijamii kama vile za afya na  usalama;  ii. Kutambua eneo kirahisi na kufahamu mahali alipo  mtu au kitu hivyo kupunguza muda na gharama za  usafiri; na  iii. Kurahisisha upatikanaji wa takwimu kwa ajili ya  kufanya tafiti mbalimbali za maendeleo ya kijamii.  3.4 Manufaa kwa Biashara  i. Kuboresha utafiti wa maendeleo ya biashara;  ii. Kurahisisha upatikanaji wa takwimu kwa ajili  ya kufanya tafiti mbalimbali za maendeleo ya  kibiashara;    iii. Kupata anwani za kuaminika za wateja;  iv. Kuwezesha kutoa mikopo na kukusanya madeni  kirahisi hasa kwa mabenki, taasisi na asasi nyingine  za kifedha ;  v. Inawezesha uendeshaji biashara kwa njia ya  mtandao; na  vi. Inachochea na kupanua wigo wa masoko kwa  wafanyabiashara pamoja na watumiaji.    SURA YA NNE  4. HIFADHI-DATA  4.1 Uanzishaji na Uendelezaji wa Hifadhi-Data  Utafiti uliofanyika mwaka 2007 kwa kutumia wataalamu  kutoka Sekretarieti ya Umoja wa Posta Duniani kwa  kushirikiana na Serikali ya Tanzania ulitoa mwongozo  wa namna ya kujenga hifadhi-data yenye viwango  vinavyokubalika kimataifa. Katika kuzingatia ushauri huu  hifadhi-data imeanzishwa kwenye Mamlaka ya Mawasiliano  Tanzania.  Hifadhi-data ya postikodi itakuwa na taarifa zifuatazo:  ramani za eneo la kila postikodi, majina ya Kata na Wadi,  Mtaa, Vijiji, Shehia na Vitongoji. Mamlaka ya Mawasiliano  Tanzania ndiyo itakuwa na jukumu la kutunza Hifadhi-Data  ya Postikodi kama ilivyoelekezwa katika Mwongozo huu.  4.2 Ukusanyaji na Uhifadhi wa Taarifa  Mamlaka ya Mawasiliano Tanzania kwa kushirikiana na  Mamlaka ya Serikali za Mitaa itawajibika kukusanya na  kuhifadhi taarifa za Maeneo au Kanda, Mkoa, Wilaya, Kata,  Wadi, mitaa ama barabara na nyumba ama majengo.  Mtiririko huo utawekwa katika mfumo wa postikodi kwenye  hifadhi-data. Vile vile, itachambua na kutoa tathmini  pamoja na kugawa postikodi. Mwendelezo wa taarifa  kuhusu ugawaji wa postikodi utatolewa katika Gazeti la  Serikali kwa kuzingatia sheria, kanuni na taratibu zilizopo.    4.3 Usambazaji wa Taarifa  Taarifa za postikodi zitasambazwa kwa wadau na walengwa  wote ambao wametajwa katika Mwongozo huu. Njia  mbalimbali zitatumika katika kusambaza orodha ya  Postikodi ikiwa ni pamoja na vitabu vya orodha za postikodi,  vipeperushi, vijarida, mabango, matoleo maalumu ya  stempu, bahasha za barua, CD–ROMs na njia nyingine za  kielektroniki na barua rasmi kwa watumiaji wakubwa wa  huduma zitolewazo na Shirika la Posta Tanzania. Wananchi  au watumiaji wataweza kupata taarifa za postikodi kwa  kuingia katika tovuti za wadau wakuu wa mpango wa  Anwani za Makazi kulingana na mahitaji, moja ya anwani  hizi ni www.address.go.tz. Taarifa za ziada za postikodi  zitaombwa kutoka Mamlaka ya Mawasiliano Tanzania na  zitatolewa kulingana na sheria, kanuni na taratibu zilizopo.  4.4 Teknolojia na Udhibiti wa Taarifa  Teknolojia sahili itatumika katika kudhibiti taarifa zote za  postikodi. Taarifa zitatunzwa kwa umakini kwa kutumia  mifumo ya kompyuta yenye “Software” za GIS. Wadau wakuu  wa Mpango wa Postikodi watatunza taarifa zinazowahusu  katika hifadhi-data zao na kuwezesha watumiaji kuzipata  kulingana na mahitaji.     SURA YA TANO  5. MGAWANYO WA MAJUKUMU  Kila mdau wa postikodi ana wajibu wa kuhakikisha kuwa  postikodi inakuwepo na inatumika ipasavyo. Majukumu ya  wadau wakuu wa postikodi ni kama ifuatavyo:-  5.1 Wizara zenye Dhamana na Mawasiliano katika  Serikali ya Jamhuri ya Muungano wa Tanzania  na Serikali ya Mapinduzi Zanzibar  i. Kusimamia uendelezaji wa postikodi;  ii. Kutoa elimu kwa umma kuhusu matumizi ya  postikodi kupitia machapisho, vyombo vya habari,  warsha na semina;  iii. Kuratibu masuala mtambuka ili kufanikisha matumizi  ya postikodi;  iv. Kuboresha sera, sheria na kanuni ili zielekeze  kuwepo kwa postikodi na matumizi yake; na,  v. Kujenga uelewa na uwezo kuhusu postikodi.  5.2 Wizara zenye Dhamana na Serikali za  Mitaa Katika Serikali ya Jamhuri ya  Muungano wa Tanzania na Serikali ya  Mapinduzi Zanzibar  i. Kusimamia utoaji wa ramani za maeneo na mipaka  ya kiutawala;    ii. Kutoa majina ya mipaka ya kiutawala mfano kata  au wadi, wilaya na mkoa; na  iii. Kusimamia uandikaji wa majina ya mitaa na namba  za nyumba.  5.3 Wizara zenye Dhamana na Ardhi, Nyumba  na Maendeleo ya Makazi katika Serikali  ya Jamhuri ya Muungano wa Tanzania na  Serikali ya Mapinduzi Zanzibar  i. Kuboresha sera, sheria na kanuni za ardhi ili  kuendana na mfumo wa Anwani za Makazi na  postikodi;  ii. Kuwezesha upatikanaji wa ramani za mipaka ya  kiutawala za Mikoa, Wilaya, Kata, wadi, kijiji na  shehia;  iii. Kuelimisha wataalamu wake kuhusu mfumo wa  Anwani za Makazi na postikodi; na  iv. Kuhusisha suala la Anwani za Makazi na Postikodi  katika miradi wanayoitekeleza.  5.4 Mamlaka ya Mawasiliano Tanzania  i. Kuunda, kutunza na kusambaza orodha ya postikodi;  ii. Itahusika na masuala ya ufundi katika kuweka  viwango vya postikodi kitaifa na kimataifa;  iii. Itatoa utaratibu wa ugawaji wa postikodi;    iv. Kuanzisha na kutunza hifadhi-data ya anwani za  makazi na postikodi; na  v. Kuhamasisha wadau wote kuhusu matumizi ya  postikodi kupitia vyombo vya habari, semina,  warsha na makongamano mbalimbali.  5.5 Shirika la Posta Tanzania  i. Kufanya marekebisho ya mfumo wa uchambuaji  na usambazaji barua ili kuendana na matumizi ya  postikodi;  ii. Kujenga uwezo wa watumishi wa Shirika kuhusu  matumizi ya postikodi;  iii. Kuboresha taratibu za Shirika ili kuongeza ufanisi na  kuendana na mabadiliko ya matumizi ya postikodi;  iv. Kutoa elimu kwa wateja wa Shirika kuhusu mfumo  mpya wa anwani za makazi na postikodi;  v. Kuanzisha hifadhi-data kwa ajili ya wateja wake;  vi. Kuunda Kitengo cha Usimamizi wa anwani ambacho  kitaunganishwa na Mamlaka za Serikali za Mitaa na  hatimaye kuunganishwa na Sekretarieti ya Taifa ya  anwani za makazi;  vii. Kuunda na kugawa anwani kwa makazi na maeneo  baada ya kukamilishwa kwa taratibu zinazohitajika;  na  viii. Kugawa postikodi kwa wateja wakubwa wa Posta.    5.6 Watoa Huduma Binafsi za Posta  i. Kujenga uwezo kwa wafanyakazi wao kuhusu  matumizi sahihi ya postikodi;  ii. Kufanya marekebisho ya mfumo wa uchambuaji  na usambazaji barua na vifurushi ili kuendana na  matumizi ya postikodi;  iii. Kutoa huduma kwa kutumia mfumo wa anwani za  makazi;  iv. Kutoa elimu kwa wateja kuhusu postikodi; na  v. Kuchangia kwenye kuweka miundombinu ya majina  ya mitaa na namba za nyumba kupitia utaratibu wa  “public private partnership – PPP”.    MWISHO  Mwongozo huu ni muhimu katika zama hizi za utandawazi  na ukuaji wa teknolojia za kisasa ambapo kila Taifa  linaweka mikakati ya kuboresha maisha ya wananchi wake.  Mwongozo utasaidia kuchangia kikamilifu kufikia malengo  ya Dira ya Maendeleo ya Taifa ya mwaka 2025 na malengo  ya Maendeleo Endelevu – Sustainable Development Goal,  hivyo wadau wote wanaombwa kushirikiana na Serikali  katika kufikia malengo husika.    KIAMBATISHO A  AINA, MGAWANYO NA MIFANO YA POSTIKODI  NCHINI  i. Postikodi imegawanyika katika makundi  yafuatayo:-  Na. AINA YA POSTIKODI MATUMIZI  1 Postikodi za Maeneo,  Kata au Wadi  Anwani za Makazi Mijini  Anwani za Makazi Mijini katika  makazi yasiyopangwa  Anwani za Makazi Vijijini  (matumizi ya Vijiji, Shehia na  Vitongoji)  Anwani mchanganyiko za  makazi na Posta  2 Postikodi ya Ofisi za  Posta  Anwani za Posta (S.L.P.), Mfuko  wa barua binafsi, sanduku  la muda maalumu (Poste  Restante)  3 Postikodi ya watumiaji  maalum  Anwani za Makazi kwa Ofisi za  Serikali na watumiaji wakubwa  wa Posta  4 Postikodi ya maeneo  yenye Vivutio  Anwani kwa maeneo yenye  vivutio (Land marks)  5 Postikodi ya shughuli au  matukio maalumu  Anwani kwa shughuli au  matukio maalumu (Special  Activities) kama uokoaji au  huduma maalumu inayodumu  kwa muda mrefu katika  sehemu fulani.    ii. Ugawaji wa Postikodi  Postikodi Maelezo  63587 Tarakimu tano (Mfumo wa Namba za  Postikodi)  6- - - - Tarakimu ya kwanza   ni Eneo au Kanda  63 - - - Tarakimu mbili za mwanzo   ni Mkoa  katika Eneo au Kanda  635- -  Tarakimu tatu za mwanzo   ni Wilaya  katika Mkoa    Tarakimu zote tano   ni Kata au Wadi  (Eneo la Usambazaji) katika Wilaya au  Wizara / Taasisi ya Serikali /Ofisi ya Posta/  Mtumiaji mkubwa wa Posta /Eneo Maarufu/  Shughuli maalumu    MIFANO YA AINA YA POSTIKODI  i. Tanzania Bara  Vijiji vya Lubanga, Mtakuja II na Ng’wabagalu na Vitongoji  vyake katika Wilaya ya Geita vinatumia Postikodi 30108 ya  Kata ya Lubanga.  Katika Mfano huu:  Tarakimu ‘3’ – ni kiwakilishi cha Kanda ya Ziwa  Tarakimu ‘30’ – ni kiwakilishi cha Mkoa wa Geita  Tarakimu ‘301’ – ni kiwakilishi cha Wilaya ya Geita  Tarakimu ‘30108’ – ni kiwakilishi cha Postikodi ya Kata ya  Lubanga.  Kata Postikodi Kijiji Kitongoji  Lubanga 30108 Lubanga    Nyakatundu  Lunzelele  Madukani  Izunya  Bulugala  Ng’wabatemba  Mtakuja II Nkalwa  Bukiligulu  Isadukilo  Ng’wamitilwa  Itulangata  Ng’wabagalu Migombani  Miembeni  Ng’wagimagi  Migombani  Mwamitilwa Mwamitilwa  Itulangata  Mwamitilwa    Mfano wa uandishi wa anwani kwenye barua iendayo  kwenye kitongoji cha Nyakatundu:  Bwana xxxx yyyy,  xx kitongoji cha Nyakatundu,  Kijiji cha Lubanga,  30108 Geita.  Tanzania.    ii. Zanzibar  Shehia za Mnyimbi, Mahonda na Mkataleni zilizopo Wadi ya  Mahonda Wilaya ya Kaskazini B zitatumia Postikodi 73201.  Katika Mfano huu:  Tarakimu ‘7’ – ni kiwakilishi cha Eneo la Zanzibar  Tarakimu ‘73’ – ni kiwakilishi cha Mkoa wa Kaskazini Unguja  Tarakimu ‘732’ – ni kiwakilishi cha Wilaya ya Kaskazini B  Tarakimu ‘73201’ – ni kiwakilishi cha Postikodi ya Wadi ya  Mahonda.  Wadi Postikodi Shehia  Mahonda 73201 Mahonda  Mkataleni  Mnyimbi  Mfano wa anwani kwenye barua iendayo shehia ya Mahonda:  Bwana xxxx yyyy,  xx shehia ya Mahonda,  73201 Mahonda,  Zanzibar.  Tanzania.      Zingatio:  Kwa Tanzania Bara maeneo ya Kata, Vijiji na Vitongoji  yatakayotumika kwenye Postikodi yawe yamesajiliwa  na kutangazwa na Tangazo la Serikali (GN) la kuanzisha  maeneo ya utawala (Mamlaka za Wilaya na Mamlaka za  Miji). Vilevile, kwa upande wa Zanzibar maeneo ya Wadi  na Shehia yatatumika ambayo yametangazwa na Tangazo  Rasmi la Serikali.