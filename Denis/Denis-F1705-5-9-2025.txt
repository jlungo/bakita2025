Uchambuzi huu umetayarishwa na Kikundi cha Sheria na Haki za Binadamu cha TIFPA kwa niaba ya wana TIFPA kwa msaada wa Ford Foundation UCHAMBUZI WA Katiba Katiba YA JAMHURI YA MUUNGANO WA TANZANIA YA MWAKA 1977   UCHAMBUZI WA Katiba Katiba YA JAMHURI YA MUUNGANO WA TANZANIA YA MWAKA  Uchambuzi huu umetayarishwa na Kikundi cha Sheria na Haki za Binadamu cha TIFPA kwa niaba ya wana TIFPA kwa msaada wa Ford Foundation      Shukrani Tunapenda kutoa shukrani zetu za pekee kwa taasisi ya Ford Foundation  nternational iliyopo nchini Marekani kupitia mradi wa taasisi ya  nternational Fellowship Program (IFP) kwa kuwezesha shirika la Tanzania IFP Alumni Assosiciation (TIFPA), pamoja na malengo mengine ya shirika, kuratibu shughuli zote za uandaaji, uchapaji na usambazaji wa uchambuzi huu kwa wananchi wa Tanzania. Kwa mantiki hiyohiyo,TIFPA inapenda kuwashukuru Bi. Butamo Kasuka, Bi. Rehema Kerefu-Sameji, Bwana Kaleb Lameck Gamaya, Bwana Stephene Magoiga, Bwana Charles William Mkude, Bwana Zuberi Ngodda na Bwana Kassim Gilla ambao ni wahitimu wa programu ya IFP kwa juhudi zao za kipee kuweza kukaa kwa pamoja kwa muda wa siku kadhaa na kuanza mchakato wa uchambuzi wa Katiba ya Jamhuri wa Muungano wa Tanzania ya Mwaka 1977. Kazi yao si tu imesaidia kupatikana kwa uchambuzi huu bali pia imewezesha wana TIFPA kupata mwelekeo utakao saidia mchango mkubwa katika mchakato utakaopelekea kuundwa kwa Katiba mpya ya Tanzania. Aidha, kwa namna ya pekee tunapenda kuwashukuru waratibu wa mradi wa IFP Bi. Margret Kasembe na Bwana Ernest Mufuruki kwa juhudi zao za uratibu zilizosaidia kuundwa kwa taasisi ya TIFPA na pia kuendelea kutoa ushauri mbalimbali katika uendeshaji wa mradi huu. Kwa namna ya kipee pia, TIFPA inapenda kutoa shukrani kubwa kwa Ndugu Deus Kibamba ambaye kwa uzoefu wake katika maswala ya kijamii alifanya kazi ya usimamizi na uongozaji kitaalamu katika mchakato mkubwa wa uchambuzi wa Katiba ya sasa na kuwezesha kupatika kwa kitabu hiki Winnie Terry Mwenyekiti DIFPA   Dibaji Katiba ya Jamhuri ya Muungano wa Tanzania ya mwaka 1977 imekuwepo kwa takribani miaka 34. Katiba hii imefanyiwa marekebisho mara 14  li kuweza kukidhi mahitaji na mabadiliko ya kisiasa, kijamii, kiuchumi na kiutamaduni. Mabadiliko haya wamekuwa yakipitishwa na Bunge kama chombo cha Katiba kwa mujibu wa uwakilishi wa wabunge. Hali kadhalika mabadiliko haya yamekuwa yakija ili kukidhi hitajio kubwa la kisiasa, kijamii, kiuchumi na kiutamaduni. Kwa kifupi, mabadiliko hayo yalianza mwaka 1979 yaliyopelekea kuunzishwa na kuingizwa kwenye Katiba Mahakama ya Rufani baada ya kuvunjika kwa iliyokuwa Jumuiya ya Afrika ya Mashariki. Mabadiliko ya pili yalikuja Mwaka 1980 ambayo yalilenga kupunguza kero mbalimbali za muungano. Mwaka huo huo kulitokea mabadiliko ya tatu ambayo yalifafanua mfumo mzima wa uchaguzi wa Rais wa Zanzibar, serikali yake pamoja na Baraza la Wawakilishi. Mabadiliko ya nne yalitokea mwaka 1982 yakiwa na kusudio la kuboresha uteuzi wa wakuu wa Mikoa. Mwaka 1984 yalitokea mabadiliko mengine ya tano na kuingiza Tamko la Haki za Binadamu kwenye Katiba ya Mwaka 1977. Mwaka 1990 kulitokea mabadiliko mengine mawili katika nyakati tofauti ya sita na saba na kuanzisha Tume ya Taifa ya Uchaguzi (NEC) kuelekea kuanzishwa kwa mfumo wa vyama vingi na namna ya kupata mgombea mmoja katika kiti cha Urais wa Zanzibar. Katika mwenendo huo huo mwaka 1992 kupitia mabadiliko ya nane mfumo wa vyama vingi ulianzishwa ukiambatana pamoja na kuanzishwa kwa wabunge wa viti maalumu vya wanawake kufikia asilimia 15 kwa Bunge la Jamhuri ya Muungano na viti vitano kwa Baraza la Wawakilishi. Mwaka huo huo pia kulitokea mabadiliko ya tisa ambayo yaliweka ndani ya Katiba njisi ya kumwondoa Rais madarakani kwa kura ya Bunge na kuanzisha nafasi ya Waziri Mkuu Kikatiba. Mwaka 1993,ikiwa ni mabadiliko ya kumi uchaguzi wa Madiwani uliwekwa pamoja na uchaguzi wa wabunge na Rais. Mabadiliko ya kumi na moja yalitokea mwaka 1994 kwa kuanzisha nafasi ya mgombea mwenza na kuondokana na nafasi ya moja kwa moja ya Rais wa Zanzibar kuwa Makamu wa Rais.    Mabadiliko ya kumi na mbili yalitokea mwaka 1995 ambayo yaliweka ukomo wa Rais wa vipindi viwili vya miaka mitano mitano na kuanzisha utaratibu wa kuwaapisha viongozi wa juu kuanzia Rais wa Jamhuri ya Muungano, Makamu wake, Waziri Mkuu na Rais wa Zanzibar. Mwaka 2000 kulitokea mabadiliko mengine kisiasa kwa kuanzisha ushindi wa kura zozote zile zinazozidi wengine tofauti na mfumo wa zamani wa mshindi kupata angalau asilimia 51; na pia kumwezesha Rais kuteua watu 10 kuwa wabunge. Mabadiliko ya mwisho (kumi na nne) mpaka sasa ni yale yaliyotokea mwaka 2005 kwa kuongeza idadi ya viti maalumu kufikia asilimia 30 na kuboresha haki mbalimbali ikiwa ni pamoja na haki ya kutoa maoni, kushiriki na watu wengine na haki ya kuabudu. Pomoja na mabadiliko yote hayo bado Katiba hii haijaweza kuendana na wakati wa sasa na mabadiliko yake kwa ujumla. Matakwa ya uandikwaji upya wa Katiba ya Tanzania sio tu ni swala la msingi bali pia la lazima. Kwa kutambua umuhimu wa uandikwaji upya wa Katiba ya nchi yetu, na kwa kuelewa kwamba hivi sasa kuna mchakato wa kutungwa kwa Katiba mpya, tumeamua kuandaa uchambuzi huru wa Katiba ya sasa ili kuweza kwanza kuielimisha jamii ya watanzania kuhusu Katiba ya sasa, na pili kuweza kuanzisha mjadala wa Katiba tunayohiitaji na jinsi ya kuipata. Uchambuzi wetu umejikita kwenye ibara hadi ibara huku tukitoa tathmini yetu na vilevile kutoa mapendekezo ya kuboresha wakati wa utungwaji wa Katiba mpya. Pia katika uchambuzi wetu tumeuliza maswali ambayo sisi kama sehemu ndogo ya jamii ya kitanzania hatuwezi kuyapatia majibu toshelezi na hivyo kuhitaji mjadala wa kitaifa. Maswala hayo ni kama suala la muungano na serikali zake, mamlaka ya taasisi ya urais wa Tanzania, suala la uchaguzi wa viongozi wetu na maswala ya haki za binadamu. Ni rai yetu kwamba uchambuzi wetu utatumika kama sehemu ya mjadala unaoendelea wa Katiba mpya na hivyo kutoa fursa kwa jamii ya kitanzania kuilewa Katiba ya sasa na kushiriki kikamilifu katika uandikwaji wa Katiba mpya.    Kuhusu TIFPA TIFPA ni taasisi iliyoanzishwa mwaka 2006 na inawakusanya wasomi waliopata ufadhili wa mfuko wa Ford Foundation ya nchini Marekani kupitia mradi wa International Fellowship Program (IFP) kusoma elimu ya juu katika nyanja mbalimbali zinazotetea haki mbalimbali za kijamii. Ni taasisi huru iliyosajiliwa kwa mujibu wa sheria. Taasisi hii ina makundi mbalimbali ya wataalam kama vile watabibu (Afya), wakufunzi (Elimu), watawala, wachumi, wahifadhi na mazingira pamoja na wanasheria na haki za binadamu. Malengo yake makuu ni kufanikisha upatikanaji wa haki za kijamii kwa kuielimisha, kuihamasisha, kuishawishi na kuitetea jamii kwa kutumia weledi na uadilifu.   TAFSIRI YA MANENO KADHAA YALIYOTUMIKA Airforce - Jeshi la Anga Bill of Rights - Haki za Binadamu Checks and balance - Uwiano katika utendaji Civil servant - Mtumishi wa Umma Collective responsibility - Uwajibikaji wa Pamoja Constituent Assembly - Bunge la Kutunga Sheria Constitutionally granted - kuwa na kauli ya mwisho k Presidential rule making and uhusu kuukataa muswada  eto powers: uliopitishwa na Bunge Executive Prerogatives of Mercy - Mamlaka ya Maamuzi ya Rais Executive Presidential model - Mfumo wa demokrasia ya Urais Executive power - Mamlaka ya Kiutendaji  mpeachment of the President - Kura ya Kukosa imani na Rais  nayopigwa na Bunge ili kuidhinisha kumtoa madarakani  mperial Presidency - Urais wa Kifalme  ndependence of the judiciary - Uhuru wa Mahakama  nfantry - Jeshi la Ardhini League of Nations - Umoja wa Mataifa Ulivyokuwa Ukiitwa kabla ya kuundwa kwa UN Legitimacy - Uhalali Legislative - Utungaji wa Sheria locus standi - Uwezo wa kimasilahi unaoruhusu mtu kufungua shauri Mahakamani Ministerial responsibility - Uwajibikaji wa pamoja kwa mawaziri Military Intelligence - Intelijensia ya Kijeshi Military Training Academy - Chuo cha Mafunzo ya Kijeshi National Assembly - Bunge Navy - Jeshi la Majini Preamble - Utangulizi Referendum - Kura ya Maoni Separation of Powers - Mgawanyo wa Madaraka Simple Majority - Kura ya wengi wape bila kujali uwiano wa wapiga kura Social, economic and cultural rights - Haki za kijamii, kiuchumi na Kiutamaduni Sovereignty of the people - Uhuru kamili na Mamlaka ya Watu Unconstitutional - Kinyume na Katiba Westminster Parliamentary - Mfumo wa demokrasia ya Kibunge democracy model  SEHEMU YA KWANZA Utangulizi Jamhuri ya Muungano wa Tanzania imeanza mchakato wa kuandika Katiba mpya. Mchakato huu ulianza miaka mingi iliyopita lakini ulipata msukumo pale Rais wa Jamhuri ya Muungano wa Tanzania, Mheshimiwa Jakaya Mrisho Kikwete, katika hotuba yake yakuuaga mwaka 2010 na kuukaribisha mwaka mpya wa 2011 alipoliambia Taifa:- “... Tulilokubaliana kufanya ni kuanzisha mchakato wa kuitazama upya Katiba ya Nchi yetu kwa lengo la kuihuisha ili hatimaye Katiba yetu ya sasa tuliyoachiwa na waaasisi wa Taifa letu, ... [Ni] vema kuwa na Katiba inayoendana na mabadiliko na matakwa na hali ya sasa...” (Mwananchi, Jumamosi, Januari 1, 2011, uk.1-2.) Kihistoria Tanzania imekuwa na Katiba tano tangu uhuru ambazo ni; kuanzia ile ya Uhuru (The Tanganyika Constitution 1961), Katiba ya Jamhuri ya Tanganyika (The Tanganyika Republican Constitution 1962), Katiba ya Jamhuri ya Muungano wa Tanganyika na Zanzibar 1964 (The Constitution of the United Republic of Tanganyika and Zanzibar), Katiba ya Muda ya Jamhuri ya Muungano wa Tanzania 1965 (The Interim Constitution of the United Republic of Tanzania 1965) na Katiba ya Jamhuri ya Muungano wa Tanzania ya Mwaka 1977. Pamoja na mabadiliko yake mbalimbali ambayo yametufikisha hii leo, kuna mambo mengi ya kisiasa, kiuchumi, kiutamaduni na hata kielimu yaliyopo hivi sasa katika nchi yetu na dunia kwa ujumla ambayo yanatulazimu sisi kama taifa na watanzania kujadili kwa kina muundo wa Katiba yetu utakaolisaidia taifa kuendana na wakati tofauti na utaratibu wa zamani. Kwa hali hiyo basi, shauku ya watanzania kushiriki katika mchakato wa kuandika Katiba mpya imeongezeka kufuatia hotuba ya mheshimiwa Rais. Kutokana na shauku hiyo kumekuwa na haja ya kufanya uchambuzi wa kina wa Katiba iliyopo kama sehemu ya maandalizi ya mchakato wa kuandaa Katiba mpya.  Katika kitabu hiki, TIFPA ina malengo makuu matatu ambayo ni; Kuchangia kujenga uelewa na weledi kwa umma wa Tanzania kuhusu maswala ya Katiba nchini;  Kuchangia katika kufanya uchambuzi wa mazuri na mapungufu ya Katiba ya Jamhuri ya Muungano ya Mwaka 1977; na,  ) Kuchangia katika kuainisha hoja muhimu zinazojitokeza katika mjadala na mchakato huu wa kuandika Katiba ya nchi yetu. Si lengo la TIFPA kutoa mapendekezo ya yale yatakayokuwemo katika Katiba mpya, kwa kuwa hili liko wazi kwa watanzania wote kama watu binafsi, makundi ya kijamii, asasi za kiraia, sekta binafsi, wanataaluma, wanawake, vijana, wazee, watoto, wakulima, wafanyakazi, walemavu, taasisi na madhehebu ya dini, wanafunzi na wengine wengi, ili kuweza kupata muafaka wa kitaifa kwa maslahi ya wananchi wote wa Tanzania. Kwa hiyo, pale mapendekezo yanapotolewa katika kitabu hiki yanalenga tu kuibua na kuhamasisha mjadala wa watanzania wote ili tuijadili kwa kina Katiba ijayo ya Jamhuri ya Muungano wa Tanzania. Mapitio ya Katiba na uchambuzi wake yanaanza na tafsiri ya Katiba; kwanini nchi yetu kama nchi ya kidemokrasia inahitaji kuwa na Katiba mpya inayotokana na utashi wa wananchi; pili tunachambua vipengele mbalimbali vya Katiba na kuelezea uzuri au mapungufu yake; na mwisho tunajaribu kuainisha misingi mikuu ya Katiba katika nchi ya kidemokrasia.  Katiba ya Nchi ni nini? Katiba ya nchi ni muafaka wa kitaifa unaoanisha namna taifa linavyohitaji kujitawala katika mambo yote na kuendesha mambo yake. Hivyo basi, Katiba ya nchi ni sheria mama inayoainisha misingi mikuu ya kisiasa na kuonyesha madaraka na majukumu ya serikali pia huanisha haki za msingi za wananchi. Katiba ya nchi hutungwa na wananchi wenyewe kama watu huru ili kupata muafaka wa taifa lao na namna gani wangependa kujitawala. Kwa kifupi, Katiba sio chombo cha wanazuoni wachache bali ni chombo kinachoonyosha umiliki wa nchi na rasilimali ya wananchi, nafasi ya   wananchi katika utawala na namna gani wangependa kuweka utawala wa nchi yao na hivyo kutengeneza muundo wa serikali yao. Kwa hiyo; Katiba ya nchi ni waraka wa kitaifa unaoweka bayana, pamoja na mambo mengine, mfumo wa haki za msingi kwa wananchi wake, mihimili yake ya dola, namna ya kuweka utawala katika ngazi zote, muundo wa serikali yao na namna ya usimamizi wa mapata na matumizi ya rasilimali yote ya kitaifa bila ukandamizaji wa aina yeyote kwa jinsia zote.  Kwa nini Nchi yetu inahitaji Katiba mpya? Kuna sababu mbalimbali zinazopelekea nchi kuandika Katiba mpya ambazo hutokana na msatakabali wa taifa kwa wakati huo. Kwa mantiki hiyo hiyo mambo kadhaa yaliyotokea nchini Tanzania tangu ipate uhuru wake mwaka 1961 yanayoilazimu Tanzania kuandika Katiba Mpya ili kuzaa muafaka wa kitaifa kwa kuweka misingi mikuu ambayo Nchi yahitaji kuifuata. Kwahiyo ni dhahiri kuwa Katiba mpya huandikwa na wananchi pale kunapotokea mabadiliko au mageuzi makubwa ya kisiasa, kiuchumi na kijamii ambayo yanaifanya Katiba iliyopo kutokidhi utashi wa wananchi na muundo wa dola. Kutokana na utangulizi huo mfupi, yafuatayo ni mambo kadhaa yanayoilazimu Tanzania kuandika Katiba mpya;  Mabadiliko kutoka ukoloni kwenda uhuru mwaka 1961; kutoka uhuru kuwa Jamhuri mwaka 1962 na muungano wa Tanganyika na Zanzibar ni miongoni mwa mambo makubwa kisiasa yaliyohitaji kuandikwa kwa Katiba mpya.  Kutokana na mabadiliko ya kisiasa na kiuchumi katika miaka ya mwishoni mwa miaka ya 1980 na miaka ya 1990, pale nchi yetu ilipotokea katika mfumo wa chama kimoja na kupelekea chama kushika hatamu na kuingia katika mfumo wa vyama vingi ni sababu mojawapo kubwa inayolazimu kuandika Katiba mpya  li kuakisi sura kamili ya hali hiyo katika dhana nzima ya Katiba.    Mabadiliko yaliyopo hivi sasa ya mfumo wa kiuchumi unaorekebisha kwa kiasi kikubwa mfumo ule wa awali wa kijamaa ambao Tanzania inaufuata kwa kiasi fulani katika dhana yake ya utawala na kisera, Tanzania inahitaji kuandikwa kwa Katiba mpya  takayozingatia mabadiliko hayo ili kuakisi mabadiliko makubwa yaliyopo kihalisia, kivitendo na kiutekelezaji yaliyojitokeza kisiasa na kiuchumi katika miaka ya karibuni.  Ushiriki wa wananchi ni sababu nyingine kuu ya Tanzania ya leo kuandika Katiba mpya. Wananchi na wasomi mbalimbali wametanabahisha kuwa michakato yote ya siku za nyuma ya uandikaji wa Katiba mpya katika Tanganyika na hata Zanzibar haikuwashirikisha wananchi.  Muundo wa Muungano na mgawanyo wa madaraka kati ya mihimili ya dola ni swala jingine linaloifanya Tanzania ihitaji kuandika Katiba mpya. Ni wazi kuwa Katiba ya Jamhuri ya Muungano ya mwaka 1977 inajumuisha mambo ya Muungano na pia mambo yanayoihusu Tanzania na mambo ya Tanzania Zanzibar. Hivyo ni vyema kuandika Katiba upya ili kuyajadili na kuyaweka bayana mambo yanayohusu muungano na yale yasiyokuwa ya muungano.  Misingi ya Katiba katika nchi ya Kidemokrasia (Constitutional Principles) Katiba yoyote ni Waraka na muafaka wa Kitaifa. Katiba ni Waraka wa kisiasa na kiutawala uliokubalika na wananchi wote ili uwe msingi na rejeo la taratibu na sheria zote zitakazo tungwa na kuwekwa. Kutokana na ukweli huo Katiba ndio sheria mama ambayo kwahiyo mipango, sera, sheria, kanuni na taratibu zote hurejea ili kutafsiri na kuendana na masharti yake. Hivyo basi, msingi mkuu wa Katiba ni mamlaka ya utawala wa nchi kuwa mikononi mwa Wananchi na Serikali kuwajibika kwa Wananchi. Sambamba na hayo, Katiba nzuri inaweka mgawanyo mzuri wa madaraka na mamlaka ya Nchi kati ya Mihimili ya utawala wa Nchi yaani Bunge, Mahakama na Serikali.  Kwa misingi hii basi ni wazi kwamba wananchi ndio wenye uwezo wa kuhalalisha na kurasimisha Katiba yeyote ya Nchi na ni wao wenye madaraka na mamlaka ya kujiamulia jinsi ya kuongozwa. Ni rai yetu kuwa misingi hii itazingatiwa katika kuwawezesha wananchi kushiriki kikamilifu katika utungwaji wa Katiba mpya. Vile vile ni rai yetu kwa wananchi wote wa Tanzania kwa kufuata jinsia zote na rika zote watajitokeza na kushiriki kwa wingi katika kutoa maoni ili nchi ipate Katiba nzuri katika kizazi hiki na vizazi vingine vijavyo. Wanakijiji wote tuna haki ya kutoa maoni yetu juu ya Katiba mpya mheshimiwa  SEHEMU YA PILI UCHAMBUZI WA Katiba YA JAMHURI YA MUUNGANO WA TANZANIA 1977 A. Sehemu ya Utangulizi Sehemu ya utangulizi ya Katiba ya Jamhuri ya Muungano wa Tanzania 1977 (Preamble) inaeleza azma ya wananchi wa Jamhuri ya Muungano wa Tanzania ya kujenga jamii ‘inayozingatia misingi ya uhuru, haki, udugu na amani.’ Aidha, inaeleza azma ya watanzania kujenga jamii ya kidemokrasia yenye Serikali inayosimamiwa na Bunge lililochaguliwa na wananchi; Mahakama huru zinazotoa haki bila woga au upendeleo na kudumisha na kulinda haki zote za binadamu. Kwa ujumla utangulizi ni jambo zuri katika Katiba hii, lakini Katiba ya Jamhuri ya Muungano wa Tanzania inapaswa kwa uhalisia itokane na utashi wa wananchi wenyewe katika kuitunga na pia wananchi washirikishwe kikamilifu katika mchakato mzima na pia izingatie maendeleo ya kihistoria na kikatiba ya watanzania wa pande zote mbili za Jamhuri ya Muungano. Ushiriki wa kikamilifu wa wananchi ni muhimu ili waweze kuamua mustakabali wa nchi yao na muundo wa Dola watakaojiwekea wenyewe. 	 Aidha ni maoni yetu ya jumla kuwa, Katiba ya Jamhuri ya Muungano wa Tanzania ijayo inapaswa kutungwa na Bunge Maalumu la Katiba ya Jamhuri ya Muungano wa Tanzania. Bunge lililopo kwa hivi sasa, ambalo ni Bunge la Jamhuri ya Muungano wa Tanzania linapaswa kuwa sehemu tu ya mchakato wa upatikanaji wa Katiba mpya kwani Bunge hili lilitungwa chini ya Katiba iliyopo ili lifanye kazi ya kutunga sheria, kuridhia mikataba ya kimataifa, kufuta na/au kurekebisha sheria zilizopitwa na wakati na kuisimimamia serikali  liyopo chini ya Katiba ya sasa. Hali kadhalika katika sehemu muhimu za awali katika Katiba yetu, misingi yake ni vyema ingetajwa na kufafanuliwa ndani ya Katiba. Hali hii ni tofauti na ilivyo sasa ambapo Katiba yetu haitoi ufafanuzi wa kina   wa Misingi ya Katiba ili kurahisha tafsiri na utumiaji wa Katiba katika kuitekeleza. MAPENDEKEZO  Utangulizi uboreshwe kwa kuzingatia historia na maendeleo ya kikatiba katika pande zote mbili za Muungano. Ni vyema utangulizi ukaanza kwa kutambua uwepo wa Mwenyezi Mungu kama ambavyo wimbo wa Taifa unavyotambua uwepo huo na pia kama ambavyo wanachi wengi wanavyoamini uwepo wa Mungu kwa kupitia dini/madhehebu mbalimbali. Na pia ni muhimu kuonyesha kuwa Katiba hii imetungwa na wananchi kwa kuweka maneno kama “Sisi Wananchi wa Jamhuri ya Muungano wa Tanzania......” Utangulizi pia ueleze wazi kuwa mamlaka ya nchi yako mikononi mwa wananchi moja kwa moja na pia kupitia wawakilishi wao waliowachagua.  Mchakato wa kutungwa kwa Katiba mpya ujumuishe kuchaguliwa kwa Bunge Maalum la Katiba (Constituent Assembly), ambalo litajadili muswada na kupitisha Katiba kabla ya kura ya maoni (Referendum).  Utangulizi pia uweke wazi haja ya kuimarisha Muungano ili uwe bora zaidi kwa maslahi ya ustawi wa wananchi wa Tanzania.  B. SURA YA KWANZA: JAMHURI YA MUUNGANO, VYAMA VYA SIASA, WATU NA SIASA YA UJAMAA NA KUJITEGEMEA  Sehemu ya Kwanza: Jamhuri ya Muungano na Watu Sehemu ya Kwanza ya Sura ya Kwanza ya Katiba ya Jamhuri ya Muungano wa Tanzania inahusu kuanzishwa kwa Jamhuri ya Muungano, Vyama vya Siasa, Watu na Siasa ya Ujamaa na Kujitegemea. Sehemu hii ina mambo mengi mazuri kama vile Ibara ya 3 (1) inayotamka kuwa ‘Jamhuri ya Muungano ni nchi ya kidemokrasia … yenye kufuata mfumo wa vyama  ngi vya siasa.’  bara ya 4 inayotamka mgawanyo wa mamlaka ya nchi katika mihimili ya Serikali (kama mamlaka ya Utendaji); Bunge (kama mamlaka ya utungaji sheria na kusimamia utekelezaji wa shughuli za umma) na Mahakama (kama mhimili wa utoaji haki).  bara ya 5 inaweka wazi utaratibu ambao haki ya kupiga kura inavyoweza kutumika na kulipa Bunge mamlaka ya kutunga sheria zihusianazo na Daftari la Kudumu la Wapiga Kura na taratibu za Tume ya Uchaguzi na zoezi la upigaji kura. Hata hivyo, pamoja na uzuri wa ibara za sehemu hii kuna mambo ambayo yanahitaji kuboreshwa katika mpangilio wa ibara za sehemu hii. Uzoefu wa miaka ya karibuni katika utungaji wa Katiba za kidemokrasia duniani unaonyesha kuwa sehemu ya kwanza hubeba dhana muhimu kuhusu wananchi wakiwa ndio msingi wa mamlaka (sovereignty of the people) na wanakasimu baadhi ya mamlaka hayo kwa vyombo vya dola ambavyo ni Serikali, Bunge na Mahakama. Hali hiyo hapo juu ni tofauti na Sehemu ya Kwanza ya Sura ya Kwanza  nayoanza na hadhi ya Jamhuri ya Muungano bila ya kuzingatia historia ya nchi. Kwa mfano, Ibara ya 1 inatamka kuwa: “Tanzania ni nchi moja na Jamhuri ya Muungano” 	 Ni maoni yetu ya jumla katika sehemu hii kuwa, Tanzania ni nchi   moja inayoundwa na nchi mbili ambazo hadi April 26, 1964 zilikuwa ni Zanzibar na Tanganyika. Ni muhimu historia ya Tanzania  kawekwa wazi kuwa Jamhuri ya Muungano wa Tanzania inaundwa na nchi mbili. Hata hivyo muundo wa Muungano wa Tanzania ni wa Nchi moja yenye serikali mbili licha ya chimbuko lake kuwa muungano wa nchi mbili huru. Aidha, Ibara ya 4 imeweka kwa pamoja mambo ya Muungano na mambo ya Tanzania Bara na mambo ya Tanzania Zanzibar. Hali hii inasababisha utata katika tafsiri na katika kufanya kazi kwa kuonyesha kana kwamba mambo yote ni ya Muungano.  le Vile, Ibara ya 2 (2) inayompa madaraka Rais wa Jamhuri ya Muungano pekee kuigawa nchi yote katika mikoa, wilaya na maeneo mengine  nakinzana na mabadiliko ya 10 ya Katiba ya Zanzibar yaliyofanywa mwaka 2010 ambayo yamempa Rais wa Zanzibar madaraka kama hayo kwa upande wa Zanzibar. 	 Ni maoni yetu kuwa maswala ya vyama vingi yaliyoko katika Ibara ya 3 yangewekwa katika sehemu yake stahiki inayohusu vyama na uchaguzi. Mwisho, sehemu hii ya Katiba ieleze wazi kuhusu Muungano; mipaka ya serikali zake zinazounda Muungano na kisha kuonyesha mfumo mzuri utakaokuwepo katika serikali ya Muungano. Pia, haki ya kupiga kura kama ilivyoainishwa kwenye Ibara ya tano ya Katiba imekuwa haiwahusu baadhi ya watanzania wenye sifa zote za kupiga kura lakini kwa bahati mbaya ama wako kifungoni au wako nje ya mipaka ya Jamhuri ya Muungano. Hili ni swala la msingi kuangaliwa  li kuhakikisha kila rai mwenye sifa ya kupiga kura anashiriki katika uchaguzi wa viongozi. MAPENDEKEZO  Kichwa cha habari inabidi kibadilike na kuwa JAMHURI YA MUUNGANO, WATU NA MIPAKA YA NCHI  bara ya 1, inabidi isomeke kwamba Tanzania ni nchi moja inayotokana na muungano wa Tanganyika na Zanzibar.   bara ya 2(2) inakinzana na mabadiliko ya 10 ya Katiba ya Zanzibar ya mwaka 2010. Jambo hili lijadiliwe kwa kina na wananchi wa pande zote mbili za Muungano ili kuweka sawa uhusiano kati ya Katiba ya Jamhuri ya Muungano na ile ya Zanzibar.  bara ya 3 imewekwa mahali ambapo si sahihi  Kuwe na ibara inayoelezea raia wa Tanzania ni nani  Kuwe na ibara inayozungumzia watu wa Tanzania ni nani  levile kuwe na ibara inayoelezea lugha rasmi ya Taifa. Hii ni muhimu kwa ajili ya kudumisha utamaduni na utawala wa Nchi yetu  nayojitegemea.  Ni vizuri mustakabali wa Muungano ujadiliwe na wananchi ili kuweza kuimarisha zaidi Muungano. Mgawanyo wa madaraka ya mihimili ya Dola (Separation of Powers) katika Ibara ya 4 unategemea ni chaguo lipi litakalokuwa linafanya kazi kati ya kuendelea kuwa na Serikali mbili, tatu au kuwa na serikali moja kwa mujibu wa utashi wa wananchi.  bara ya 5 ihamishiwe kwenye sehemu ya mambo ya uchaguzi na  levile izingatiwe haki ya wafungwa kupiga kura. Vilevile iongezwe nafasi ya watanzania walio nje ya nchi kuweza kupiga kura.  Sehemu ya Pili: Malengo Muhimu na Misingi ya Mwelekeo wa Shughuli za Serikali Sehemu ya Pili ya Sura ya Kwanza ya Katiba ya Jamhuri ya Muungano wa Tanzania inahusu malengo muhimu na misingi ya mwelekeo wa shughuli za Serikali. Ibara ya 6 inafafanua maana ya Serikali kuwa ni: “Serikali maana yake ni pamoja na Serikali ya Jamhuri ya Muungano, Serikali ya Mapinduzi Zanzibar, serikali za mitaa na mtu yeyote anayetekeleza madaraka au mamlaka yeyote kwa niaba ya Serikali yeyote.”  bara ya 7 (1) inatoa sharti kwa Serikali na vyombo vyake na mamlaka za kutunga sheria au utoaji haki kuzingatia masharti yote ya sehemu hii. Lakini Ibara ya 7 (2) inapunguza uzito wa malengo muhimu na misingi ya mwelekeo wa Serikali kwa kuwa ‘masharti ya sehemu hii, hayatatiliwa nguvu ya kisheria na Mahakama yeyote. Mahakama yeyote   nchini haitakuwa na uwezo wa kuamua juu ya swala kama kutenda au kukosa kutenda jambo kwa mtu au Mahakama yeyote, au kama sheria, au hukumu yeyote inaambatana na masharti ya sehemu hii ...”  bara ya 8 inaweka misingi ya demokrasia na haki ya jamii ambayo ni kuwa:- (a) wananchi ndio msingi wa mamlaka yote, na Serikali itapata madaraka na mamlaka yake yote kutoka kwa wananchi ... (b) lengo kuu la Serikali litakuwa ni ustawi wa wananchi;  Serikali itawajibika kwa wananchi  wananchi watashiriki katika shughuli za Serikali yao...  bara ya 9 inatamka kwamba lengo la Katiba “ni kuwezesha ujenzi wa Jamhuri ya Muungano na Serikali ya Mapinduzi Zanzibar ... na udugu na amani kutokana na kufuata siasa ya Ujamaa na Kujitegemea...” Hakuna shaka kwamba yanayotamkwa na Katiba katika Ibara ya 7, 8 na 9 ni mambo yenye uzito mkubwa. Hata hivyo ni wazi kwamba malengo na misingi ya Katiba ya kujenga taifa la Ujamaa na Kujitegemea yamebadilika kivitendo. Hali hii inatokana na ukweli kwamba, watanzania wameshuhudia nchi yao, pamoja na uzuri wa ibara hizi, mabadiliko ya uchumi kutoka mfumo wa Ujamaa na Kujitegemea kwenda kwenye soko huria kuanzia miaka ya 1990 kuingia katika mfumo tofauti. Kwa hakika mfumo huu uliopo, umepelekea mageuzi makubwa ya umiliki wa mali kutoka katika umiliki wa umma kwenda katika umiliki wa mali binafsi. Hali hii inasababisha mambo mengi ya ukiukwaji wa kimaadili yakiwamo mambo ya rushwa, kukithiri kwa ufisadi, matumizi mabaya ya fedha na raslimali za Taifa hali inayosababisha kuongezeka kwa tamaa ya kujilimbikizia mali kwa njia halali au haramu miongoni mwa baadhi ya  ongozi wa Taifa letu. 	 Hivyo ni maoni yetu ya jumla katika sehemu hii kuwa ni vyema kwa watanzania kujadili ni mfumo upi taifa la Tanzania lifuate na kwa utaratibu upi utakaotoa taswira ya nchi yetu iliyokuwa na misingi ya   Ujamaa na Kujitegemea ambayo ilitekelezwa kwa kufuata maazimio kadhaa likiwamo Azimio la Arusha..  bara ya 11 inatamka haki ya kufanya kazi, haki ya kupata hifadhi ya kijamii, ambazo ni miongoni mwa haki za kiuchumi, kijamii na kiutamaduni (social, economic and cultural rights). Lakini kwa haki hizi kuwekwa nje ya Tamko la Haki za Binadamu (The Bill of Rights) na hivyo kunaondoa kabisa maana yake katika utekelezaji kama haki zenye mashiko kwa mwananchi wa Tanzania kwa kuwa mwananchi hana uwezo wa kuidai nchi yake haki zake hizi za msingi. 	 Ni maoni yetu ya jumla katika sehemu hii kuwa haki ya kupata hifadhi ya kijamii ambazo ni haki za kiuchumi, kijamii na kiutamaduni zijumuishwe katika Tamko la Haki za Binadamu na kuwezesha wananchi kuzitekeleza na kuzidai ili kufanya maadui ujinga, umaskini na maradhi kutoendelea kutamalaki nchini na hivyo kuondoa matabaka ya wenye nacho na wasio nacho. MAPENDEKEZO  bara ya 6 ihamishiwe kwenye sehemu ya kwanza ya Katiba  nayozungumzia Jamhuri ya Muungano au sehemu nyingine ya Tafsiri.  bara ya 7(1) ibaki na 7(2) iondolewe ili mwananchi wa Jamhuri ya Muungano awe na uwezo kamili wa kuhakikisha utajiri wa Taifa unaendelezwa kwa manufaa ya kila mtanzania kwa kuweza kwenda Mahakamani kuishtaki Serikali pale inapovunja au inapoelekea kuvunja misingi ya mwelekeo wa shughuli za Serikali.  bara ya 8 ihamishiwe mwanzoni mwa Katiba kwenye sura ya kwanza au kwenye Utangulizi.  bara ya 8(1)(c) ifafanue kwa namna gani na mazingira yapi Serikali yaweza kuwajibika kwa wananchi  bara ya 9 inabidi ifanyiwe mabadiliko ili yaendane na moja kati ya mambo matatu yaliyopendekezwa kwenye ibara ya 4, vilevile Ibara hii ni lazima ioneshe Tanzania inafuata misingi ipi kati ya Ujamaa na Kujitegemea, Ubepari au mrengo wa kati. Mambo mengine kuanzia sehemu (a)-(k) yanaweza kuhamishwa kwenda kwenye sehemu    nayozungumziaTamko la Haki za Binadamu (The Bill of Rights).  bara ya 10 ifutwe kabisa kwa kuondolewa kwenye Katiba kwani Katiba iliyopo inaonyesha ilishafutwa.  bara ya 11 ihamishiwe kwenye sehemu inayohusu Tamko la Haki za Binadamu (The Bill of Rights).  Sehemu ya Tatu: Haki na Wajibu Muhimu Sehemu ya Tatu ya Sura ya Kwanza ya Katiba ya Jamhuri ya Muungano wa Tanzania, Ibara ya 12 hadi 30, zinatoa tamko la Haki za Binadamu (The Bill of Rights). Ibara hizi ni nzuri na tangu mwaka 1984 zilipoingizwa kwenye Katiba kupitia Mabadiliko ya Tano ya Katiba yameipa nchi yetu fahari ya kuwa miongoni mwa nchi za kidemokrasia na zinazojali ustawi na haki za binadamu. Historia ya nchi yetu inaonyesha kuwa Katiba ya Uhuru ya Tanganyika ya mwaka 1961 haikuwa na haki za binadamu kutokana na Chama cha Tanganyika African National Union (TANU) kuzipinga kwa kuwa serikali yake ilikuwa na agenda ya kuleta maendeleo ya haraka “We need accelarators no breaks” Na hivyo mwaka 1962, 1964, 1965 na hata mwaka 1977, Katiba za Tanganyika na baadaye Jamhuri ya Muungano hazikuwahi kuwa na Tamko la Haki za Binadamu (The Bill of Rights). Mabadiliko ya Tano ya Katiba ya Jamhuri ya Muungano wa Tanzania 1977, mwaka 1983 yaliingiza sehemu ya Haki za Binadamu katika Katiba. Hata hivyo ibara ya 31 inatoa mwanya kwa kuzuia baadhi ya haki wakati wa hali ya hatari na hivyo katika Ibara ya 32 kumpa uwezo Rais kutangaza hali ya hatari iwapo Jamhuri ya Muungano ipo vitani, kuvamiwa na kuingia vitani, kuvurugika kwa hali ya amani ya jamii au kama kuna tukio la balaa au baa la kimazingira au aina nyingine ya hatari ambayo ni tishio kwa nchi. Aidha Bunge linapewa uwezo wa kuongeza muda wa tamko la hali ya hatari katika kipindi cha miezi 6. Uzoefu unaonyesha kuwa mara baada ya Tamko la Haki za Binadamu (The Bill of Rights) kuanza kufanya kazi mwaka 1988, Mahakama ilichukulia kwa uzito jukumu lake la kutoa haki na wananchi wengi waliokuwa haki zao zimekandamizwa kwa kuwekwa kizuizini bila kufikishwa Mahakamani au kuhukumiwa adhabu ya kifo au kunyang’anywa mali   zao ikiwemo ardhi walishinda mashauri dhidi ya Serikali. Kutokana na maendeleo haya na taarifa ya Tume ya marehemu Francis Nyalali, aliyekuwa Jaji Mkuu ilipozitaja sheria 40 kandamizi ambazo zilipaswa kufutwa, ikapeleka muswada wa kuweka utaratibu wa kuendesha mashauri ya kikatiba unaoitwa The Basic Rights and Duties Enforcement Act 1992 (Act No 33 of 1992). Sheria hii imekuwa na kikwazo katika utekelezaji wake kuwezesha upatikanaji wa haki kwa haraka kwani hitajio la mashauri ya haki za binadamu kusikilizwa na majaji watatu (3) ni kikwazo kikubwa pale ambapo idadi ya majaji ni chache au ratiba ya uendeshaji wa mashauri mengine wa majaji unakinzana. 	 Ni maoni yetu ya jumla kuwa katika utekelezaji wa haki za binadamu Sheria ya The Basic Rights and Duties Enforcement Act 1992 (Act No 33 of 1992) irekebiswe sambamba na masharti ya Katiba mpya ili kuondoa kikwazo katika utekelezaji wake na kuwezesha upatikanaji wa haki kwa haraka kwa kuondoa hitajio la mashauri ya haki za binadamu kusikilizwa na majaji watatu (3) ili kuendana na hali halisi ya idadi ya majaji. MAPENDEKEZO  bara ya 24 iongezwe maneno “mali aliyoipata kihalali” au “anayoweza kuielezea namna alivyoipata kwa mujibu wa sheria”.  bara ya 30(2) iboreshwe zaidi ili kuonyesha wajibu wa kila raia katika matumizi ya haki za msingi  bara ya 30(5) iondolewe kwa sababu inakinzana na au kutoa masharti katika sehemu hii kinyume na dhana halisi iliyopo katika sehemu hii.  bara ya 31(1) maneno “hali ya kawaida” yaondolewe kwa sababu yanakinzana na kusudio halisi la sehemu hii.  Neno ‘hali ya kawaida’ katika ibara ya 31(2) iondolewe.  bara ya 32(1) (f ) ama iondolewe au ifafanuliwe vizuri hatari hiyo kwa sababu inaweza kutafsiriwa vibaya na kutumika kutangaza hali ya hatari.  Sheria kandamizi 40 zilizotajwa na Tume ya Nyalali zifutwe na pia sheria zozote za Bunge ambazo athari yake ni kukandamiza upatikanaji wa haki za binadamu zilizoanishwa katika Tamko la Haki za Binadamu zirekebishwe au zifutwe kabisa.  C. SURA YA PILI: SERIKALI YA JAMHURI YA MUUNGANO Sura ya pili (kuanzia Ibara ya 33 hadi 61) inazungumzia Rais na Serikali ya Jamhuri ya Muungano wa Tanzania. Inaanzisha na kuainisha madaraka ya viongozi mbalimbali wa Jamhuri ya Muungano. Ibara ya 33 (1) inaweka nafasi ya Rais wa Jamhuri ya Muungano wa Tanzania ambaye kwa mujibu wa Ibara ndogo ya 33 (2) anakuwa Mkuu wa Nchi, Kiongozi wa Serikali na Amiri Jeshi Mkuu. Kihistoria, Ibara hizi ni nzuri na zinaakisi mabadiliko makubwa yaliyotokea Disemba 9, 1962 pale Tanganyika ilipoweza kuwa Jamhuri huru na Gavana Richard Turnbull, ambaye alikuwa mwakilishi wa Malkia wa Uingereza ambaye kwa mujibu wa Katiba ya Tanganyika ya mwaka 1961 ndiye aliyekuwa Mkuu wa Nchi alipoondoka rasmi katika taifa la Tanzania.  bara ya 34 (1) inaeleza kuwa kutakuwa na Serikali ya Jamhuri ya Muungano wakati Ibara ya 34 (2) inaweka wazi mamlaka ya Serikali. Hata hivyo. Ibara ya 33 (3) inaweka bayana ya kuwa:- “Mamlaka yote ya Serikali ya Jamhuri ya Muungano juu ya mambo yote ya Muungano .. na pia mambo yote yahusuyo Tanzania Bara, yatakuwa mikononi mwa Rais wa Jamhuri ya Muungano” Na Ibara ya 33 (4) inaeleza kuwa madaraka ya Serikali ya Muungano yatatekelezwa na ama Rais mwenyewe moja kwa moja au kwa kukasimu kwa watu wengine wenye madaraka katika Utumishi wa Serikali ya Jammhuri ya Muungano. Rais amepewa madaraka ya kuteua viongozi mbalimbali kushika nafasi za madaraka ambao wanaweka sera na kusimamia utekelezaji wa sera hizo; kuteua watu wengine wasio  ongozi wala watendaji wakuu kushika madaraka katika Serikali ya Jamhuri ya Muungano (Ibara 36 (2) & (3). vilevile, Rais ana mamlaka ya kuwapandisha vyeo na kuwafukuza kazi viongozi mbalimbali katika utumishi wa Serikali ya Jamhuri ya Muungano. Kwa mujibu wa Ibara ya Sura hii ya Katiba, Rais amepewa madaraka makubwa ya kiutendaji. Kwa mfano, kwa mujibu wa Ibara ya 37, Rais wa Jamhuri ya Muungano amepewa uhuru wa kutekeleza majukumu yake bila kulazimika kufuata ushauri wa mtu yeyote; isipokuwa tu pale atakapotakiwa kufanya hivyo kwa mujibu wa sheria.   Hali kadhalika, kwa mfano, Rais ni Mwenyekiti wa Baraza la Mawaziri; ndiye mwenye kuchagua mawaziri lakini hafungwi kwa namna yeyote  le na ushauri wa Baraza. Hali hii inafanya uendeshaji wa shughuli za Serikali kuwa mikononi mwa mtu mmoja tu jambo ambalo linampa Rais mzigo mkubwa na pengine linakwenda mbali zaidi na kuathiri dhana ya utawala wa pamoja (collective responsibility). 	 Ni maoni yetu kwa ujumla kuwa wananchi wa Tanzania wajadili namna ya kumpunguzia Rais mzigo ili kutekeleza dhana ya utawala wa pamoja na hivyo kupunguza lawama na utegemezi wa kuendesha taifa kupitia kwa taasisi moja. MAPENDEKEZO  Katika kufanya maamuzi ya uendeshaji wa shughuli za Serikali ya Jamhuri ya Muungano, Rais azingatie maamuzi ya Baraza la Mawaziri kama ilivyoainishwa katika Ibara ya 36(2). Uchaguzi wa Rais:  bara ya 39 inaweka sifa za mtu anayeweza kuchaguliwa kuwa Rais wa Jamhuri ya Muungano. Sifa zilizoainishwa ni nzuri isipokuwa Ibara ya 39 (1) (c) na Ibara ya 39 (2) ambavyo vinatamka: 39 (1) (c) “Mtu hatastahili kuchaguliwa kushika kiti cha Rais ” wa Jamhuri ya Muungano isipokuwa tu kama:- … ni mwanachama, na mgombea aliyependekezwa na chama cha siasa;” 39 (2) … , mtu yeyote hatakuwa na sifa za kuchaguliwa kushika kiti cha Rais wa serikali ya Jamhuri ya Muungano kama si mwanachama na mgombea aliyependekezwa na chama cha siasa.”  bara hii ya 39 inakinzana na haki ya kuchagua na kuchaguliwa kwa mujibu wa Ibara ya 13 (1) (2) & (4) inayotoa usawa mbele ya sheria bila ubaguzi wowote; Ibara ya 21 (1) & (2) inayotoa uhuru wa kila mtu kushiriki shughuli za utawala wa nchi ama moja kwa moja au kupitia wawakilishi. Kumbuka: 	 Swala la mgombea binafsi ni mjadala ambao umekuwa unalikabili   taifa letu kwa miongo mingi. Swala hili katika shauri la Mchungaji Christopher Mtikila dhidi ya Mwanasheria Mkuu lilijadiliwa na Mahakama Kuu na hatimaye Mahakama ya Rufaa ya Tanzania. Jambo hili linaminya haki ya mtu asiye mwanachama wa chama cha siasa kuweza kugombea na kuchaguliwa kuwa Rais wa Tanzania.  levile, kutoruhusu mgombea huru kunakwenda kinyume na msimamo wa baba wa Taifa Mwalimu Julius Kambarage Nyerere juu ya jambo hili na kunamfanya kiongozi anayechaguliwa na wananchi kuwa Rais kuwajibika zaidi kwa Chama cha siasa na si wananchi.  bara ya 39(1) (e) inatamka:- “Mtu hatastahili kuchaguliwa kushika kiti cha Rais ” wa Jamhuri ya Muungano isipokuwa tu kama:- (e) Katika kipindi cha miaka mitano kabla ya uchaguzi mkuu hajawahi kutiwa hatiani katika Mahakama yeyote kwa kosa lolote la kukwepa kulipa kodi yoyote ya Serikali;” Sharti hili ni zuri kwa kuwa linahitaji mgombea Urais kuwa mwaadilifu, lakini ni wazi ya kwamba sharti hili lilitakiwa kwenda mbali zaidi kwa kuhusisha pia makosa mengine ya jinai. Katika mazingira ya leo ya Jamhuri ya Muungano kumekuwepo na wimbi kubwa la ufisadi, ubadhirifu, ujambazi na matumizi mengine mabaya ya mamlaka, fedha na rasilimali za umma. MAPENDEKEZO:  Katiba mpya iruhusu mgombea binafsi ili kuendana sawia na haki ya msingi ya kuchagua na kuchaguliwa. Hata hivyo ni bora pawepo na vigezo vya hali ya juu na wazi ili kupata mtu muadilifu/ muwajibikaji. Vigezo viwe vyenye nguvu ya kuhakikisha kuna udhibiti wa uadilifu na uwajibikaji kwa kila mgombea anayehitaji kugombea binafsi. Kwa mfano tunaweza kuwa na chombo huru cha kutathmini wagombea wote akiwamo mgombea binafsi.  li Jamhuri ya Muungano iweze kupata viongozi waadilifu ni muhimu mtu yeyote anayetaka kugombea kuwa Rais wa Jamhuri ya Muungano awe hajatiwa hatiani kwa kosa lolote la jinai ambalo adhabu yake ni kifungo cha zaidi ya miaka miwili. Aidha, sharti hili lisihusishe makosa ya kisiasa.   Ukomo wa Urais kuwa miaka 10 tu  bara 40 (2) inaweka ukomo wa muda wa mtu yeyote kushika kiti cha Urais kuwa ni vipindi viwili tu vya miaka mitano mitano. Ibara hii ni nzuri kwa kuwa inaweka misingi thabiti ya demokrasia kwa kuondoa uwezekano wa mtu mmoja kuhodhi madaraka na kuendesha nchi kiimla bila ya ukomo. Jambo hili limeiletea sifa kubwa nchi yetu ya Tanzania katika kanda ya Afrika mashariki, Afrika na dunia kwa ujumla. Tanzania  mekuwa mfano wa kuigwa kwa kutochezea kifungu hiki kama ambavyo baadhi ya nchi za jirani na nchi zingine za Afrika zimefanya na kuleta  urugu na machafuko. 	 Ni maoni yetu kuwa itafaa sana kuweka kipengele kinachokataza  bara hii na nyingine muhimu kutorekebishwa mpaka kupitia kura ya Maamuzi (referendum) ya watanzania wote wenye umri wa kupiga kura. Uwingi wa kura za uchaguzi wa Rais (Simple Majority)  bara ya 41 (6) inatamka kuwa mgombea atatangazwa kuwa Rais iwapo tu amepata kura nyingi zaidi kuliko mgombea mwingine yeyote. Chimbuko la ibara hii ni mabadiliko ya 13 ya Katiba ya Jamhuri ya Muungano 1977 yaliyofanyika mwaka 2000. Lengo la ibara hii ni kuzuia uwezekano wa uchaguzi wa Rais kurudiwa tena jambo ambalo lingeleta gharama kubwa kwa nchi. 	 Ni maoni yetu kuwa, utaratibu huu si mzuri kwa sababu unaweza kupelekea Rais kuchaguliwa kwa kura chache sana na bila ya kufikisha walau asilimia 50 ya kura zilizopigwa. Kwa kutumia utaratibu huu, Rais anayechaguliwa kwa namna hii anakosa uhalali (legitimacy) miongoni mwa wananchi na jambo ambalo linamfanya aonekane amewekwa na kundi/tabaka fulani kwa maslahi yao na si maslahi ya wananchi wote ukizingatia hali iliyojitokeza katika uchaguzi wa mwaka 2010 ambapo idadi ndogo ya wapiga kura  lijitokeza. MAPENDEKEZO: (1) Ni vema Rais achaguliwe kwa wingi wa zaidi ya asilimia 50 ya kura zilizopigwa. Na iwapo hakuna mgombea atakayekuwa amepata   zaidi ya nusu basi uchaguzi urudiwe kama inavyofanyika katika nchi zingine kama vile Liberia mwezi Oktoba na Novemba mwaka 2005. (2) Ili kuondoa mashaka na manung’uniko wa kila wakati wa uchaguzi, ni vyema kuwe na Tume Huru ya Uchaguzi isiyopendelea upande wowote na inayofanya kazi zake kwa haki. Na ili kuonyesha taswira ya uhuru wa Tume ya Uchaguzi, wajumbe wa Tume ya Uchaguzi wasichaguliwe na Rais bali ziwe ni nafasi za kuomba na kuchaguliwa na Tume maalumu na kisha kuhakikiwa na Kamati ya Katiba na Sheria ya Bunge kisha kupigiwa kura na Bunge zima ili kupitishwa au kutopitishwa kushika madaraka hayo. Uwezo wa Mahakama kupitia Mchakato wa Uchaguzi wa Rais wa Jamhuri ya Muungano  bara ya 41 (7) inaizuia Mahakama kutokuwa na mamlaka ya kusikiliza shauri lolote kuchunguza mwenendo wa kuchaguliwa Rais wa Jamhuri ya Muungano, mara tu anapokuwa ametangazwa mshindi. Ibara hii  napingana na Ibara ya 107 A ambayo inatamka wazi kuwa:- “Mamlaka yenye kauli ya mwisho ya utoaji haki katika Jamhuri ya Muungano itakuwa ni Mahakama”  kumbukwe kuwa katika jamii yeyote ya kidemokrasia Mahakama ndiyo mhimili pekee wa Nchi wenye dhamana ya kulinda na kutoa haki kwa wananchi na asasi zingine. Matokeo ya Urais yanapaswa kuwa ni jambo ambalo Mahakama hasa kwa nchi za Jumuiya ya Madola na pia nchi za ‘Civil Law’ limekuwa linasikilizwa na Mahakama na kutolewa uamuzi. Aidha, katika nchi zingine kuna mfumo ambao Mahakama Maalum ya Katiba inakuwa ndio chombo pekee chenye kuhalalisha au kutengua matokeo ya Urais. 	 Ni maoni yetu ya jumla katika sehemu hii kuwa ni vizuri wapiga kura au wagombea au mwananchi awe na haki ya kupinga matokeo Mahakamani. Pia, Ibara hii haikuweka muda maalum kati ya kutangazwa mshindi wa Urais na kuapishwa kwake kama  livyojitokeza katika nchi jirani mwaka 2007. 	 Ni maoni yetu pia kuwa Uwezo wa kufungua shauri Mahakamani (‘locus standi’) kupinga matokeo ya Uchaguzi wa Rais au mwenendo wake uwe kwa mgombea au chama kilichosimamisha mgombea wa   kiti cha Urais wa Jamhuri ya Muungano tu ili kupunguza uwezekano wa mashauri mengi yasiyo na mashiko kisheria kufunguliwa Mahakamani. 	 Haki ya mgombea wa kiti cha Urais aliyeshindwa au chama chake cha siasa iwepo katika Katiba mpya kwa kuzingatia vigezo mbalimbali ikiwemo:- (a) Mwenendo wa uchaguzi wa Rais kutokuwa huru na haki (b) Kuwepo na utaratibu maalum utakaowekwa na sheria ya Bunge la Jamhuri ya Muungano wa Tanzania kuhusu kufungua, kusikiliza na rufani endapo mgombea au chama chake kitakuwa na kubishania matokeo ya uchaguzi.  Kuundwe Mahakama maalum ya Katiba itakayoshughulikia kusikiliza mashauri yote yanayohusu matokeo ya uchaguzi wa Rais na mashauri yote yanayohusu haki za binadamu. Kwa kufuata utaratibu tutakao pendekeza sehemu ya majaji, tunapendekeza pia Majaji wa Mahakama hii wasiteuliwe na Rais.  Kuwepo na kipindi cha mpito kati ya kuchaguliwa Rais Mteule na kuapishwa kwake ili kutoa muda kwa anayepinga matokeo kufungua shauri na kuiwezesha Mahakama kusikiliza hoja na kutoa uamuzi wake. MAPENDEKEZO (1) Katiba isizuie mamlaka ya Mahakama ya kusikiliza shauri lolote linalohusu matokeo ya Urais wa Jamhuri ya Muungano. (2) Bunge litunge sheria itakayoweka utaratibu wa namna nzuri ya utekelezaji wa pendekezo la hapo juu. (3) Katiba iweke muda usioupungua siku 21 kati ya kutangazwa matokeo ya Urais na kuapishwa kwake. (4) Mahakama iwe na mamlaka ya kutangaza rasmi au kutengua matokeo ya kura za Urais kabla Rais hajaapishwa. Rais kuondolewa madarakani na Bunge (Impeachment of the President)  bara ya 46 A inalipa Bunge uwezo wa kumshitaki Rais na kumuondoa madarakani iwapo ametenda vitendo vinavyovunja Katiba au kukiuka   maadili au kudhalilisha kiti cha Urais. Ibara hii ya 46A ni nzuri, lakini kwa ajili ya kulinda maslahi na haki za wananchi ni vyema kuongeza yafuatayo katika mapendekezo ya kitabu hiki hapa chini: MAPENDEKEZO (a) ikiwa ametenda kosa la ukiukwaji mkubwa wa haki za Binadamu kama ilivyoanishwa katika sehemu ya Tatu ya Katiba (b) Ikiwa ametenda makosa yanayopelekea matumizi mabaya ya rasilimali au fedha za umma.  kiwa ameonyesha kushindwa kusimamia shughuli za serikali kiukamilifu. Sehemu ya Pili: Uteuzi wa Makamu wa Rais  bara ya 47 (4) (c) & (e) – uchambuzi na mapendekezo yake ni kama  livyoainishwa chini ya Ibara ya 39(1)(c) na (e). Sehemu ya Tatu: Uteuzi wa Waziri Mkuu, Mawaziri na kuundwa kwa Baraza la Mawaziri. MAPENDEKEZO (a) Baraza la Mawaziri lisiishie kuwa chombo cha kumshauri Rais tu bali kiwe chombo kinachosimamia utekelezaji wa sera na masuala yote ya mipango ya serikali kama ilivyoainishwa katika ibara ya 36(2) (b) Baraza la Mawaziri liwe ndicho chombo cha kufanya maamuzi yatakayomuongoza Rais katika uendeshaji wa shughuli zote za Serikali. (Ibara ya 37(1)).  Baraza la Mawaziri lisitokane na wabunge waliochaguliwa kutoka majimboni ili kuwaacha wabunge wafanye kazi yao ya uwakilishi na kuisimamia serikali katika utekelezaji wa shughuli zake. Wakuu wa Mikoa  bara ya 61 (1) inaanzisha ofisi za Mkuu wa Mkoa katika kila Mkoa wa Jamhuri ya Muungano ambao wanalo jukumu la kusimamia utekelezaji wa shughuli zote za Serikali katika mkoa aliokabidhiwa. Pamoja na umuhimu wa kuwa na viongozi katika mikoa lakini kumekuwa na mapungufu makubwa katika utaratibu wa uteuzi na utendaji wa wakuu wa Mikoa. Uteuzi wa wakuu wa Mikoa haukuanisha sifa kikamilifu   ambazo zitamwongoza Rais katika kufanya uteuzi kwa masilahi ya Taifa na Mkoa kwa ujumla. Hali hii inapunguza dhana ya wakuu wa mikoa kuwajibika kwa wananchi katika mikoa husika na badala yake huwajibika kwa Rais tu. 	 Ni maoni yetu ya jumla katika sehemu hii kuwa nafasi za Mkuu wa Mkoa na Mkuu wa Wilaya zisiwe nafasi za uteuzi wa Rais bali zishindaniwe kwa kura katika maeneo husika. Hivyo kufanya Wakuu wa Mikoa na Wakuu wa Wilaya wachaguliwe na wananchi wenyewe kwa kura za siri. MAPENDEKEZO Katiba ya Jamhuri ya Muungano iweke wazi kuwa:- (1) Dhana ya madaraka mikoani na serikali za mitaa iimarishwe zaidi kwa kuzipa nguvu Serikali za Mikoa, Wilaya na Mitaa/Vitongoji zinazowajibika kwa wananchi na kamwe si kwa Rais pekee. (2) Ipo haja ya kuangalia upya kama kuna haja ya kuwa na Wakuu wa wilaya na Mikoa, wakurugenzi wa Halmashauri na Wenyeviti wa wilaya na mameya katika ngazi hiyo hiyo. Upo mrundikano mkubwa mno wa viongozi wa kisiasa katika ngazi ya mikoa na wilaya katika Tanzania.  D. SURA YA TATU: BUNGE LA JAMHURI YA MUUNGANO Sura ya Tatu ya Katiba ya Jamhuri ya Muungano wa Tanzania inahusu kuanzishwa kwa Bunge la Jamhuri ya Muungano ambalo lina sehemu mbili (1) Rais na (2) Wabunge. Bunge ni chombo muhimu sana katika demokrasia ya uwakilishi kwa kuwa wabunge huchaguliwa na wananchi  li waisimamie Serikali. Bunge linao wajibu huo kwa mujibu wa Ibara ya 63 (2): “Bunge … ndicho chombo kikuu cha Jamhuri ya Muungano ambacho kitakuwa na madaraka, kwa niaba ya wananchi, kuisimamia na kuishauri Serikali ya Jamhuri ya Muungano na vyombo vyake vyote …”  bara hii ni nzuri, lakini pamoja na uzuri wake inadhoofisha uwezo wa Bunge la Jamhuri ya Muungano kuisimamia Serikali inayoongozwa na Rais Mtendaji kwani yeye pia ni sehemu ya Bunge na anao uwezo wa kuteua wabunge. Kwa hiyo Rais anao uzito mkubwa sana ambao wabunge wote wa kuchaguliwa wanakuwa na utashi mdogo wa kuiwajibisha serikali. Ni vizuri kuelewa kwa kina uhusiano wa mhimili wa Bunge kama chombo cha kutunga sheria na ule wa Serikali kama mamlaka ya Utendaji, chini ya Rais Mtendaji. Ni vyema pia Watanzania wakajikumbusha historia fupi ya Bunge na Gavana na baadaye Rais kuanzia miaka ya 1919 hadi leo. Katika kipindi hiki utaona kuwa mamlaka ya Dola yalikuwa yakihodhiwa na Rais na kulifanya Bunge kuwa chombo dhaifu cha kutunga sheria na kuisimamia kikamilifu Serikali. Kwa mtizamo huo huo hapo juu, ni vizuri pia watanzania wakafahamu mifumo ya demokrasia duniani hasa mfumo wa demokrasia ya Kibunge (The Westminster Parliamentary democracy model) na mfumo wa demokrasia ya Urais (The Executive Presidential model). Aidha, ni muhimu pia katika kuandaa Katiba mpya ya nchi yetu kufahamu faida na hasara za mifumo hii katika dhana ya Serikali kuwajibika kwa Bunge kama mwakilishi wa wananchi. Baada ya Vita Kuu ya 1 ya dunia, Afrika Mashariki iliyokuwa koloni la Ujerumani chini ya makubaliano ya Verssailles, mataifa washindi    kiwemo Uingereza walikubaliana kugawana makoloni ya Wajerumani yaliyokuwa Afrika. Kwa hiyo, nchi yetu ikabatizwa jina la Tanganyika likiwa ni koloni la Waingereza chini ya udhamini wa Ligi ya Mataifa (The League of Nations). Mfalme wa Uingereza alitunga Katiba ya Tanganyika wakati huo ambayo ni Tanganyika Order in Council 1920. Katiba hii haikuweka chombo huru cha kutunga sheria bali mamlaka ya kutunga sheria (legislative) na yale ya utendaji (executive power) yaliwekwa chini ya mtu mmoja Gavana, akiwa ni mwakilishi wa Mfalme na baadaye Malkia wa Uingereza. Kwa hiyo hakukuwa na mgawanyo wa madaraka katika mamlaka za Bunge na Serikali; vyote vilikuwa mikononi mwa Gavana. Mnamo mwezi Machi mwaka 1926, mabadiliko madogo yalifanywa kwa kuanzishwa kwa Baraza la Kutunga Sheria lakini mabadiliko haya hayakuondoa mamlaka ya Gavana kuwa ndiye mtunga sheria kwa kuwa Baraza hili lilikuwa ni chombo cha ushauri tu kwake. Na ni Gavana aliyekuwa Spika wa baraza na alikuwa na kura ya uamuzi wa mwisho. Baraza hili mnamo mwaka 1961, wakati Tanganyika inakaribia kupata Uhuru lilibadilishwa jina na kuwa Bunge (The National Assembly) na watendaji wa Serikali waliondolewa hadhi ya kuwa wabunge. Katiba ya Tanganyika ya mwaka 1961 ilitungwa kufuata mfumo wa demokrasia ya Kibunge (Westminster Parliamentary democracy). Katika mfumo wa Westminster Serikali inawajibika kwa Bunge kutokana na dhana ya ‘ministerial responsibility’ ambapo Baraza la Mawaziri na kila mmoja wa mawaziri anawajibika kikamilifu Bungeni. Chama kinachopata wabunge wengi katika uchaguzi mkuu, kiongozi wake anakuwa Waziri Mkuu. Bunge kama msimamizi wa Serikali linakuwa na mamlaka ya kupiga kura ya kutokuwa na imani na Serikali kwa ujumla ikiwa ni pamoja na Waziri Mkuu au kwa Waziri mmoja mmoja.  wapo kura za kutokuwa na imani na Serikali au Waziri zinatosha basi Waziri Mkuu na Mawaziri wote wanajiuzulu au Waziri mhusika anajiuzulu mara moja. Uzuri wake siku zote Bunge lina meno na Serikali au Waziri haendi mbele ya Bunge bila kujiandaa kwa kuwa na hoja dhabiti au majibu tosherezi. Hasara ya mfumo huu ni kuwa; mosi, hakuna mgawanyo wa madaraka   hasa kati ya Serikali na Bunge kwa kuwa Mawaziri ndio viongozi wa Wizara na Idara na pia ni wabunge. Pili, mfumo huu unawapa madaraka makubwa ya utendaji watumishi wa serikali (Civil servants) kwa kuwa wao ndio siku zote watendaji na si wanasiasa. Mnamo Disemba 9, 1962, Tanganyika huru iliachana na mfumo wa demokrasia ya Kibunge na kuwa Jamhuri inayofuata mfumo wa Rais mtendaji (Executive Presidency). Katika mfumo huu Rais huchaguliwa na wananchi kwa kupigiwa kura moja kwa moja; kuna mgawanyo wa madaraka kati ya mihimili ya Dola ambayo ni Mahakama, Serikali na Bunge lakini hasa katika mfumo wa Kimarekani kuna ‘kuingiliana kidogo’ katika shughuli za mihimili hii ili kusawazisha mambo (Checks and balance). Kwa mfano, Rais anakuwa na mamlaka ya kutunga sheria au kuwa na kauli ya mwisho kuhusu kuukataa muswada uliopitishwa na Bunge (constitutionally granted Presidential rule making and veto powers). Rais huchagua mawaziri na pia majaji wa Mahakama za juu kutoka nje ya Bunge na mawaziri au majaji hufanyiwa usaili na kuthibitishwa na Bunge. Mahakama kama mlinzi mkuu wa Katiba siku zote inakuwa na uwezo wa kutamka kuwa sheria iliyotungwa na Bunge ni kinyume cha Katiba (unconstitutional). Na mwisho Rais anaweza kuondolewa madarakani kwa kushtakiwa mbele ya Bunge na inapothibitika ana hatia anaondolewa madarakani kwa azimio la Bunge mara moja (Impeachment). Uzuri wa mfumo huu ni kuwa Rais na Bunge vinakuwa na muda maalum wa kuwatumikia wananchi ambapo katika nchi kama Marekani huwa ni vipindi vya miaka minne minne. Kwa hiyo kwa asilimia kubwa hakuna uwezekano wa Serikali kupigiwa kura ya kutokuwa na imani kama ilivyo katika mfumo wa demokrasia ya kibunge (Westminster model). Katiba ya Jamhuri iliweka pamoja mamlaka ya Gavana na Waziri Mkuu mikononi mwa Rais na haikuweka mfumo wa kusawazisha mambo kati ya mihimili ya Dola (checks and balance) kwa hiyo Rais wa Tanganyika akawa na nguvu nyingi kabisa kupita mihimili mingine ambayo ni Bunge na Mahakama. Kwa hiyo Tanganyika ilitengeneza mfumo ambao ni wa kimseto kati ya Westminster na mfumo wa Urais na kuwa mfumo wa Urais wa Kifalme (Imperial Presidency).   Na hata mabadiliko ya sheria yaliyofanywa baada ya hapo yakawa ni kuondoa tu neno Gavana au Waziri Mkuu na kuweka Rais. Kwa uzoefu huu mamlaka yote ya nchi yalikuwa mikononi mwa mtu mmoja ambaye angeweza kufanya jambo lolote bila kuulizwa au kudhibitiwa na chombo chochote cha Dola. Utungaji wa Katiba mpya katika nchi yetu unapaswa kuwa wakati muafaka wa kujadili kwa kina mahusiano ya Serikali, Bunge na Mahakama na kuweka uwiano sawia kati yake kama mihimili mikuu ya Dola. MAPENDEKEZO (1) Ibara ya 62(1) Rais kuwa sehemu ya Bunge inaweza kunyongonyesha umuhimu wa mihimili mitatu ya serikali. Tunapendekeza asiwe sehemu ya Bunge japokuwa bado anauwezo wa kuendelea na kazi chini ya ibara hiyo. (2) Ibara ya 62 (3) kwa kuwa majukumu yanayohitaji utendaji wa Bunge na Rais yanajulikana yaani utungwaji wa sheria basi ni bora Katiba ikayaainisha waziwazi. (3) Ibara ya 63(2) liongezeke neno “Kuwajibisha” katikati ya maneno kuisimamia na kuishauri serikali ya Jamhuri ya muungano. (4) Ibara ya 63 (3) ni nzuri na inatoa wigo mpana wa wabunge kuiwajibisha serikali na hasahasa kipengele (e) ambacho kinatoa fursa kwa Bunge kujadili na kuridhia mikataba yote. Hatahivyo, neno mikataba ambayo inahitaji kuridhiwa inalifunga Bunge kupitia mikataba ya ndani kama vile madini, umeme, gesi, makaa ya mawe, wanyamapori n.k. Tunapendekeza kipengele hicho kiwe: “Kuitisha, kujadili na kuridhia mikataba yote inayoihusu Jamhuri ya Muungano”. (5) Ibara ya 63 (3) Bunge liwe na uwezo wa kumuuliza waziri yeyote kuhusu mambo ya umma na waziri anawajibika kutoa majibu ya kuridhisha. (6) Ibara ya 64: (1), (2) na (3) matumizi ya neno Tanzania Bara yanapoteza ukweli wa historia ya nchi yetu. Ni vema jina “Tanganyika” likatumika badala ya kutumia jina Tanzania Bara. (7) Pia Ibara ya 64 (3) ni nzuri kwani imeweka mipaka ya utendaji kazi wa mihimili miwili ya Bunge la Jamhuri na Baraza la Wawakilishi. Hata hivyo utekelezwaji wake umekuwa ukilegalega kwani Katiba hii haitoi uwezekano wa mtu kupeleka shauri hilo Mahakamani.  (8) Ibara ya 64 (4) C tafsiri ijumuishwe kwenye Sura ya Kumi kuanzia  bara ya 151(1) au Sheria mahususi ya tafsiri (“The Interpretation of Laws Act”). (9) Ibara ya 65 ni nzuri kwani inaweka ukomo wa Bunge. Swala la tafsiri liwekwe kwenye Sura ya Kumi kama  livyopendekezwa hapo awali. Kwenye Ibara ya 66 (1)kuwepo na ibara inayoainisha kuwepo wabunge.Yaani ibara hiyo inapaswa ianze kwa kutamka kuwa “ Kutakuwa na wabunge wa Jamhuri ya Muungano ambao watakuwa ni wawakilishi wa wananchi ambao watakuwa ama wamechaguliwa, kuteuliwa au kwa mujibu wa nyadhifa zao”. (10) Kuwepo na vigezo vya kuangalia kabla ya Rais hajateua wabunge wa kuteuliwa. Kwa mfano wale wagombea wa urais waliopata angalau asilimia 25 ya kura alizopata mshindi watakuwa miongoni mwa wateuliwa wa Rais katika viti vya ubunge vya kuteuliwa. Bunge laweza kuongeza vigezo vingine kupitia sheria za uchaguzi (11) Mbunge akiteuliwa kuwa mkuu wa mkoa ama wilaya basi kiti cha ubunge kiwe wazi kwani ni uingiliaji wa wazi wa mhimili mwingine wa Dola yaani Bunge. (12) Ibara ya 67 (1) (a) Swala la uraia na umri ni zuri. Kiwango cha elimu kiwe diploma na awe na uwezo wa kujua kusoma na kuandika Kiswahili na Kiingereza ambazo ndio lugha za Bunge. (13) Ni vizuri kukawekwa ukomo wa vipindi vya kuwa Mbunge kama  le vipindi vitatu vya miaka mitano mitano na ukomo wa umri wa mtu kuwa mbunge kama miaka 70. (14) Swala la kuwa mwanachama na aliyependekezwa na chama liondolewe. Wagombea binafsi waruhusiwe kugombea Ubunge. (15) Ibara ya 67(1)c iondolewe na kupelekwa katika Ibara ya 67(1)(d) (16) Mtu atakayegombea urais aruhusiwe kugombea ubunge pia ila akichaguliwa kuwa Rais basi kiti cha ubunge kinakuwa wazi. (17) Tunarudia kuwa kuna umuhimu wa kuweka ukomo wa mtu kugombea ubunge. Pendekezo ni kuwa na vipindi vitatu vya miaka 5 kila kimoja. (18) Maelezo ya ufutwaji wa ibara mbalimbali hayaitajiki katika Katiba. Ni maoni yetu kuwa Katiba mpya haitarithi utaratibu huu. (19) Tafsiri ya kamishna wa maadili iwekwe katika ibara ya 151(1).   (20) Kwenye Ibara ya 70 (1) Mbunge pia atakiwe kuwasilisha nakala mbili za mali zake na mke au mume wake wakati muda wa ubunge unaisha. (21) Ibara ya 71 (1) (d) kipengele ni kizuri na ingefaa kitekelezwe ili kuhakikisha maadili ya utumishi wa umma. (22) Kipengele (f ) kiondolewe. (23) Ibara ya 73 kuna umuhimu wa posho na malipo mengine kwa ajili ya wabunge na watumishi wengine wa umma viangaliwe na  endane na uhalisia wa hali ya uchumi na maisha ya mwananchi wa kawaida. Utumishi wa umma hasa katika ngazi za kisiasa uwe ni kuutumikia umma kutokana na maadili ya umma. (24) Ibara ya 74 Tume ya Uchaguzi ipewe umuhimu wake kwa kupewa sura kamili katika Katiba. Wajumbe wa tume ya uchaguzi wateuliwe na Rais lakini wathibitishwe na Bunge. (25) Katika Ibara ya 74 (2) utaratibu uliowekwa na ibara hii ni mzuri lakini kuna haja ya kuzingatia jinsia, yaani mwenyekiti wa tume ya uchaguzi akiwa mwanaume, basi makamu wake lazima awe mwanamke. (26) Ibara ya 74(6) (a) irekebishwe na kusomeka ‘kuanzisha, kuhifadhi na kuratibu daftari la kudumu la wapiga kura......” Aidha chaguzi zote nchini zisimamiwe na Tume Huru ya Uchaguzi na kuondoa si mamlaka au watendaji wa serikali za mitaa katika usimamizi wa shughuli za kusimamia uchaguzi. 74(6) (b) pia kisomeke kama  fuatavyo “Kusimamia na kuratibu uandikishaji wa wapiga kura katika chaguzi zote nchini”. (27) Ibara ya 75 (6) ifutwe na badala yake isomeke kuwa “mtu yeyote ambaye hataridhika na uamuzi wa kugawa majimbo anaweza kupeleka shauri Mahakama kuu ya Tanzania” (28) Sheria ya Uchaguzi pia iweke utaratibu wa upatikanaji wa wabunge wanawake kupitia utaratibu wa viti maalum ama njia nyingine itakayowezesha wanawake wa jimbo husika kupigia kula wanawake wanaogombea viti maalumu unaolenga kuweka uwiano wa jinsia katika mamlaka ya kutunga sheria. (29) Ibara ya 74 (12) itolewe ili kuipa Mahakama uwezo wa kusikiliza mashauri yanazohusu kazi za Tume ya Taifa ya Uchaguzi. (30) Ibara ya 74(13) inapaswa kuwepo katika sheria ya uchaguzi. Hivyo  ondolewe katika Katiba ili kiwe kipengele cha sheria ya uchaguzi.   (31) Ibara ya 74(14) liongezwe neno watu wanaohusika na usimamizi wa uchaguzi. (32) Ibara ya 75 (1) liongezwe neno: idadi itawekwa na sheria ya Bunge (33) Ibara ya 75 (2)(3)(4)(5) vizingatie pendekezo la hapo juu. (34) Ibara ya 76 (2) tunapendekeza kuwepo na utaratibu wa mgombea aliyepata asilimia zaidi ya 50 za yule aliyechaghuliwa na sasa kiti kiko wazi basi huyo anayefatia na mwenye asilimia angalau zaidi ya 50 za kura za aliyeacha kiti hicho atangazwe kuwa ndiye mrithi wa kiti hicho. (35) Ibara ya 77 (2) ielekeze kuwa kwenye kila jimbo la uchaguzi, kutachaguliwa mbunge mmoja tu. (36) Ibara ya 77 (3) (a) kipengele hiki kiongezwe neno au ‘mgombea binafsi’. (37) Ibara ya 78 Ibara hii ielekeze kuwepo kwa sheria ya Bunge  takayoweka utaratibu wa kupatikana wabunge wanawake waliotajwa katika ibara ya 66(1) (b). (38) Ibara ya 81 Bunge litunge sheria kuhusu upatikanaji wa wabunge wa ibara ya 66 (1) (b) (39) Ibara ya 82 isikataze kuhoji maamuzi ya Tume. (40) Ibara ya 84 (1)(2)(3) na (4) ni nzuri maana zinatenganisha mihimili ya utawala. Hata hivyo fomu tajwa inatakiwa iwasilishwe kwa Tume ya Maadili na sio kwa Rais na pia ibara ya 84 (5) inabidi  ongezewe kipengele kinachomtaka Spika atoe tamko la mali zake na mwenzi wake na wakati anapomaliza muda wake au kujiuzulu nafasi yake. (41) Pia tunapendekeza kuwe na kipindi cha mpito kwa Rais na mawaziri kuachia ofisi zao wakati wa uchaguzi na kama wao wanagombea nafasi hizo ama zozote zile katika uchaguzi mkuu. Utaratibu wa sasa unasababisha matumizi mabaya ya fedha, vitendea kazi na raslimali za umma kwa maslahi ya mtu binafsi wakati akiomba ridhaa ya kuchaguliwa tena kuwa Rais au Mbunge. Kipindi cha mpito kinaweza kuwa miezi mitatu, yaani wakati wa kampeni hadi Rais mpya anapoapishwa. Katika kipindi hiki Jaji Mkuu au Spika,  wapo hagombei Ubunge, akaimu nafasi ya Rais na kusimamia mchakato wote wa uchaguzi na wizara ziongozwe na Makatibu Wakuu katika kipindi hiki cha mpito. (42) Ibara ya 88 haina shida kama itazingatia ibara ya 87.  (43) Ibara ya 90 (1) Spika awe na uwezo wa kuitisha Bunge la kwanza na Rais aalikwe kulihutubia kwa kueleza mipango ya kuendesha nchi. Pia neno ‘umefutwa na kufanywa upya’ liwe ‘isipokuwa pale ambapo uchaguzi haujafanyika au umefutwa na kuamuliwa kufanyika upya.’ (44) Ibara ya 90 (2) Rais asiwe na uwezo wa kulivunja Bunge. (45) Ibara ya 90 (4) Rais amtaarifu Spika kuhusu azma ya kutangaza hali ya hatari na spika aitishe Bunge ambalo lijadili na kuridhia au kukataa pendekezo la Rais. (46) Kuwe na tarehe maalumu ya uchaguzi mkuu wa Rais, Wabunge, Wakuu wa Mikoa, Wilaya na Madiwani kikatiba. Hii itafanya tarehe kujulikana kwa kila mpiga kura badala ya sasa ambapo kila uchaguzi mkuu una tarehe tofauti. Pia tarehe hii iwe ni mapumziko ya kitaifa. (47) Ibara ya 91 (1) Spika awe na mamlaka ya kumkaribisha Rais kulihutubia Bunge na kulielezea mikakati na mipango ya serikali kwa kipindi cha miaka mitano ijayo mara tu Bunge la kwanza baada ya uchaguzi linapokutana. (48) Ibara ya 91 (2) tunapendekeza Rais aombe wakati wowote kulihutubia Bunge au kupeleka kwenye Bunge taarifa ambayo  tasomwa na Waziri. (49) Ibara ya 92. (1) neno ‘Rais’ liondolewe na liwekwe neno ‘Spika’. (50) Ibara 92 (3) neno ‘Rais’ liondolewe na liwekwe neno ‘Spika’. (51) Ibara ya 93 (c) Neno Mbunge liondolewe na kuwekwa neno Mwenyekiti wa Bunge.... (52) Ibara ya 97 Itamke kuwa Bunge litatumia madaraka yake ya kutunga sheria kwa kufuata utaratibu wa kujadili na kupitisha muswada ya sheria ambayo hatimaye itabidi kupata saini ya Rais. Saini ya Rais itabidi kutolewa ndani ya siku 21 na kinyume cha hapo basi muswada huo utakuwa sheria moja kwa moja. (53) Ibara ya 98 (1) na (2) Ibara hii ielekeze kuwa kabla ya marekebisho hayo kutakuwa na kura ya maamuzi (referendum). (54) Ibara ya 99 Ibara hii irekebishwe ili kuruhusu yale yanayokatazwa yajadiliwe na Bunge ila maamuzi yeyote yahitaji akidi ya 2/3 ya wabunge wote.  E. SURA YA NNE: SERIKALI YA MAPINDUZI YA ZANZIBAR, BARAZA LA MAPINDUZI NA BARAZA LA WAWAKILISHI LA ZANZIBAR Sura ya Nne ya Katiba ya Jamhuri ya Muungano wa Tanzania 1977, yaani Ibara ya 102 hadi 107, zinaanzisha Serikali ya Mapinduzi Zanzibar ambayo ina mamlaka juu ya mambo yote yasiyo ya Muungano katika Tanzania Zanzibar. Ibara ya 103 inaanzisha ofisi ya Kiongozi wa Serikali ya Mapinduzi Zanzibar ambaye ndiye ‘atakuwa Rais wa Zanzibar, Mkuu wa Serikali ya Mapinduzi Zanzibar na Mwenyekiti wa Baraza la Mapinduzi, uchaguzi wake na utaratibu wa kula kiapo kabla ya kushika kiti chake. Aidha, Rais wa Zanzibar kwa mujibu wa Ibara ya 103 (3) ana madaraka ya kuwateua na kuwakabidhi madaraka Mawaziri na Manaibu Mawaziri wa Serikali ya Mapinduzi Zanzibar.  bara ya 105 inaanzisha Baraza la Mapinduzi la Zanzibar ambalo wajumbe wake ni Rais kama Mwenyekiti; Waziri Kiongozi, Mawaziri na Manaibu Mawaziri wote na wajumbe wengine watakaoteuliwa na Mwenyekiti wa Baraza la Mapinduzi Zanzibar. Kwa mujibu wa ibara ya 105 (2), Baraza la Mapinduzi ‘litakuwa ndicho chombo kikuu cha kumshauri Kiongozi wa Serikali ya Mapinduzi ya Zanzibar juu ya mambo yote yanayohusika na utekelezaji wa madaraka yake ya uongozi na usimamizi wa shughuli za Serikali ya Zanzibar na pia utekelezaji wa madaraka yake juu ya shughuli zote za Serikali kuhusu mambo yote yasiyo ya Muungano...’ Lakini ibara hiyo inaanza na kuyalinda madaraka ya Mwenyekiti wa Baraza la Mapinduzi kama Kiongozi wa Serikali ya Mapinduzi ya Zanzibar ili yasiingiliwe na Baraza la Mapinduzi. Aidha, ni vyema jina moja la Rais wa Zanzibar litumike kumrejea au kumwita kuliko ilivyo sasa ambapo hurejewa kama ‘Kiongozi’ au “Mwenyekiti”. Ni vizuri cheo cha Rais huyu wa Zanzibar kiwe kimoja na kifahamike. Na pia ijulikane wazi kuwa Baraza la Mapinduzi maana yake ni Baraza la Mawaziri.  bara ya 106 inaanzisha Baraza la Wawakilishi la Zanzibar ambalo lina sehemu mbili; (1) wawakilishi waliochaguliwa na wananchi katika uchaguzi mkuu na (2) Kiongozi wa Serikali ya Mapinduzi ya Zanzibar. Kwa mujibu wa ibara ya 107 (2) ya Katiba ya Jamhuri ya Muungano wa Tanzania 1977, Baraza la Wawakilishi ‘ndicho chombo Kikuu cha   Tanzania Zanzibar ambacho kitakuwa na madaraka kwa niaba ya wananchi wa Tanzania Zanzibar, kuisimamia na kuishauri Serikali ya Mapinduzi ya Zanzibar na vyombo vyake vyote…’ MAPENDEKEZO (1) Katiba ya Muungano iunde vyombo vya Muungano na kueleza namna ya kushughulika na mambo ya Muungano. Isiweke mambo ya Tanzania Bara wala Tanzania Zanzibar. Mambo yote yasiyo ya Muungano yaondolewe katika Katiba ya Jamhuri ya Muungano. (2) Ibara ya 102 ieleze wazi kuwa pale ikitokea mgongano kati ya Katiba ya Muungano na ya Zanzibar basi ile ya Muungano itakuwa na nguvu. (3) Ibara ya 105 ina matatizo kwani haijaingiza marekebisho ya 10 ya Katiba ya Zanzibar. Tunataka Katiba ieleze wazi kuhusu mipaka ya serikali zinazounda muungano  F. SURA YA TANO: UTOAJI HAKI KATIKA JAMHURI YA MUUNGANO Sura ya 5 ya Katiba ya Jamhuri ya Muungano wa Tanzania 1977, ambayo ni Ibara ya 107A hadi 128, inahusu utoaji haki katika Jamhuri ya Muungano na Mahakama zake.  Sehemu ya Kwanza: Utoaji Haki Katika Jamhuri ya Muungano  bara ya 107A & B inaweka misingi ya utendaji wa Mahakama katika utoaji wa haki bila upendeleo na uhuru wa Mahakama.  Sehemu ya Pili: Mahakama Kuu ya Tanzania  bara ya 108 inaanzisha Mahakama Kuu ya Jamhuri ya Muungano. Hata hivyo, Mahakama Kuu ya Jamhuri ya Muungano kivitendo si Mahakama ya Jamhuri ya Muungano bali ni Mahakama Kuu ya Tanzania Bara pekee kwa sababu kuna muundo wa Mahakama kuu ya Zanzibar ambayo  metajwa vyema katika Ibara kadhaa za Katiba ya sasa na ile ya Zanzibar kwa hivi sasa. MAPENDEKEZO: (1) Kuna umuhimu wa swala hili kuangaliwa upya na kuwekwa sawa katika Katiba mpya ya Jamhuri ya Muungano. (2) Ama kuwe na Mahakama Kuu ya Jamhuri ya Muungano au kuwe na Mahakama Kuu (ya Tanzania Bara tu). Uteuzi wa Jaji Kiongozi na Majaji wengine wa Mahakama Kuu  bara ya 109 (1) inampa madaraka Rais wa Jamhuri ya Muungano kumteua Jaji Kiongozi na Majaji wengine kwa kushirikiana na Tume ya Utumishi ya Mahakama. Ibara hii inampa madaraka makubwa Rais katika uteuzi wa majaji wa Mahakama Kuu; jambo ambalo linaathiri uhuru wa Mahakama Kuu. MAPENDEKEZO (1) Rais asihusike na uteuzi wa Majaji wa Mahakama Kuu bali wateuliwe na Tume ya Utumishi wa Mahakama kwa mfumo wa mashindano ya wazi na pia wathibitishwe na Bunge katika vikao ambavyo umma unahusika kikamilifu ‘public hearing’. (2) Ibara ya 109 (8) ifutwe kwa kuwa inampa Rais madaraka ya   kutengua sifa za mtu kuwa jaji wa Mahakama Kuu. (3) Kila Mkoa uwe na Majaji wa Mahakama Kuu. (4) Ili kudumisha uhuru wa Mahakama Rais asiwe mmoja ya wasimamizi wa utendaji wa mhimili wa Mahakama, isipokuwa tu,abakiziwe uwezo wake wa kutoa msamaha kwa mtu yeyote aliyetiwa hatiani ‘executive prerogative of mercy’. Pia tunapendekeza uwezo huu uratibiwe na sheria itakayotungwa na Bunge. Kwa hiyo hata Jaji Kiongozi au Jaji mwingine yeyote atashindwa kufanya kazi au anahitaji kuchukuliwa hatua za kinidhamu, maamuzi yote yafanywe na Jaji Mkuu kwa kushirikiana na Tume ya Utumishi wa Mahakama . Kuongezwa kwa muda wa kufanya kazi kwa Majaji wa Mahakama Kuu waliostaafu.  bara ya 110 (1), (2) & (3) zinaainisha umri wa kustaafu wa majaji wa Mahakama Kuu ambao ni miaka hamsini na tano (55) kwa hiari na sitini (60) kwa lazima. Hata hivyo, Rais amepewa mamlaka ya kumuongezea Jaji aliyestaafu muda wowote wa kuendelea kufanya kazi za Mahakama Kuu ya Jamhuri ya Muungano. MAPENDEKEZO: (1) Ni muhimu majaji wa Mahakama Kuu kuwekewa ukomo ambao Rais (au Jaji Mkuu na Tume ya Mahakama) ataongeza muda wa kufanyakazi wa Jaji mstaafu. Jaji aongezewe muda wa kufanya kazi kwa mikataba ya miaka miwili miwili tu.  Sehemu ya Tatu: Tume ya Utumishi wa Mahakama  bara ya 112 na 113 zinaanzisha na kuainisha majukumu ya Tume ya Utumishi wa Mahakama. Ibara hizi ni nzuri kwa kuwa Tume hii ni muhimu katika kuimarisha utendaji wa Mahakama. 	 Lakini Ibara hizi zinaifanya Tume hii iwe chombo cha kumshauri Rais tu. Uzoefu unaonyesha kuwa katika Katiba ya Tanganyika ya mwaka 1961, Tume hii ilipewa madaraka kamili ya utendaji lakini baada ya Tanganyika kuwa Jamhuri mwaka 1962, chombo hiki muhimu kimebadilishwa kuwa chombo cha ushauri tu. Aidha, miongoni mwa wajumbe wa Tume hii ni Mwanasheria Mkuu wa Serikali na pia wateule wawili wa Rais ambao wanateuliwa bila kujali   wanatoka wapi, isipokuwa tu Wabunge. 	 Hali hii inaingilia uhuru wa utendaji wa Tume ya Mahakama na pia athari yake ni kuingilia uhuru wa Mahakama kama chombo kikuu cha utoaji haki katika Jamhuri ya Muungano. 	 Mwanasheria Mkuu kuwa mjumbe wa Tume ya Mahakama kunaleta mgongano wa kimaslahi kati ya mhimili wa Dola na mhimili wa Mahakama kwa kuwa ofisi ya Mwanasheria Mkuu wa Serikali ndiye mwendesha mashtaka ya jinai na mengine ya madai na wakati mwingine Serikali hushitakiwa kwa uvunjaji wa haki za binadamu. 	 Kwa hiyo kuwepo kwake kunaondoa dhana ya usawa kati ya Serikali na wananchi wanaoshtakiwa Mahakamani. Katika hali hii ni wazi kuwa majaji na Mahakimu siku zote watampa heshima kama msimamizi wao. Kutokana na Tume ya Utumishi wa Mahakama kufanywa chombo cha ushauri, Rais amepewa madaraka ya uteuzi, kudhibiti nidhamu na kuwaondoa madarakani Majaji na Wasajili wa Mahakama ya Rufani na pia Majaji wa Mahakama Kuu. Ibara ya 118 (1), (2) & (3). MAPENDEKEZO:- (1) Mwanasheria Mkuu wa Serikali asiwe mjumbe wa Tume ya Utumishi wa Mahakama. (2) Wajumbe wote wa Tume watoke katika mhimili wa Mahakama pekee na kusiwe na wajumbe wa Rais. (3) Tume ya Utumishi wa Mahakama iwe ndio chombo pekee cha uteuzi, udhibiti wa nidhamu ya Majaji na Wasajili.  Sehemu ya Nne: Mahakama Kuu ya Zanzibar  bara za 114 hadi 115 ya Katiba ya Jamhuri wa Muungano wa Tanzania zinaanzisha Mahakama ya Kuu ya Zanzibar ambayo inatumika kuendesha na kusikiliza mashauri yanayohusu mambo ya Zanzibar.  Sehemu ya Tano: Mahakama ya Rufani ya Jamhuri ya Tanzania  bara za 116 hadi 123 zinaanzisha Mahakama ya Rufani ya Jamhuri   ya Muungano. Katika Katiba ya sasa mambo ya Muungano nay ale ya Zanzibar yamewekwa kwa pamoja katika Ibara hii kitu ambacho kinaleta ugumu katika utoaji wa tafsiri sahihi kwa mtu wa kawaida. Kwa mfano,  bara ya 116 (1) iko wazi kuwa Jaji Mkuu wa Jamhuri ya Muungano hatakuwa na madaraka juu ya jambo lolote linalohusu muundo na uendeshaji wa shughuli za siku hadi siku za Mahakama zilizoundwa na Katiba ya Zanzibar. MAPENDEKEZO: (1) Nafasi ya Mahakama ya Rufani ya Jamhuri ya Muungano na Jaji Mkuu wa Jamhuri ya Muungano yanapaswa kujadiliwa kwa kina na kupata mwaafaka wa namna Mahakama Kuu ya Jamhuri ya Muungano wa Tanzania na Mahakama Kuu ya Zanzibar zinavyohusiana. Kwa mfano, miongoni mwa mambo ya Muungano ni Mahakama ya Rufani ya Jamhuri ya Muungano kama  navyoainishwa na kipengele cha 21 cha Nyongeza ya kwanza lakini uhalisia wa mambo unaonyesha wazi kuwa mifumo ya utoaji haki katika Tanzania Zanzibar na Tanzania Bara havichangamani hata kidogo. Kuongezwa kwa muda wa kufanya kazi kwa Majaji wa Mahakama ya Rufani ya Jamhuri ya Muungano waliostaafu.  bara ya 120 (1), (2) & (3) zinaainisha umri wa kustaafu wa majaji wa Mahakama ya Rufani ya Jamhuri ya Muungano ambao ni miaka sitini (60) kwa hiari na sitini tano (65) kwa lazima. Hata hivyo, Rais amepewa mamlaka ya kumuongezea Jaji wa Mahakama ya Rufani aliyestaafu muda wowote wa kuendelea kufanya kazi. MAPENDEKEZO: (1) Ni muhimu majaji wa Mahakama ya Rufani ya Jamhuri ya Muungano kuwekewa ukomo ambao Rais (au Jaji Mkuu na Tume ya Mahakama) ataongeza muda wa kufanyakazi wa Jaji mstaafu. Jaji aongezewe muda wa kufanya kazi kwa mikataba ya miaka miwili miwili tu.  Sehemu ya Sita: Utaratibu wa Kupeleka Hati ya Kutekeleza Maagizo Yaliyomo Katika Hati Zilizotolewa na Mahakama  bara za 124 inaweka utaratibu wa utekelezaji wa maagizo ya Mahakama katika Jamhuri ya Muungano. Utaratibu huu ni mzuri.   Sehemu ya Saba: Mahakama Maalumu ya Katiba ya Jamhuri ya Muungano  bara za 125, 126 na 127 zinaanzisha na kuainisha majukumu ya Mahakama Maalum ya Katiba ya Jamhuri ya Muungano. Kwa mujibu wa  bara ya 126 (1) kazi pekee ya Mahakama Maalum ya Katiba ya Jamhuri ya Muungano ni kusikiliza shauri lililotolewa mbele yake, kutoa uamuzi wa usuluhishi, juu ya suala lolote linalohusika na tafsiri ya Katiba hii  wapo tafsiri hiyo au utekelezaji wake unabishaniwa kati ya Serikali ya Jamhuri ya Muungano na Serikali ya Mapinduzi Zanzibar. Wajumbe wa Mahakama hii maalum ni wajumbe wanaoteuliwa na Serikali ya Jamhuri ya Muungano na nusu nyingine wanaoteuliwa na Serikali ya Mapinduzi Zanzibar (Ibara 127 (1) Wajumbe wa Mahakama ni lazima wawe ama Jaji wa Mahakama Kuu ya Jamhuri ya Muungano au Mahakama Kuu ya Zanzibar au mtu anayeweza kuteuliwa kushika wadhifa wa Jaji kwa mujibu wa sheria. Hata hivyo, tangu mwaka 1977 Mahakama hii haijawahi kufanya kazi hata mara moja. Aidha, Mahakama hii inaonekana kimuundo kama chombo cha uwakilishi lakini bila ya mpatanishi kwa kuwa nusu ya wajumbe wake hutoka katika pande mbili zinazobishana na uendeshaji wake haujaonyesha ni taratibu zipi za kisheria zitatumika katika Mahakama hii. 	 Ni maoni yetu ya jumla katika sehemu hii kuwa Bunge litunge sheria  takayoweka utaratibu wa namna nzuri ya utekelezaji wa mamlaka ya Mahakama Maalum ya Katiba ya Jamhuri ya Muungano na kwa uwazi zaidi. Bunge litimize wajibu wake kwa kutunga sheria  takayoweka utaratibu wa ufanyaji kazi wa Mahakama Maalum ya Katiba ya Jamhuri ya Muungano kama ilivyoanishwa na Ibara ya 128 (4). MAPENDEKEZO: (1) Ni vema swala la upatanishi (arbitration) likawekwa wazi zaidi katika sheria ya Bunge. (2) Wananchi wapewe uwezo wa kuleta shauri linalohusu uvunjaji wa Katiba unaoweza kufanywa na Serikali mbili na kamwe uwezo wa kuleta shauri katika Mahakama hii yaani ‘locus standi’ isiwe kwa Serikali ya Jamhuri ya Muungano au Serikali ya Mapinduzi Zanzibar tu. Ikumbukwe kwamba walinzi wakuu wa Katiba ni wananchi wa kawaida.  G. SURA YA SITA: TUME YA HAKI ZA BINADAMU NA UTAWALA BORA NA SEKRETARIATI YA MAADILI YA VIONGOZI WA UMMA  Sehemu ya Kwanza: Tume ya Haki za Binadamu na Utawala Bora  bara za 129 hadi 131 zinaanzisha Tume ya Haki za Binadamu na Utawala Bora. Tume hii ni chombo muhimu sana katika kulinda na kuhifadhi haki za binadamu na utawala bora nchini. Hata hivyo, Rais wa Jamhuri ya Muungano amepewa madaraka makubwa sana si tu katika uteuzi wa Makamishna lakini pia katika utendaji na ufanyaji maamuzi wa Tume japokuwa hivyo Ibara ya 130 (2) inaipa Tume hadhi ya kuwa Idara huru  nayojitegemea:  bara ya 130 (2): “Tume itakuwa ni idara inayojitegemea … katika kutekeleza madaraka yake … Tume haitalazimika kufuata maagizo au amri ya mtu yeyote au idara yeyote ya Serikali au maoni ya chama chochote cha siasa au ya taasisi nyingine yoyote ya umma au ya sekta binafsi.” Lakini Ibara ndogo ya 130 (3) inaondoa uhuru wa Tume kuwa idara huru kwa kumpa madaraka Rais wa Jamhuri ya Muungano kutoa amri na maagizo endapo maslahi ya ‘Taifa yanahitaji hivyo.’  bara ya 130 (3): “Masharti ya ibara ndogo ya (2) yasihesabiwe kuwa yanamzuia Rais kutoa maagizo au amri kwa Tume, wala hayatoi haki kwa Tume kutofuata maagizo au amri, endapo Rais ataona kuwa, kuhusiana na jambo lolote au hali yeyote, maslahi ya Taifa yahitajia hivyo.” 	 Ni maoni yetu ya jumla katika sehemu hii kuwa, mamlaka ya Rais yaliyopo kwenye sehemu hii yanaingilia uhuru wa Tume na ulinzi wa haki za binadamu lakini pia yanaingilia utendaji au ufanyaji maamuzi wa chombo ambacho kinaratibu haki za binadamu na utawala bora nchini.   MAPENDEKEZO  bara ya 129 (5) inayohusu muda wa kufanya kazi wa Makamishna wa Tume ya haki za Binadamu na Utawala Bora iboreshwe kwa kuwaongezea muda wa kufanya kazi kutoka miaka mitatu hadi mitano ili na makamishna wawe na uwezo wa kufanya kazi kwa uhuru na ufanisi na wawe na kinga katika kazi kama ilivyo kwa majaji wa Mahakama Kuu.  bara ya 130(1) iweke wazi kuwa haki za binadamu zinazohifadhiwa ni zile zilizotajwa kwenye Tamko la Haki za Binadamu, mikataba ya kimataifa na kikanda ya haki za binadamu, na pia katika sehemu ya Tatu ya Sura ya Kwanza ya Katiba.  bara ya 130(3) na (4) zinampa Rais madaraka makubwa sana, hivyo  nabidi zifutwe ili kulinda uhuru wa Tume kulinda na kuhifadhi haki za binadamu na utawala bora nchini.  bara ya 130(2) na 130(4) zinakinzana, hivyo maneno “kila  takapoagizwa na Rais kufanya uchunguzi” inabidi yaondolewe.  Tume iongezewe idadi ya makamishna na makamishna wasaidizi ili walau kila Mkoa uwe na ofisi yenye Kamishna Msaidizi wa Tume ili kuimarisha ulinzi na uhifadhi wa haki za binadamu nchini kote.  Pia tunashauri kuwa Taasisi ya Kuzuia na Kupambana na Rushwa iingizwe kwenye Katiba na Mkurugenzi Mkuu wake na Mkurugenzi wa Uchunguzi walindwe na sheria kama ilivyo kwa majaji na wawajibike kwa Bunge na sio kwa Rais.  Sehemu ya Pili: Sekretariati ya Maadili ya Viongozi wa Umma  bara ya 132(1) inaanzisha Sekretariati ya Maadili ya Viongozi wa Umma ambayo ina mamlaka ‘ya kuchunguza tabia na mwenendo wa kiongozi wa umma yeyote...’. Ibara hii ni nzuri na iwapo utendaji kazi wake utakuwa na ufanisi itapunguza kazi kwa Taasisi ya Kuzuia na Kupambana na Rushwa na mamlaka zingine. Kutokana na umuhimu wake katika maswala ya maadili ya viongozi wa umma, kuna haja ya kuiongezea Makamishna na kuipandisha hadhi kuwa Tume huru. Kwa chombo muhimu kama hiki kuwa na Kamishna mmoja tu na wasaidizi wengine kunapunguza ufanisi na uwekaji mipango mikakati ya kuwafuatilia kwa umakini viongozi wa umma.   MAPENDEKEZO (1) Sekretariati ya Maadili ya Viongozi wa Umma ipandishwe hadhi kikatiba na iwe Tume huru. (2) Idadi ya Makamishna iongezwe walau wawe saba (7). (3) Sekretariati ya Maadili ya Umma iwe na ofisi walau katika kila Kanda ya nchi. Tuwe huru  kueleza mali zetu kwani ni haki ya watanzania kujua viongozi waadilifu   H. SURA YA SABA: MASHARTI KUHUSU FEDHA ZA JAMHURI YA MUUNGANO  Sehemu ya Kwanza: Mchango na Mgawanyo wa Mapato ya Jamhuri ya Muungano  bara za 133 na 134 zinaanzisha Akaunti ya Fedha ya Pamoja ambayo ni sehemu ya Mfuko Mkuu wa Hazina ya Serikali ya Jamhuri ya Muungano na kuainisha majukumu Tume ya Pamoja ya Fedha. Serikali ya Muungano na Serikali ya Mapinduzi Zanzibar zinatakiwa zichangie kiasi kitakachoamuliwa na Tume ya Pamoja ya Fedha. Akaunti hii hugharamia ‘shughuli za Jamhuri ya Muungano.’ Hili ni jambo zuri katika ‘kuziwezesha Serikali mbili kuchangia. Hata hivyo, baada ya kuchangia ‘Akaunti ya Fedha ya Pamoja’ mgawanyo wa matumizi kati ya Serikali mbili unatakiwa kujadiliwa kulingana na uwiano wa watanzania wote jinsi fedha za pamoja zinavyotumika kugharamia ‘mambo na au shughuli za Muungano. kama Mwenyekiti wa Serikali ya Mapinduzi Zanzibar ni mjumbe katika Serikali ya Muungano kwa mujibu wa Ibara ya 54 basi inakuwa ni vigumu kujua uwakilishi wake katika serikali ya muungano na serikali ya mapinduzi Zanzibar. Kwa kuwa kimfumo Jamhuri ya Muungano inazo Serikali “tatu” ndani ya mbili: Kwa upande mmoja kuna Serikali ya Mapinduzi Zanzibar kama Serikali moja na upande wa pili kuna Serikali zingine mbili ndani ya moja yaani (a) Serikali ya “Tanganyika” na (b) Serikali ya Jamhuri ya Muungano na hizi Serikali mbili ni pacha kwa kila kitu kiasi ya kwamba kwa umbo lake inaonekana kitu kimoja tu yaani Serikali ya Jamhuri ya Muungano. Lakini katika kuendesha mambo yake, Serikali ya Jamhuri ya Muungano wa Tanzania inaendesha serikali mbili yaani ‘mambo ya Muungano’ na pia ‘mambo ya Tanganyika.’ Na hili liko wazi kwa kuwa katika Serikali ya Jamhuri ya Muungano kuna Wizara na taasisi za Muungano na zile ambazo si za Muungano. Katika hali hiyo inakuwa ni vigumu kwa Rais au Waziri kuchambua maslahi yapi yanakuwa mbele wakati anapotekeleza majukumu yake.  le vile inakuwa ni vigumu kujua na kuyachambua kinagaubaga maslahi ya Jamhuri ya Muungano au maslahi ya Serikali ya Tanganyika katika   utekelezaji wa shughuli za kila siku za watumishi wa umma ikiwa ni pamoja na Rais na Mawaziri. Swala hili linatakiwa watanzania tulitafakari vizuri na kujadili kuhusu mustakabali wa mambo ya Serikali ya “Tanzania Bara au Tanganyika”, Serikali ya Muungano na Serikali ya Mapinduzi Zanzibar. Kama tutajadili  zuri, Serikali ya Mapinduzi ya Zanzibar itakuwa na mwenzake (Serikali ya Tanzania Bara au Tanganyika) katika kuhakikisha wanachangia ‘shughuli za Muungano au mambo ya Muungano’ bila ya utata wowote. MAPENDEKEZO  Kwa ujumla mfumo wa Muungano uangaliwe upya ili upatikane muundo mwafaka utakaoimarisha Muungano na kulinda maslahi ya Jamhuri ya Muungano, maslahi ya Tanganyika na maslahi ya Zanzibar. Kwa hiyo Ibara ya 133 iendane na aina ya serikali  takayokuwa imeundwa kwa mujibu wa mapendekezo yaliyomo kwenye ibara ya 4 yaliyotolewa katika sura ya Kwanza ya Katiba.  bara ya 143 vilevile irekebishwe ili iendane na aina ya serikali  takayoundwa kwa mujibu wa mapendekezo yaliyoainishwa kwenye  bara ya 4 yaliyotolewa katika sura ya Kwanza ya Katiba.  Sehemu ya Pili: Mfuko Mkuu wa Hazina na Fedha za Jamhuri ya Muungano  bara za 135 hadi 144 zinaanzisha Mfuko Mkuu wa Hazina ya Serikali ambao unakusanya fedha zote zinazopatikana kwa njia mbalimbali kwa ajili ya matumizi ya Serikali ya Jamhuri ya Muungano. Aidha, Ibara ya 143 inaanzisha ofisi ya Mdhibiti na Mkaguzi Mkuu wa Hesabu za Serikali ya Jamhuri ya Muungano ambaye pamoja na kazi nyingine ana jukumu la kuhakikisha fedha zinazotoka katika Mfuko Mkuu wa Hazina matumizi yake yameidhinishwa na sheria ya Bunge na kufanya ukaguzi na kutoa taarifa ya ukaguzi wa hesabu za Serikali ya Jamhuri ya Muungano kila mwaka.   MAPENDEKEZO (1) Utaratibu uliowekwa ni mzuri lakini matumizi ya fedha zote za Serikali ni lazima yaidhinishwe na Bunge na kwamba Mdhibiti na Mkaguzi mkuu wa hesabu za serikali awe anawasilisha taarifa ya kazi zake kwenye Bunge na sio kwa Rais. Mgawanyo wa fedha unakuwaje ndani ya serikali zetu, za SMZ na TZ Bara   . SURA YA NANE: MADARAKA YA UMMA  bara ya 145 na 146 zinaanzisha Serikali za Mitaa na kazi zake. Miongoni mwa lengo kuu la kuanzishwa kwa Serikali za Mitaa ‘ni kupeleka madaraka kwa wananchi …’ ili washiriki katika kupanga na kutekeleza shughuli za maendeleo katika maeneo yao na pia kuimarisha demokrasia. Kwa ujumla Ibara zilizoko katika Sura hii kimsingi hazina tatizo, ni nzuri  la kuna haja ya kuweka utaratibu wa kuboresha muundo wa Serikali za Mitaa kwa kuzipa nguvu zaidi za kukusanya mapato kutokana na vyanzo mbalimbali katika maeneo yao na pia kupanga na kutekeleza mipango ya maendeleo na utoaji wa huduma za kijamii, kiuchumi, kiutawala na kiutamaduni. 	 Ni maoni yetu kwa ujumla kuwa mapendekezo ya kuimarisha Serikali za Mitaa yanawiana na mapendekezo yaliyotolewa katika Sura ya pili Ibara ya 61 (1) inayoanzisha ofisi za Mkuu wa Mkoa katika kila Mkoa wa Jamhuri ya Muungano. MAPENDEKEZO Katiba ya Jamhuri ya Muungano iweke wazi kuwa ama nafasi za Wakuu wa Mikoa na Wakuu wa Wilaya zifutwe au ziboreshwe kama ifuatavyo:- (1) Wakuu wa Mikoa na Wakuu wa Wilaya wachaguliwe na wananchi wenyewe kwa kura za siri. (2) Nafasi za Mkuu wa Mkoa na Mkuu wa Wilaya zisiwe nafasi za uteuzi wa Rais bali zishindaniwe kwa kura katika maeneo husika. (3) Dhana ya madaraka mikoani na serikali za mitaa iimarishwe zaidi kwa kuzipa nguvu Serikali za Mikoa, Wilaya na Mitaa/Vitongoji zinazowajibika kwa wananchi na kamwe si kwa Rais pekee.  J. SURA YA TISA: MAJESHI YA ULINZI  bara za 147 na 148 zinahusu uanzishaji wa majeshi ya ulinzi na pia mamlaka ya Rais kama Amiri Jeshi Mkuu kuyaamuru majeshi yaingie  tani kwa ajili ya ulinzi wa Jamhuri ya Muungano au yatende vitendo  ya kuokoa maisha na mali ya watu katika hali ya hatari ndani au nje ya Tanzania. 	 Ni maoni yetu kwa ujumla katika Sura hii kuwa kimsingi haina tatizo, ni nzuri ila kuna haja ya kuweka utaratibu wa Rais kwanza kushauriana na Baraza la Ulinzi na Usalama wa Taifa na endapo Baraza litamshauri Rais aliingize Taifa vitani Rais awajibike kuomba kibali cha Bunge ili kuingiza nchi katika vita. MAPENDEKEZO (1) Uwekwe utaratibu wa kikatiba utakaomtaka Rais kwanza ashauriane na Baraza la Ulinzi na Usalama wa Taifa na pili Baraza la Mawaziri na endapo mabaraza yote mawili yamemshauri Rais aliingize Taifa  tani basi Rais awajibike kuomba kibali cha Bunge ili kuingiza nchi katika vita. Bunge liwe na kauli ya mwisho kuridhia au kutoridhia Taifa kuingia vitani. (2) Lianzishwe Baraza la Ulinzi na Usalama wa Taifa kama chombo cha kikatiba cha kumshauri Rais kuhusu maswala yote ya ulinzi na usalama wa Taifa. Wajumbe wake iwe ni pamoja na Rais kama Mwenyekiti, Makamu wa Rais, Waziri Mkuu, Spika, Jaji Mkuu, Waziri mwenye dhamana ya ulinzi na usalama wa Taifa, Mwenyekiti wa Kamati ya Bunge yenye kuhusika na ulinzi na usalama wa Taifa, Mkuu wa Majeshi, Mkuu wa Idara ya Usalama wa Taifa, Inspekta Jenerali wa Jeshi la Polisi, Mkuu wa Jeshi la Magereza na wakuu wengine wa vyombo vya usalama kama vile TAKUKURU na maofisa wengine wa Jeshi wasiopungua watatu wanaongoza vitengo  fuatavyo vya Jeshi la Ulinzi la Wananchi wa Tanzania: Jeshi la Anga (Airforce), Jeshi la Majini (Navy), Jeshi la Ardhini (Infantry), Usalama wa Jeshi (Military Intelligence) na Mkuu wa Mafunzo Jeshini (Military Training Academy).  K. SURA YA KUMI: MENGINEYO  bara za 149 hadi 152 zinaeleza utaratibu ambao kiongozi yeyote wa taifa anaweza kujiuzulu (Ibara 149); utaratibu wa kukabidhiana madaraka ya kazi katika Utumishi wa umma (Ibara 150), tafsiri ya maneno yaliyotumika katika Katiba yenye maana mahsusi na jina kamili la Katiba, kuanza kutumika kwa Katiba na matumizi ya Katiba katika Tanzania Bara na Tanzania Zanzibar. MAPENDEKEZO (1) Katika Ibara ya 151: (a) kunakosekana Tafsiri ya neno muhimu la ‘Jamhuri ya Muungano’ au ‘Jamhuri ya Mungano wa Tanzania’ ni vema tafsiri yake iwekwe wazi. (b) Pamoja na kutolewa tafsiri ya Tanzania Zanzibar tu lakini sehemu nyingine za Katiba ikiwemo Ibara ya 152 (3) jina linalotumiwa kwa makosa ni Tanzania Visiwani. Jambo hili lifanyiwe umakini katika matumizi ya majina yanayoihusu Zanzibar.  SEHEMU YA TATU  MAONI YA JUMLA Katiba ya Jamhuri ya Muungano wa Tanzania 1977 inayo mazuri mengi  kiwemo kujitahidi kuingiza kanuni mbalimbali za kikatiba kama vile mgawanyo wa mihimili ya dola (‘separation of powers’), uhuru wa Mahakama (‘independence of the judiciary’), na tamko la haki za binadamu (‘bill of rights’). Kwa upande mwingine kuna mapungufu mbalimbali yanayojitokeza katika Katiba ya nchi yetu. Sehemu hii inaanisha baadhi ya mapungufu ambayo TIFPA au wananchi wengine wameyatohoa. a. Mtiririko Katika Uandishi wa Katiba Kwa ujumla, mtu anayeisoma Katiba ya Jamhuri ya Muungano wa Tanzania ya mwaka 1977 (kama ilivyobadilishwa) anapata ugumu wa kuielewa kutokana na mtiririko wake kiuandishi wake kutozingatia mantiki na uwasilishaji murua wa ibara mbalimbali za Katiba. Licha ya kuwa sehemu ya pili ya Katiba inazungumzia mhimili wa Utendaji wa Dola yaani ‘Executive’, lakini mfumo wake wa uandishi hauna mtiririko mzuri kama Katiba nyingi za kidemokrasia zilivyo hivi sasa. Kwa mfano, Ibara ya 33 (1) imeanza kwa kuanzisha ofisi ya Rais wa Jamhuri ya Muungano wa Tanzania kabla haijamalizika vizuri Ibara ya 34 (1) imeweka Serikali ya Jamhuri ya Muungano wa Tanzania. Ibara zinazofuata zinahusu majukumu na maswala mengine yanayohusiana na Rais na Serikali ya Jamhuri ya Muungano wa Tanzania. Na miongoni mwa madaraka ya Rais wa Jamhuri ya Muungano na pia madaraka ya Serikali ya Jamhuri ya Muungano ni maswala ya Muungano na yale ambayo si ya Muungano bali yanaihusu Tanzania Bara pekee. Mtiririko huu unatatiza kwa kuwa kama sehemu ya Pili ya Katiba  nazungumzia ‘Executive’ basi ieleze maswala yote ya utawala na Rais awe ni sehemu yake kama Katiba za nchi zingine za Kidemokrasia zilivyofanya. Katiba ya Jamhuri ya Muungano imemweka Rais mbali na Serikali ya Jamhuri ya Muungano. Kwahiyo, kimuundo Rais anaonekana yuko juu   ya Serikali ya Jamhuri ya Muungano. Aidha ni muhimu maswala ya Muungano na yale yasiyo ya Muungano, kwa kuwa yanaihusu Tanzania Bara pekee, yatenganishwe ili yawe wazi. Na vilevile mambo yanayoihusu Zanzibar yabaki kwenye Katiba ya Zanzibar. Aidha, Katiba ya Jamhuri ya Muungano 1977 imekosa mfuatano wa kimantiki baada ya kufanyiwa marekebisho ya mara kwa mara na wakati mwingine kumekuwa hata na makosa ya kisarufi (“spellings errors”.) b. Madaraka ya Rais wa Jamhuri ya Muungano Kwa muda mrefu mjadala wa mapungufu ya Katiba ya nchi yetu ya sasa umejikita katika ukweli kuwa Rais wa Jamhuri ya Muungano amepewa madaraka makubwa katika utawala wa nchi. Karibu sura zote zinazungumzia madaraka ya Rais, na tumeona hapo juu kuwa hata  yombo ambavyo vinatakiwa viwe huru katika utendaji wake kama vile Tume ya Haki za Binadamu na Utawala Bora, Rais amekuwa akipewa mamlaka, kitu ambacho kinaingilia uhuru wa kutoa ‘maagizo’ au ‘amri’. Aidha, hakuna chombo kinachofanya maamuzi bali maamuzi yote ya utawala wa nchi kikatiba hufanywa na Rais kwa kuwa hata Baraza la Mawaziri jukumu lake kikatiba ni kumshauri Rais tu ambaye Katiba ya Jamhuri ya Muungano inampa uhuru wa kutofuata ushauri wa chombo au mtu yeyote. Katika sura ya tatu, tumeeleza chimbuko la muundo huu kuwa ni Katiba ya Jamhuri ya Tanganyika ya mwaka 1962. Aidha, tumeeleza kuwa Bunge la Jamhuri ya Muungano limezidiwa uwezo na Rais kwa kuwa si tu yeye ni sehemu ya kwanza ya Bunge bali pia anao uwezo wa kuteua wabunge kumi. Kwa hiyo madaraka ya Rais inabidi ama yapunguzwe au katika kuyatumia madaraka yake Rais ashirikiane na vyombo vingine likiwemo Bunge katika kufanya maamuzi ya utawala na mustakabali wa Taifa letu. c. Mamlaka na Ushiriki wa Wananchi Uzoefu wa uandishi wa Katiba unaonyesha kuwa katika nchi nyingi za kidemokrasia Katiba huanza na utangulizi unaokiri kuwa mamlaka ya nchi yako kwa wananchi na kwamba madaraka yote ya umma yanatokana na watu. Lakini, Katiba ya Jamhuri ya Muungano wa Tanzania 1977, kutokana na kubadilishwa mara kwa mara na kutokuwashirikisha watu   kikamilifu imeshindwa kutambua mamlaka ya wananchi. Aidha, kama ilivyoelezwa katika utangulizi wa kitabu hiki makundi mbalimbali ya wananchi wameeleza kuwa ushiriki wa wananchi umekuwa mdogo katika historia ya uandishi wa Katiba tano (5) za nchi yetu kuanzia mwaka 1961 Tanganyika ilipopata Uhuru hadi mwaka 1977  lipoandikwa Katiba ya “kudumu” ya Jamhuri ya Muungano wa Tanzania. Uhalali wa Katiba unatokana na utashi ya wananchi kwa hiyo fursa aliyoitoa Rais wa Jamhuri ya Muungano wa Tanzania ya kuanzisha mchakato wa kuandika Katiba mpya ya Jamhuri ya Muungano ni fursa adhimu ya Serikali ya Tanzania, watu binafsi na makundi mbalimbali kushiriki kikamilifu katika kutoa maoni na kuandika Katiba mpya ya nchi yetu. d. Mgawanyo wa madaraka kati ya mihimili ya Dola yaani Serikali, Bunge na Mahakama Katika nchi za kidemokrasia uzoefu wa demokrasia unaonyesha kuwa madaraka ya dola ni lazima yagawanywe katika mihimili mitatu ya dola. Mihimili hii ni Serikali kama mamlaka ya utendaji ambayo husimamia utekelezaji wa sheria na shughuli nyingine za kila siku za nchi; Bunge ambalo ni mamlaka ya kutunga sheria na Mahakama ambayo ni mamlaka ya kutafsiri sheria na kutoa haki pale inapotokea kesi kati ya dola na mwananchi au mwananchi na mwananchi mwingine. Historia ya maendeleo ya Katiba katika Tanzania inaonyesha kuwa mabadiliko ya Katiba kutoka Katiba ya Uhuru kwenda Katiba ya Jamhuri mwaka 1962 yalisimika mfumo wa Katiba wa kuwa na Serikali  nayoongozwa na Rais Mtendaji, Bunge na Mahakama lakini swala la kuwa na uwiano wa mwingiliano wa mamlaka kati ya mihimili ya dola liliachwa. Kwa hiyo kilichofanyika ni kujumlisha madaraka yaliyokuwa ya Gavana na yale ya Waziri Mkuu kuwa madaraka ya Rais. Kwa hiyo Rais akawa na madaraka makubwa sana na kudhoofisha mamlaka ya Bunge na Mahakama. Kutokana na uzoefu huu, ili kuimarisha demokrasia ni vema watanzania tukajadili swala la mgawanyo wa madaraka (‘separation of powers’) na pia kuwepo na kuongeza dhana ya mwingiliano wa kusawazisha mambo katika mamlaka ya dola (‘checks and balance’). Hili litasaidia kupunguza athari za utawala wa Urais wa kifalme (‘Imperial Presidency’) kwa kuwa maamuzi ya kila mhimili wa dola yatakuwa yanahusisha kwa namna moja   au nyingine ridhaa ya mhimili mwingine. Uzuri wa muingiliano wa mamlaka ni kuwa pale Rais anapofanya uteuzi wa viongozi kushika nafasi mbalimbali za kisera na kiutendaji kama vile mawaziri, mabalozi, majaji na wakuu wa vyombo vya dola uteuzi huo unajadiliwa kikamilifu na Bunge au Kamati ya Bunge kuhakikisha kweli mteule wa Rais anazo sifa stahiki na uwezo wa kushika madaraka yao. Kama hana sifa Bunge linatengua uteuzi huo mara moja. Aidha, Bunge linapotunga sheria Rais anakuwa na uwezo wa kura ya ‘veto’ lakini bila ya tishio ya kulivunja Bunge. Na pia Rais anakuwa na mamlaka ya kikatiba ya kutunga sheria (‘constitutionally granted law making powers’). Na vile vile ingawaje Rais anateua majaji wa Mahakama Kuu lakini Mahakama inakuwa na uwezo wa kupitia maamuzi ya Serikali na pia sheria zinazotungwa na Bunge na pale inapoona zinakinzana na Katiba kuamua kuwa maamuzi ya Serikali au sheria iliyotunga na Bunge ni batili. e. Muungano (The Union debate) Swala la Muungano wa Tanganyika na Zanzibar limeibua hisia tofauti na mjadala mrefu katika Nchi hii. Ni ukweli kwamba pande zote za Muungano zina yale zinayoyaona yanafaa kujadiliwa ili kuboresha aina ya Muungano. Mjadala huu inabidi ujadiliwe kiumakini na kila upande uwe huru kutoa maoni yake ili ile dhana ya wananchi kujiamlia aina ya utawala wautakao  timizwe. f. Bunge (Parliamentary Supremacy) Hiki ni chombo muhimu katika kudumisha demokrasia. Chombo hiki ni wawakilishi wa wananchi ambao madaraka yote hutoka kwao. Katika nchi za kidemokrasia Bunge limewekwa juu ya mihimili mingine ya dola. Katika mfumo huu Bunge linapewa uwezo wa kuisimamia serikali kwa maana ya kwamba kupitisha bajeti na mipango mbalimbali ya maendeleo na kwa kutunga sheria zozote zile kwa mujibu wa Katiba. Dhana kubwa inayobebwa na mfumo huu ni kwamba wabunge ni wawakilishi wa wanachi katika mfumo wa demokrasia shirikishi. Kwa maana hiyo kwa kuwa wanachi ndio wenye madaraka juu ya wanavyotaka kuiendesha nchi yao basi chombo walichokipa madaraka kuwawakilisha   ndicho pia kinapata uwezo wa kuwa juu ya mihimili mingine. Kwa misingi hiyo, Bunge makini na lenye nguvu huchangia ipasavyo katika kuleta maendeleo ya nchi. g. Uhuru wa Mahakama (Independence of the Judiciary) Mahakama ni mhimili mwingine katika uendeshaji wa shughuli za dola. Kazi kubwa ya Mahakama ni kutoa tafsiri ya sheria bila kushurutishwa, upendeleo, ama uoga. Ili Mahakama ifanye kazi zake kiufasaha basi yahitaji kuwa huru. Uhuru wa Mahakama ni dhana pana ambayo inabeba misingi mikubwa mitatu. Mosi, kwamba mahakimu na majaji ni lazima wawe na usalama wa kazi zao na sio kuwa na wasiwasi kwamba akitoa maamuzi kinzani na serikali basi kazi yake inapotea. Pili, kwamba majaji ama mahakimu waweze kutoa tafsiri kwa kuzingatia utawala wa sheria na kanuni zilizowekwa na ama Mahakama zilizotangulia au sheria iliyotungwa na Bunge. Tatu, kuwa Mahakama inapewa uwezo wa kuziangalia sheria zilizotungwa na Bunge na kuamua kama zimefuata kanuni na taratibu na vilevile kwamba hazipingani na Katiba. h. Haki za Binadamu, Tume ya Utawala Bora na Haki za Binadamu na Maadili Haki za binadamu ni stahiki ama nafuu aipatayo mtu kwa sababu yeye ni binadamu. Ni za kitaifa na kimataifa na hazitegemei kuandikwa popote  li kupata uwezo wa kutekelezwa. Ingawa haki hizi kwa sasa zimeandikwa katika sheria za kitaifa na kimataifa, bado umuhimu wa zenyewe kuwepo bila kutegemea hayo maandishi ni mkubwa. Haki hizi ni stahiki kwa kila binadamu bila kuangalia jinsi yake, kabila lake, utaifa wake, rangi yake, msimamo wake wa kisiasa,dini au mahusiano yake. Ni muhimu kuelezea kwamba kwa kiasi kikubwa serikali na vyombo  yake ndio wavunjaji wakubwa wa haki za binadamu. Ni katika muktadha huu, umuhimu wa kuwepo chombo huru kinachofuatilia na kusimamia utekelezwaji wa haki za binadamu unaposisitizwa. Chombo hiki kinapaswa kuwa huru lakini pia kuwa na nyenzo za kutosha  li kutenda kazi zake kwa ufasaha. Pia kinahitaji kuheshimiwa maamuzi yake na hasa kwa upande wa serikali ili kuweza kukijengea heshima ndani   ya jamii. Kwa sasa mfumo wa tume ya haki za binadamu na utawala bora sio mzuri kiasi cha kwamba tunaweza kusema ni tume huru na inafanya kazi kwa ufasaha (rejea uchambuzi wetu sehemu ya sura ya sita).  . Jinsia Usawa wa kijinsia katika maendeleo ya taifa lolote ni swala mtambuka. Wanawake na wanaume ni wabia sawa katika shughuli za maendeleo. Kwa kulifahamu hilo ni vyema Katiba yetu ikaweka mkazo kwenye kuondoa kila aina ya ubaguzi, unyanyapaa, na au mfumo wowote kandamizi dhidi ya hasahasa wanawake. Hili ni swala tete ambalo jamii ya kitanzania  nabidi kulikubali na kulifanyia kazi kuanzia katika ngazi ya familia, ukoo, mtaa/kitongoji, kata, wilaya, mkoa na hadi nchi nzima kwa ujumla wake. Hivyo basi mikakati mahususi kama vile upendeleo maalum katika  yombo vya maamuzi na uongozi ni vyema ikaendelea kuboreshwa kwa kuwekewa vigezo ambavyo havitaangalia idadi ya wanawake bali na uwezo wao wa kutetea na kusimamia usawa wa kijinsia katika shughuli zao na hasahasa umuhimu wa kumwendeleza mwanamke mwenzao. j. Mfumo wa Urais au wa Kibunge. Katika uchambuzi wetu tumeonyesha kwamba Katiba ya sasa inampatia Rais madaraka makubwa sana. Tumeelezea pia kuwa hii inatokana na mfumo tuliorithi baada ya ukoloni pale tulipochanganyanga madaraka ya gavana na waziri mkuu na kuyaweka kwa Rais. Mfumo huu wa kumpa madaraka makubwa Rais bila ya kuangaliwa na chombo kingine ni hatari sio tu katika kustawisha demokrasia nchini bali pia katika maendeleo ya nchi kwa ujumla. Kama tulivyoeleza hapo awali, mchakato huu wa Katiba mpya ni fursa kwa watanzania kuamua juu na mgawanyo wa madaraka ya mihimili yote mitatu ya dola; yaani Bunge, Mahakama na Serikali na jinsi gani kila muhimili utaweza kuangalia utendaji kazi wa muhimili mwingine bila kuingilia kazi za msingi za muhimili huo. k. Usimamizi na Utunzanji wa Rasilimali za Taifa Suala la usimamizi na utunzaji wa mali ya taifa ni suala nyeti na ni  yema likawemo ndani ya Katiba ili kuondoa vishawishi vya aina yeyote  navyoweza kufanywa na kundi dogo kwa nia binafisi bila kujali masilahi ya taifa  l. Ardhi na Mazingira Ardhi ndio chombo kinachoanza kulitambulisha taifa na ndio chombo mojawapo kinachofanya kuwepo kwa taifa. Hivyo ni vyema kuweka  pengele zaidi vinavyoonyesha dira na misingi ya kulinda na kutunza ardhi ya Tanzania ikiwa ni pamoja na kudumisha mazingira katika uhifadhi wa ardhi na rasilimali zilizomo ndani ya ardhi. m. Mgombea Binafsi Suala la mgombea binafsi lilizuiliwa katika Katiba iliyopo sasa japokuwa limezua mjadala mrefu kwa taifa hili. Kama tulivyoainisha katika uchambuzi wa Katiba iliyopo sasa, suala hili linapaswa kujadiliwa na kisha kuwekewa utaratibu katika Katiba ijayo ili kuondoa mashaka yaliyopo kwa wananchi na uhalisia wa demokrasia. n. Madaraka ya Rais. Tumeona ni vyema kudokeza kidogo madaraka ambayo Rais amepewa na Katiba iliyopo sasa ili kusaidie katika kujadili na kuchambua kama bado madaraka hayo yabaki mikoni mwa Rais au mengine yasiyokuwa na athari yaingizwe kwenye idara nyingine ili kumpunguzia Rais mzigo kiutendaji. Kwa kifupi yafuatayo ni baadhi tu ya madaraka ya Rais; Katika dola  Ndiye kiongozi wa Nchi na Amiri Jeshi wa Majeshi yetu ya Tanzania.  Ndiye anayemteua Waziri Mkuu pamoja na Mawaziri wengine wote.  Ndiye Mwenyekiti wa Baraza la Mawaziri  Ndiye anayeteua watendaji wote wakuu wa serikali na idara zote kuu za serikali ikiwa ni pamoja na makatibu wakuu na manaibu wao, wakuu wa mikoa na wakuu wa wilaya.  Ana uwezo wa kuwafukuza kazi Waziri Mkuu, Mawaziri na Manaibu Waziri, Makatibu Wakuu, Wakuu wa Mikoa na Wilaya.  Katika Vyombo vya Usalama wa Dola  Ndiye mteuzi wa mkuu wa Majeshi ya Ulinzi na Usalama  Ni mteuzi Mkuu wa Majeshi ya Polisi na Magereza  Ni mteuzi wa Mkuu wa Usalama wa Taifa  Ni mteuzi mkuu wa Mkuu na wakurugenzi wa Taasisi ya Kuzuia na Kupambana na Rushwa Katika Mahakama na vyombo vingine vya utoaji Haki  Ndiye mteuzi wa Jaji Mkuu na Majaji wengine wote wa Mahakama kuu  Ndiye mteuzi wa wasajili wote wa Mahakama kuu  Ndiye mteuzi na mkuu wa Makamishina wote wa Tume ya Haki za Binadamu na Utawala Bora  Ndiye mteuzi wa wajumbe wa Tume ya Utumishi wa Mahakama Katika Bunge  Ndiye anayeridhia sheria kutumika  Ndiye sehemu ya pili ya Bunge katika sehemu zake kuu mbili  Anaouwezo wa kulivunja Bunge  Ndiye mteuzi wa Katibu wa Bunge  Ndiye mteuzi wa wabunge mpaka kumi Katika Taasisi zingine Muhimu  Ndiye mteuzi na mkuu wa Makamishina wote wa Tume ya Maadili ya viongozi  Ndiye mteuzi na mkuu wa Mkaguzi Mkuu wa Fedha  Ndiye mteuzi wa mkuu na wakurugenzi wa Mamlaka ya kukusanya kodi  Ndiye mteuzi na mkuu wa Gavana na wakuu wengine wa taasisi za serikali kama vile Shirika la Umeme, Mamlaka ya Bandari, Shirika la Viwango la Taifa (TBS), n.k.  Ndiye mteuzi wa wakuu na wasimamizi wa vyombo vyote  navyosimamia rasilimali za nchi kama vile madini na nishati, Hifadhi za taifa, nk  Ndiye mteuzi na mkuu wa wakuu wa Taasisi zingine kama vile wakuu wa vyuo vya serikali n.k  HITIMISHO Tunapenda kuhitimisha kuwa Sio mambo yote au kero zote za wananchi zinapaswa kuwemo ndani ya Katiba. Mambo mengine ambayo husumbua wananchi kama vile wizi au rushwa ni mambo ya uvunjanji wa sheria ambayo hupatiwa ufumbuzi na sheria husika. Hata hivyo, msingi wa kuyazuia na kuyawekea sheria hutokana na misingi ambayo huwa ndani ya Katiba na ni miongoni mwa mambo ambayo yanatoa mwongozo thabiti kwa kufuata misingi ya Katiba. Kwa hali hii basi tunapenda kutoa rai kwa jamii ya watanzania wa rika zote, fani zote, dini zote, makabila yote, wenye vyama vya siasa na wasio navyo na wale wote wenye mapenzi mema na nchi hii, kushiriki kikamilifu mjadala wa Katiba mpya pale muda utakapowadia na kutoa maoni yao bila woga, upendeleo wala shuruti yoyote. Huu ni wajibu wetu wa kiraia na inapaswa tuutimize ili kuweza kujenga mustakabali wa taifa letu tukiwa tumetimiza miaka hamsini ya uhuru wetu. Na kwa minajili hiyo tunakaribisha maoni, mapendekezo, dukuduku ama swala lolote ambalo litakuwa limejitokeza katika uchambuzi wetu. Kwa maoni, swali ama mrejesho tafadhali wasiliana nasi kwa anuani  liyopo hapo nyuma. 58 Kwa maelezo zaidi wasiliana na TIFPA: 493 Regent Estate Mikocheni | Old Bagamoyo Road P. O. Box 72650 | Dar es Salaam - Tanzania, Tel: +255 22 732 995375