 HOTUBA YA MHESHIMIWA DKT. JOHN POMBE JOSEPH MAGUFULI, RAIS WA JAMHURI YA MUUNGANO WA TANZANIA, WAKATI WA SHEREHE ZA MIAKA   YA UHURU WA TANZANIA BARA UWANJA WA TAIFA Mheshimiwa Samia Suluhu Hassan, Makamu wa Rais wa Jamhuri ya Muungano wa Tanzania; Mheshimiwa Dkt. Ali Mohamed Shein, Rais wa Zanzibar na Mwenyekiti wa Baraza la Mapinduzi; Mheshimiwa Kassim Majaliwa, Waziri Mkuu wa Jamhuri ya Muungano wa Tanzania; Mheshimiwa Job Ndugai, Spika wa Bunge la Jamhuri ya Muungano wa Tanzania; Mheshimiwa Othman Chande, Jaji Mkuu wa Tanzania; Waheshimiwa Mzee Mwinyi, Mzee Mkapa na Mzee Kikwete, Marais Wastaafu wa Jamhuri ya Muungano wa Tanzania; Mheshimiwa Mama Fatuma Karume; Mheshimiwa Dkt. Gharib Bilal, Makamu wa Rais Mstaafu wa Tanzania; Mheshimiwa Amani Abeid Karume, Rais Mstaafu wa Zanzibar; Waheshimiwa Mawaziri Wakuu Wastaafu wa Tanzania mliopo; Waheshimiwa Mawaziri mliopo; Mheshimiwa Balozi John Kijazi, Katibu Mkuu Kiongozi; Wakuu wa Vyombo vya Ulinzi na Usalama; Mheshimiwa Paul Makonda, Mkuu wa Mkoa wa Dar es Salaam; Waheshimiwa Mabalozi na Viongozi wa Taasisi za Kimataifa; Waheshimiwa Viongozi wa Vyama vya Siasa na Dini mliopo; Waheshimiwa Wabunge; Wageni waalikwa wote; Wananchi Wenzangu, Mabibi na Mabwana: Kwa mujibu wa ratiba ya leo, sipaswi kutoa hotuba. Hata hivyo, kutokana na umuhimu wa tukio la leo, imenibidi niwasalimu. Bila shaka, nyote mtakubaliana nami kuwa leo ni siku muhimu sana. Ni muhimu kwa sababu tunaadhimisha Sherehe za Miaka   ya Uhuru wa nchi yetu, ambao tuliupata tarehe   Desemba  . Baadhi yetu hapa wapo walioshuhudia tukio la kupata uhuru wa nchi yetu, wakiwemo Rais Mstaafu wa Awamu ya Pili, Mzee Mwinyi na Mama Fatma Karume. Wakati huo mimi nilikuwa na umri wa miaka miwili tu. Lakini naamini wengi tuliopo hapa tumezaliwa baada ya uhuru. Hivyo basi, Watanzania wote hatuna budi kumshukuru Mwenyezi Mungu kwa kutupa uhai kuiona siku ya leo na kwa kuendelea kuilinda nchi yetu. Sambamba na kumshukuru Mwenyezi Mungu, tuwakumbuke pia wazee wetu wote ambao walijitoa muhanga kupigania uhuru wa nchi yetu, hususan wazee   waanzilishi wa Chama cha TANU, wakiongozwa na Baba wa Taifa Mwalimu Nyerere. Kama isingekuwa ujasiri na ushupavu wao, huenda hadi leo tungekuwa bado tunatawaliwa. Kwa sababu hiyo, tunawashukuru sana wazee wetu hao. Waheshimiwa Viongozi; Mabibi na Mabwana; Hii ni mara ya pili kwa Maadhimisho haya kufanyika tangu nimechaguliwa kuwa Rais wa Jamhuri ya Muungano wa Tanzania. Mara ya kwanza ilikuwa mwaka jana, ingawa hatukufanya sherehe. Tuliadhimisha kwa kufanya usafi nchi nzima. Napenda nieleze kwa kifupi kwanini hatukufanya sherehe hizi mwaka jana. Sababu zilikuwa mbili. Kwanza, wakati tarehe za sherehe zinafika, mimi nilikuwa na mwezi mmoja tu madarakani. Wakati huo, hata safu ya uongozi nilikuwa bado sijaikamilisha. Hivyo, nikaona niahirishe kufanya Sherehe. Sababu ya pili ni kwamba, kabla sijaahirisha, niliwauliza Kamati ya Maandalizi kuhusu gharama za kufanya sherehe. Wakaniambia shilingi bilioni  . Nikawauliza kwa ajili ya nini? Wakaniambia ni kwa ajili ya posho na kuandaa hafla ya chakula. Nikawauliza Watanzania wote watapewa hiyo posho na kualikwa kwenye chakula? Wakasema hapana, posho ni kwa ajili ya Kamati ya Maandalizi na chakula ni kwa wageni waalikwa tu. Hivyo basi, baada ya kutafakari na kushauriana na wenzangu, tukakubaliana kuwa tusifanye sherehe. Fedha zilizopangwa kutumika kwenye Sherehe tukaamua zipelekwe kwenye ujenzi wa Barabara ya Ali Hassan Mwinyi kutoka eneo la Morocco hadi Mwenge. Tulifanya vile kwa kuwa tulitambua kuwa barabara ile itatumiwa na Watanzania wote. Sasa niwaulize Watanzania wenzangu, je tulikosea kutofanya Sherehe mwaka jana? Kama tulikosea mtusamehe. Mwaka huu tumeamua tuadhimishe Sherehe hizi kwa sababu kubwa mbili. Kwanza kabisa, gharama zake ni ndogo. Baada ya hapa hapatakuwa na posho wala chakula. Lakini pili, tumeamua kufanya Maadhimisho haya kwa vile hii huenda ikawa ni mara ya mwisho sherehe hizi kufanyika hapa Dar es Salaam. Tunategemea kuanzia mwakani Maadhimisho haya yatakuwa yakifanyika Dodoma, ambako ndiko Makao Makuu ya nchi yetu. Hivyo basi, kwa wale wenzangu wapenda gwaride, itabidi msafiri kuja Dodoma. Waheshimiwa Viongozi; Mabibi na Mabwana; Bila shaka mtakubaliana nami kuwa katika kipindi cha miaka   ya Uhuru wa nchi yetu, tumepata mafanikio mengi. Nafahamu wapo wenye kubeza mafanikio tuliyopata. Lakini ukweli ni kwamba tumepata mafanikio makubwa. Tanzania ya leo sio ile ya mwaka  . Tumelinda uhuru wa nchi yetu. Mipaka yetu ipo salama. Tunafanya mambo yetu wenyewe bila kuingiliwa. Wapo waliojaribu kutishia uhuru wetu lakini wameshindwa. Nchi yetu imebaki kuwa imara. Tumedumisha amani, umoja na mshikamano wa nchi yetu. Tangu tumepata uhuru, nchi yetu ina amani na wananchi wamebaki kuwa wamoja. Hatubaguani kwa misingi ya rangi, dini, kabila au itikadi. Tumejenga na kudumisha Muungano wetu. Ni vyema Watanzania wote tukajipongeza. Aidha, tumeweza kujenga miundombinu mbalimbali ya kiuchumi, ikiwemo barabara, madaraja, vivuko, meli, reli, viwanja vya ndege, miradi ya umeme na maji n.k. Huduma za jamii kama vile afya na elimu, zimeboreshwa na kusogezwa karibu na wananchi. Baadhi yetu tunakumbuka jinsi ambavyo zamani ilitulazimu kutembea umbali mrefu kufuata huduma za shule au hospitali. Nchi yetu pia inang’ara kimataifa kutokana na mchango wake katika harakati za ukombozi wa Bara la Afrika, kutafuta amani na kupinga uonevu duniani. Napenda kutumia fursa hii, kuwapongeza viongozi wa awamu mbalimbali za uongozi wa nchi yetu kwa kazi kubwa waliyoifanya na kuwezesha kupatikana kwa mafanikio haya. Aidha, nawapongeza Viongozi wa ngazi mbalimbali wa Serikali zetu mbili na watu wote waliotoa mchango kwa namna moja au nyingine. Nyote kwa pamoja, tunawapongeza na kuwashukuru sana. Waheshimiwa Viongozi; Wananchi wenzangu; Mabibi na Mabwana; Licha ya mafanikio tuliyoyapata, ni dhahiri kuwa bado zipo changamoto, ikiwemo kuendelea kwa matatizo ya umaskini, ukosefu wa ajira, upatikanaji wa huduma za jamii, rushwa n.k. Napenda kutumia fursa hii kuwahakikishia wananchi kuwa Serikali ya Awamu ya Tano itaendeleza jitihada zilizoanzishwa na Serikali za Awamu zilizotangulia katika kutatua changamoto hizo. Na kama nyote mnavyofahamu, Serikali hii iliingia madarakani mwezi Novemba mwaka jana baada ya kufanikiwa kushinda Uchaguzi Mkuu wa mwezi Oktoba. Wakati wa Kampeni za Uchaguzi Mkuu huo, tulinadi Ilani ya Uchaguzi wa CCM ambayo ilisheheni mambo mengi. Tuliahidi kujenga misingi imara ya kuifanya nchi yetu kuwa ya uchumi wa kati unaoongozwa na viwanda ifikapo mwaka  , kulingana na Dira yetu ya Taifa ya Maendeleo. Tuliahidi kupambana na uzembe na ubadhirifu Serikalini pamoja na kuboresha huduma za jamii, afya, elimu na maji. Katika kutekeleza yale tuliyoyaahidi, tumeandaa Mipango, Mikakati na kuanza kuchukua hatua mbalimbali. Tayari tumekamilisha Mpango wa Miaka Mitano ya Maendeleo ( /  –  / ). Dhima kuu ya Mpango huu ni ujenzi wa uchumi wa viwanda. Tunataka kujenga uchumi wa viwanda ili kukabiliana na tatizo la umaskini na ukosefu wa ajira nchini. Utekelezaji wa Mpango huu umeanza mwezi Julai mwaka huu, ambapo imepitisha bajeti ya shilingi trilioni kuanza kuutekeleza. Kwa mara ya kwanza katika historia ya nchi yetu, Serikali imetenga asilimia   ya bajeti yote kutekeleza shughuli za maendeleo, ikiwemo ujenzi ya miundombinu ya usafiri na nishati ya umeme. Tumetenga fedha nyingi kwenye ujenzi wa miundombinu ya usafiri na nishati kwa kutambua umuhimu wake katika ujenzi wa uchumi wa viwanda. Katika bajeti ya mwaka, tutaendelea na utekelezaji wa miradi umeme ya Kinyerezi I (kupanua uwezo wake kutoka Megawati   hadi kufikia Megawati  ) na Kinyerezi II utakaokuwa na uwezo wa kuzalisha Megawati  . Aidha, tumetenga shilingi trilioni   kuanza ujenzi wa reli ya kati kwa kiwango cha kimataifa (standard gauge) ambayo itaiunganisha nchi yetu na nchi za Burundi na Rwanda. Tumekwishanunua ndege sita mpya, ambapo ndege tatu ni aina ya Q  Bombardier zenye uwezo wa kubeba abiria   kila moja. Kati ya ndege hizo tatu, mbili tayari zimewasili na kuanza kazi. Ndege mbili zitakuwa ni aina ya CS   zenye uwezo wa kubeba abiria   ambazo ni kwa mara ya kwanza zitatumika Barani Afrika. Tumeanza pia kufanya malipo ya kununua ndege kubwa aina ya Boeing   yenye uwezo wa kubeba abiria takriban  . Tunaamini hatua hii itasaidia kukuza sekta ya utalii nchini. Ndugu Wananchi; Mabibi na Mabwana; Sambamba na kujenga miundombinu ya uchumi, tunaendelea kuboresha sekta za afya na elimu. Kwenye elimu nako tumeanza kutoa elimumsingi bila malipo, ambapo kila mwezi tunatenga shilingi bilioni    kwa ajili ya kugharamia. Tumeongeza fedha za mikopo ya Elimu ya Juu kutoka shilingi bilioni   hadi kufikia shilingi bilioni  . Matokeo yake idadi ya wanafunzi wa darasa la kwanza na elimu ya juu imeongezeka. Darasa la kwanza imeongezeka kwa zaidi ya asilimia  , sekondari kwa asilimia   na wanufaika wa mikopo ya elimu ya juu wameongezeka kutoka wanafunzi  ,  hadi kufikia takriban wanafunzi  , . Na kuhusu afya, tumeongeza bajeti ya kununua dawa kutoka shilingi bilioni   mwaka jana hadi kufikia shilingi bilioni   mwaka huu. Vilevile, tumeongeza ukusanyaji wa kodi kutoka wastani wa shilingi bilioni   hadi kufikia shilingi trilioni kwa mwezi. Tumedhibiti mianya ya ukwepaji kodi na matumizi mabaya ya fedha za Serikali, hususan kwa kuzuia safari za nje zisizo na tija na kuwabaini watumishi hewa  , . Aidha, tumeanza kuondoa kero mbalimbali kwa wananchi, ikiwemo kupunguza utitiri wa kodi kwa wakulima na kiwango cha kodi wanacholipa wafanyakazi kutoka asilimia   hadi  . Nina matumaini makubwa kuwa, kutokana na hatua hizi tuazozichukua, azma yetu ya kuwa nchi ya uchumi wa kati unaoogozwa na viwanda ifikapo mwaka   itawezekana. Na pia tutaweza kutimiza dhamira yetu ya kuboresha huduma za jamii na kuondoa kero mbalimbali kwa wananchi, ikiwemo uzembe kwa watumishi wa umma na rushwa. Ndiyo, ni lazima tukomeshe Rushwa. Rushwa ni kansa na pia ni adui wa haki na maendeleo. Kwa sababu hiyo, naahidi kuwa Serikali itaendelea kuchukua hatua za “kuwatumbua” watumishi wa umma wazembe na wabadhirifu. Na katika hili, nalishukuru Bunge la Jamhuri ya Muungano wa Tanzania kwa kupitisha Sheria ya kuanzisha Mahakama ya Mafisadi. Waheshimiwa Viongozi; Wananchi wenzangu; Mabibi na Mabwana; Leo nilipanga niwasalimie tu. Hivyo basi, sitapenda kuwachosha kwa hotuba ndefu. Hata hivyo, kabla sijahitimisha hotuba yangu, naomba mniruhusu nieleze masuala mawili ya mwisho ambayo binafsi nitafurahi sana kama kila Mtanzania ataendelea kuyazingatia. Jambo la kwanza ni kuhusu umuhimu wa kudumisha Amani, Umoja na Mshikamano wetu. Kama mnavyofahamu, amani ni msingi wa maendeleo. Bila ya amani, hakuna maendeleo. Hivyo basi, leo tunapoadhimisha Sherehe hii ya Uhuru, napenda kuwahimiza Watanzania wote kuendelea kuilinda amani yetu na kuwafichua watu wenye nia ya kuhatarisha amani yetu. Sambamba na kulinda amani yetu, hatuna budi kudumisha umoja, mshikamano na muungano wetu, ambao ndiyo nguvu na silaha yetu kubwa kama taifa. Jambo la pili, ni kuhusu kuchapa kazi kwa bidii. Kazi ni utu. Hivyo basi, kila mmoja wetu lazima afanye kazi kwa bidii ili kwenda sambamba na kaulimbiu yetu ya “Hapa Kazi tu”. Uwe mkulima, mfanyakazi, mfugaji, mvuvi au mfanyabiashara sote ni lazima tujipange kufanya kazi kwa bidii. Wazee wetu wa zamani walipambana na kutuletea uhuru. Sasa ni wajibu wetu kuchapakazi kwa bidii ili kulijenga Taifa letu. Hatuna mjomba wala shangazi kutoka nje kutuletea maendeleo. Waheshimiwa Viongozi; Wananchi wenzangu; Mabibi na Mabwana; Napenda nihitimishe kwa kusema tena kuwa leo ni siku ya furaha. na ya kihistoria kwa Taifa letu. Naipongeza Kamati ya Maandalizi kwa kufanikisha Maadhimisho haya. Sherehe zimefana sana. Navipongeza na kuvishukuru vikosi vyetu vya ulinzi na usalama kwa gwaride zuri ambalo tumeshuhudia. Mmeonesha umahiri mkubwa sana na kwa hakika nchi yetu ipo salama. Halikadhalika, nawashukuru wana-Dar es Salaam chini ya Mkuu Mkoa wenu, Paul Makonda, kwa kujitokeza kwa wingi kuhudhuria Maadhimisho haya. Navipongeza pia vikundi vyote vya burudani kwa kutuburudisha. Mwisho lakini sio kwa umuhimu, nawashukuru wageni wetu waalikwa wote kwa kuja kuungana nasi katika Sherehe hizi. Nawashukuru sana Mabalozi kutoka nchi mbalimbali na taasisi za kimataifa. Nawaahidi kuwa tutaendelea kushirikiana nanyi. Napenda kurudia tena ahadi yangu kwa wananchi wote kuwa, Serikali ya Awamu ya Tano imejipanga kufanya kazi kwa manufaa ya Watanzania wote na kamwe hatutawaagusha. Tutafanya kazi pia kwa bidii bila ya kumbagua mtu yeyote. Mungu Ibariki Tanzania! Mungu Wabariki Watanzania! “Ahsanteni Sana kwa kunisikiliza”