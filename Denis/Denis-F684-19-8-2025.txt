  HOTUBA YA WAZIRI WA MAMBO YA NDANI YA    NCHI MHE. INNOCENT LUGHA BASHUNGWA (MB.),    AKIWASILISHA BUNGENI MAKADIRIO YA MAPATO    NA MATUMIZI YA FEDHA KWA WIZARA YA MAMBO    YA NDANI YA NCHI KWA MWAKA 2025/26    Mhe. Innocent Lugha Bashungwa (Mb.),    Waziri wa Mambo ya Ndani ya Nchi    Mhe. Daniel Baran Sillo (Mb.),    Naibu Waziri wa Mambo ya Ndani ya Nchi    Ndugu Ally Senga Gugu      Katibu Mkuu Wizara ya    Mambo ya Ndani ya Nchi.    Dkt. Maduhu Isaac Kazi    Naibu Katibu Mkuu Wizara ya    Mambo ya Ndani ya Nchi        James W. Kaji    Mkurugenzi Mkuu    Mamlaka ya Vitambulisho vya Taifa    Camillus M. Wambura    Inspekta Jenerali wa Jeshi la Polisi    Jeremiah Y. Katungu    Kamishna Jenerali wa Jeshi la Magereza    John W. Masunga    Kamishna Jenerali wa Jeshi la    Zimamoto na Uokoaji    Dkt. Anna P. Makakala    Kamishna Jenerali wa Uhamiaji    ORODHA YA VIFUPISHO    ADEX Abu Dhabi Export Office    ARV Anti-Retroviral    AU African Union    CAMARTEC Centre of Agriculture Mechanization and    Rural Technology    CMIS Case Management Information System    Dkt. Daktari    DNA Deoxyribonucleic Acid    DRC Democratic Republic of Congo    eGA e-Government Authority    EML Extra Mural Labour    EU European Union    FCU Financial Crime Unit    GePG Government Electronic Payment Gateway    GIZ Gesellschaft für Internationale    Zusammenarbeit    IAA Institute of Accontancy Arusha    IOM International Organisation for Migration    IPU Inter-Parliamentary Union    LPG Liquefied Petroleum Gas    Mb. Mbunge    Mhe. Mheshimiwa    MONUSCO Mission de I’organisation des Nations Unies    pour la Stabilisations en Re’publique    de’mocratique du Congo    MoU Memorandam of Understanding    NACTVET The National Council for Technical and    Vocational Education    NIDA National Identification Authority    NIN National Identification Number    NOCMIS Non-Custodial Management Information    System    NSSF National Social Security Fund    NUU Nje, Ulinzi na Usalama    OPD Outpatient Department    REA Rural Energy Agency    RITA Registration Insolvency and Trusteeship    Agency    RSMIS Registration of Societies Management    Information System    SHIMA Shirika la Magereza    STAMICO State Mining Corporation Operation    TaESA Tanzania Employment Services Agency    TAKUKURU Taasisi ya Kuzuia na Kupambana na Rushwa    TARI Tanzania Research Institute    TCRA Tanzania Communication Regulatory    Authority    TCU Tanzania Commission for Universities    TEHAMA Teknolojia ya Habari na Mawasiliano    TEWW Taasisi ya Elimu ya Watu Wazima    TIPM Tanzania Institute of Project Management    TPA Tanzania Port Authority    TRITA Tanzania Regional Immigration Training    Academy    UAE United Arab Emirates    UN United Nations    UN WOMEN United Nations – Women    UNDP United Nations Development Programme    UNHCR United Nations High Commissioner for    Refugees    UNICEF United Nations Children's Fund    UNISFA United Nations Interim Security Force for    Abyei    UNMISS United Nations Mission in South Sudan    UNMIT United Nations Intergrated Mission in TimorLeste    VETA Vocational Education and Training Authority    WFP World Food Programme    ZCSRA Zanzibar Civil Status Registration Agency        HOTUBA YA WAZIRI WA MAMBO YA NDANI YA    NCHI MHE. INNOCENT LUGHA BASHUNGWA (MB.),    AKIWASILISHA BUNGENI MAKADIRIO YA MAPATO    NA MATUMIZI YA FEDHA KWA WIZARA YA MAMBO    YA NDANI YA NCHI KWA MWAKA 2025/26    UTANGULIZI    Mheshimiwa Spika, naomba kutoa hoja kwamba,    Bunge lako lipokee na kujadili Taarifa ya Utekelezaji wa    Mpango na Bajeti ya Mwaka 2024/25 na kupitisha    Makadirio ya Mapato na Matumizi ya Fedha kwa Wizara    ya Mambo ya Ndani ya Nchi kwa mwaka 2025/26.    Mheshimiwa Spika, awali ya yote namshukuru    Mwenyezi Mungu kwa kunijalia afya njema na kuweza    kuwasilisha katika Bunge hili kwa mara ya kwanza Hotuba    ya Makadirio ya Mapato na Matumizi ya Fedha kwa    mwaka 2025/26 nikiwa Waziri wa Mambo ya Ndani ya    Nchi. Naomba nitumie fursa hii kumshukuru kwa dhati    Mhe. Dkt. Samia Suluhu Hassan, Rais wa Jamhuri ya    Muungano wa Tanzania na Amiri Jeshi Mkuu kwa    kuendelea kuniamini na kuniteua kuwa Waziri wa Mambo    ya Ndani ya Nchi tarehe 10 Desemba 2024. Aidha,         nampongeza Mhe. Rais kwa kuendelea kuliongoza vema    Taifa letu katika nyanja mbalimbali za kitaifa na kimataifa.    Mheshimiwa Spika, Bunge lako, Watanzania na    Dunia kwa ujumla imeendelea kushuhudia uwepo wa    amani, usalama, utulivu na mshikamano katika Jamhuri    ya Muungano wa Tanzania. Hii ni kutokana na uongozi na    usimamizi madhubuti wa Mhe. Dkt. Samia Suluhu    Hassan, Rais wa Jamhuri ya Muungano wa Tanzania na    Amiri Jeshi Mkuu. Utendaji na ufanisi wa Wizara ya    Mambo ya Ndani ya Nchi pamoja na Vyombo vya    Usalama vilivyopo chini yake unaendelea kuimarika    kutokana na hatua zinazochukuliwa na Serikali ya Awamu    ya Sita.    Mheshimiwa Spika, naomba nitumie nafasi hii    kuwapongeza na kuwashukuru Viongozi wote wa Kitaifa    kwa kumsaidia Mheshimiwa Rais kutekeleza majukumu    yake pamoja na miongozo wanayonipatia ya kuboresha    utendaji wa Wizara ya Mambo ya Ndani ya Nchi.    Mheshimiwa Spika, Viongozi hao ni pamoja na    Mhe. Dkt. Philip Isdor Mpango, Makamu wa Rais wa    Jamhuri ya Muungano wa Tanzania, Mhe. Dkt. Hussein         Ali Mwinyi, Rais wa Zanzibar na Mwenyekiti wa Baraza la    Mapinduzi, Mhe. Kassim Majaliwa Majaliwa (Mb.), Waziri    Mkuu wa Jamhuri ya Muungano wa Tanzania, Mhe. Dkt.    Dotto Mashaka Biteko (Mb.), Naibu Waziri Mkuu wa    Jamhuri ya Muungano wa Tanzania na Waziri wa Nishati.    Mheshimiwa Spika, napenda kukushukuru wewe    binafsi Mhe. Dkt. Tulia Ackson Mwansasu (Mb.), Spika wa    Bunge la Jamhuri ya Muungano wa Tanzania na Rais wa    Umoja wa Mabunge Duniani (IPU). Pia, namshukuru Mhe.    Mussa Azzan Zungu (Mb.), Naibu Spika wa Bunge la    Jamhuri ya Muungano wa Tanzania kwa kumsaidia Spika    kuliongoza vema Bunge. Bunge hili limekuwa ni kielelezo    na mfano wa kuigwa katika kuishauri Serikali ili kuleta    maendeleo ya wananchi na Taifa kwa ujumla. Aidha,    nawapongeza na kuwashukuru Wenyeviti wa Bunge,    Katibu wa Bunge, Wenyeviti wa Kamati za Kudumu za    Bunge na Waheshimiwa Wabunge wote kwa ushirikiano    wanaoutoa katika kuboresha utekelezaji wa majukumu ya    Wizara ya Mambo ya Ndani ya Nchi.    Mheshimiwa Spika, vilevile, namshukuru Mhe.    Vita Rashid Kawawa Mbunge wa Jimbo la Namtumbo, na         Mwenyekiti wa Kamati ya Kudumu ya Bunge ya Mambo    ya Nje, Ulinzi na Usalama (NUU), Mhe. Vincent Paul    Mbogo Mbunge wa Jimbo la Nkasi Kusini, Makamu    Mwenyekiti wa Kamati ya NUU, Wajumbe na Sekretarieti    ya Kamati hiyo. Kamati imechambua kwa kina Makadirio    ya Mapato na Matumizi ya Wizara na kutoa ushauri    uliosaidia kuboresha bajeti kwa mwaka 2025/26 na    utendaji wa Wizara kwa ujumla. Katika kipindi kifupi    ambacho nimefanya kazi na Kamati hii, nimefaidika na    ushauri na maoni ya msingi yanayonisaidia kuimarisha    utekelezaji wa kazi za Wizara.    Mheshimiwa Spika, kipekee naishukuru kwa    moyo wa dhati familia yangu (Mke wangu Jennifer na    watoto wangu Santo, Solana, Sankara na Samora) kwa    kunipa ushirikiano mkubwa na hivyo kunipa utulivu katika    kusimamia majukumu ya Wizara ya Mambo ya Ndani ya    Nchi. Aidha,nawashukuru sana waajiri wangu, wananchi    wa Jimbo la Karagwe kwa kushirikiana nami kwa    maendeleo ya Wilaya yetu ya Karagwe.        Mapitio ya Mapato na Matumizi ya Fedha kwa Mwaka    /25    Mheshimiwa Spika, katika mwaka 2024/25 Wizara    iliidhinishiwa bajeti ya jumla ya Shilingi trilioni 1.71. Kati ya    fedha hizo, Shilingi bilioni 870.43 ni za Mishahara, Shilingi    bilioni 551.58 za Matumizi Mengineyo na Shilingi bilioni    za Miradi ya Maendeleo. Kwa upande wa fedha za    Miradi ya Maendeleo, Shilingi bilioni 285.63 ni fedha za    ndani na Shilingi bilioni 4.06 ni fedha za nje.    Mheshimiwa Spika, hadi kufikia Aprili 2025 jumla    ya Shilingi trilioni 1.57 zimepokelewa na Wizara ya    Mambo ya Ndani ya Nchi kutoka Wizara ya Fedha. Kati ya    fedha hizo, Shilingi bilioni 684.68 ni kwa ajili ya Mishahara,    Shilingi bilioni 502.92 ni za Matumizi Mengineyo na    Shilingi bilioni 384.58 za utekelezaji wa Miradi ya    Maendeleo. Fedha zilizopokelewa ni sawa na asilimia    ya bajeti yote ya Wizara iliyoidhinishwa na Bunge la    Jamhuri ya Muungano wa Tanzania.        Ukusanyaji wa Maduhuli ya Serikali    Mheshimiwa Spika, katika mwaka 2024/25 Wizara    ina lengo la kukusanya maduhuli ya Serikali ambayo ni    jumla ya Shilingi bilioni 403.30. Hadi kufikia Aprili 2025    jumla ya Shilingi bilioni 318.53 zimekusanywa sawa na    asilimia 78.98 ya lengo.    TAARIFA YA UTEKELEZAJI WA MPANGO NA    BAJETI KWA MWAKA 2024/25 NA MAKADIRIO YA    MAPATO NA MATUMIZI YA FEDHA KWA MWAKA    /26    Mafanikio yaliyopatikana katika Mwaka 2024/25    Mheshimiwa Spika, katika utekelezaji wa mpango    na bajeti kwa mwaka 2024/25 Wizara ya Mambo ya Ndani    ya Nchi imepata mafanikio mbalimbali yakiwemo:    Mafanikio ya Mamlaka ya Vitambulisho vya Taifa    (NIDA)    Mheshimiwa Spika, katika kipindi cha Julai 2024    hadi Aprili 2025 jumla ya watu 844,994 walisajiliwa na    kutambuliwa. Idadi hii imeongeza watu waliosajiliwa na         kutambuliwa tangu kuanza kwa usajili na utambuzi kufikia    watu 25,854,970 sawa na asilimia 81.9 ya watu    ,582,976 wenye umri kuanzia miaka 18 kwa mujibu wa    sensa ya watu na makazi ya mwaka 2022. Wizara    imedhamiria kukamilisha usajili wa watu takribani milioni    sita katika kipindi cha miaka mitatu kuanzia mwaka    /26 – 2027/28.    Mheshimiwa Spika, vilevile, jumla ya Namba za    Utambulisho wa Taifa (NIN) 757,189 zilizalishwa na    kugawiwa kwa wananchi. Hivyo, kufanya jumla ya NIN    zilizozalishwa kufikia 21,514,741 sawa na asilimia 83.2 ya    idadi ya watu waliosajiliwa tangu kuanza kwa zoezi la    usajili na utambuzi wa watu nchini. Namba za utambulisho    (NIN) 17,879 ambazo bado hazijazalishiwa vitambulisho    zinatarajiwa kukamilishwa kabla ya Juni 2025.    Mheshimiwa Spika, katika kipindi cha Julai 2024    hadi Aprili 2025 Serikali ya Awamu ya Sita imefanikiwa    kuzalisha jumla ya Vitambulisho vya Taifa 1,243,105 na    kufanya jumla ya vitambulisho vilivyozalishwa kufikia    ,308,774 sawa na asilimia 99 ya idadi ya Namba za    Utambulisho 21,514,741 zilizozalishwa. Aidha, kwa         kipindi hicho jumla ya Vitambulisho vya 1,092,160    vimesambazwa kwa wananchi na kufanya jumla ya    vitambulisho vilivyosambazwa kufikia 21,191,598.    Mafanikio ya Jeshi la Polisi    Mheshimiwa Spika, nchi yetu imeendelea    kudumisha amani, utulivu na usalama, hivyo kufanya nchi    yetu kuwa kivutio kwa wawekezaji na wageni. Hali hiyo    inatokana na Jeshi la Polisi kushirikiana na Vyombo    vingine vya Ulinzi na Usalama.    Mheshimiwa Spika, katika kipindi cha Julai 2024    hadi Aprili 2025 makosa makubwa ya jinai yalitolewa    taarifa katika vituo vya Polisi yalikuwa makosa 40,022    ikilinganishwa na makosa 43,147 yaliyotolewa taarifa    katika kipindi kama hicho kwa mwaka 2023/24. Hivyo,    makosa 3,125 yamepungua sawa na asilimia 7.2.    Mheshimiwa Spika, jumla ya magari 218    yamepokelewa na Jeshi la Polisi kwa ajili ya matumizi ya    Makamishna, Naibu Kamishna, Makamanda wa Polisi wa    Mikoa/Vikosi, Wakuu wa Polisi Wilaya na Vitengo ndani    ya Jeshi la Polisi, pamoja na pikipiki 105 za Polisi Kata na         Shehia. Upatikanaji wa magari na pikipiki utaimarisha    utolewaji wa huduma kwa wananchi.    Mafanikio ya Jeshi la Magereza    Mheshimiwa Spika, Wizara kupitia Jeshi la    Magereza imefanikiwa kuondoa changamoto ya    msongamano wa wafungwa na mahabusu magerezani.    Hata hivyo, kupitia juhudi za Serikali ya Awamu ya Sita    msongamano wa wafungwa na mahabusu magerezani    umepungua kutoka 33,7640 mwaka 2020/21 hadi    kufikia 27,088 mwezi Aprili 2025. Hii inaonesha    wafungwa na mahabusu 6,676 wamepungua    magerezani, sawa na asilimia 20 ya uwezo wa kisheria    wa kuhifadhi wafungwa na mahabusu 29,902.    Mheshimiwa Spika, Wizara kupitia Jeshi la    Magereza imefanikiwa kutumia nishati safi katika    magereza yote 129 kwa ajili ya kupikia chakula cha    wafungwa na mahabusu magerezani. Utekelezaji huu ni    sawa na asilimia 100 ya lengo ya kupeleka nishati safi kwa    magereza yote nchini. Namshukuru Mhe. Dkt. Samia    Suluhu Hassan, Rais wa Jamhuri ya Muungano wa    Tanzania na Amiri Jeshi Mkuu kwa maelekezo yake         juu ya matumizi ya nishati safi ambayo yamewezesha    Jeshi la Magereza kupata mafaniko haya.    Mheshimiwa Spika, Serikali ya Awamu ya Sita    imefanikiwa kuanza kutumia huduma ya mahakama    mtandao ambayo kwa sasa inatolewa kwenye magereza    kati ya 129. Aidha, huduma ya mahakama mtandao    kwa magereza 63 yaliyobaki itakamilika mwaka 2028/29.    Utolewaji wa huduma hiyo umesaidia kuharakisha    usikilizaji wa mashauri ya mahabusu, kupunguza    gharama kwa Serikali katika usafirishaji wa wafungwa na    mahabusu, kuokoa muda wa kusikilizwa mashauri ya    wafungwa na mahabusu na upatikanaji wa haki kwa    wakati, kuboresha hifadhi na kumbukumbu za mashauri.    Mafanikio ya Jeshi la Zimamoto na Uokoaji    Mheshimiwa Spika, mafanikio mengine ni    kutekelezwa kwa mradi wa ununuzi wa mitambo na vifaa    vya kuzima moto na uokoaji wenye thamani ya Dola za    Marekani milioni 100. Hadi kufikia Aprili 2025 Wizara ya    Mambo ya Ndani ya Nchi kupitia Jeshi la Zimamoto na    Uokoaji imepokea magari 40 ya kubebea majeruhi wa    majanga, magari 30 ya mawasiliano na kuongoza         operesheni za kuzimamoto na uokoaji, karakana sita (6)    zinazohamishika kwa ajili ya matengenezo ya magari na    mitambo.    Mafanikio ya Idara ya Uhamiaji    Mheshimiwa Spika, Wizara kupitia huduma za    uhamiaji imewezesha uingiaji wa wageni kuongezeka    kufikia 1,839,342 katika kipindi cha Julai 2024 hadi Aprili    ikilinganishwa na wageni 511,243 walioingia nchini    kwa kipindi kama hicho mwaka 2020/21. Hizi ni juhudi za    Mhe. Dkt. Samia Suluhu Hassan, Rais wa Jamhuri ya    Muungano wa Tanzania zilizofanywa na Serikali ya    Awamu ya Sita kupitia mikakati mbalimbali ikiwemo    Filamu ya Royal Tour.    Ongezeko la Bajeti    Mheshimiwa Spika, katika kipindi cha miaka minne    ya Serikali ya Awamu ya Sita bajeti ya Wizara ya Mambo    ya Ndani ya Nchi imeongezeka kutoka Shilingi bilioni    mwaka 2021/22 hadi kufikia Shilingi trilioni 2.06    mwaka 2025/26, sawa na ongezeko la asilimia 120.    Namshukuru kwa dhati Mhe. Dkt. Samia Suluhu         Hassan, Rais wa Jamhuri ya Muungano wa Tanzania    na Amiri Jeshi Mkuu kwa kuongeza bajeti ya Wizara    ambayo imeendelea kuboresha utendaji na kuongeza    ufanisi katika kutoa huduma kwa wananchi.    Mafunzo na Upandishaji Vyeo    Mheshimiwa Spika, katika kipindi cha Julai 2024    hadi Aprili 2025 Wizara imeweza kutoa mafunzo kwa    jumla ya Maafisa, Wakaguzi, Askari na Watumishi raia    ,800 ndani na nje ya nchi; na kupandishwa vyeo    Maafisa, Wakaguzi na Askari 20,706 katika ngazi    mbalimbali. Mafunzo hayo na upandishwaji vyeo    umesaidia kuongeza morali ya utendaji kazi na ufanisi.    Uzinduzi wa Mikakati ya Mawasiliano ya Wizara    Mheshimiwa Spika, Wizara imefanikiwa kuzindua    Mikakati sita (6) ya Mawasiliano ambayo imeanza    kutekelezwa kuanzia mwaka 2024/25 – 2025/26. Mikakati    hiyo ilizinduliwa tarehe 09 Januari 2025 kwa lengo la    kuimarisha utolewaji wa elimu na taarifa kwa umma.         Maeneo ya Kipaumbele katika Bajeti ya Mwaka    /26    Mheshimiwa Spika, katika mwaka 2025/26 Wizara    ya Mambo ya Ndani ya Nchi itatekeleza maeneo matano    (5) ya kipaumbele yafuatayo:     Kuendelea kudumisha usalama wa raia na mali    zao;     Kuendelea na utekelezaji wa maelekezo ya    Mhe. Rais kuhusu Tume ya Haki Jinai;   Kuboresha na kujenga miundombinu ya ofisi na    makazi ya Maafisa, Wakaguzi na Askari;     Kuimarisha na kuboresha huduma za Uhamiaji    Mtandao; na    (v.) Kuanza zoezi la usajili na utambuzi wa watu    chini ya umri wa miaka 18.    Upandishaji Vyeo    Mheshimiwa Spika, kuanzia Julai 2024 hadi Aprili    Wizara imewapandisha vyeo jumla ya watumishi         ,706 katika ngazi mbalimbali za uongozi. Kati ya hao,    watumishi 52 wa Makao Makuu ya Wizara, watumishi    ,896 ni wa Jeshi la Polisi, 518 wa Jeshi la Magereza,    ,120 wa Jeshi la Zimamoto na Uokoaji, 1,745 wa Idara    ya Uhamiaji na 375 wa NIDA. Upandishwaji vyeo    umeongeza morali na ufanisi katika utendaji kazi kwa    watumishi.    Mheshimiwa Spika, katika mwaka 2025/26 Wizara    itawapandisha vyeo jumla ya watumishi 12,272. Kati ya    hao, watumishi 123 ni wa Makao Makuu ya Wizara, 8,325    wa Jeshi la Polisi, 3,551 wa Jeshi la Magereza, 48 wa    Jeshi la Zimamoto na Uokoaji, 166 wa Idara ya Uhamiaji    na 59 wa NIDA.    Ajira kwa Askari na Watumishi Raia    Mheshimiwa Spika, katika kipindi cha Julai 2024    hadi Aprili 2025 Wizara imeajiri jumla ya watumishi    ,411. Kati ya watumishi hao, 49 wa Makao Makuu ya    Wizara, 17,605 Jeshi la Polisi, 725 Jeshi la Magereza, 425    Jeshi la Zimamoto na Uokoaji, 558 Idara ya Uhamiaji na    NIDA.         Mheshimiwa Spika, Wizara inatarajia kuajiri    watumishi 7,666 kwa mwaka 2025/26. Kati ya hao,    watumishi 56 wa Makao Makuu ya Wizara, 5,237 Jeshi la    Polisi, 766 Jeshi la Magereza, 1,000 Jeshi la Zimamoto na    Uokoaji, 457 Idara ya Uhamiaji na 150 NIDA.    Mafunzo kwa Watumishi    Mheshimiwa Spika, katika kipindi cha Julai 2024    hadi Aprili 2025, Wizara imewezesha mafunzo ya    kuwajengea uwezo jumla ya maafisa, askari na watumishi    raia 15,849 ndani na nje ya nchi. Kati ya hao, watumishi    ni wa Makao Makuu ya Wizara, 11,268 Jeshi la Polisi,    Jeshi la Magereza, 1,446 Jeshi la Zimamoto na    Uokoaji, 2,104 Idara ya Uhamiaji na 76 NIDA. Mafunzo    hayo yameboresha utendaji kazi na kuongeza ufanisi wa    Wizara.    Mheshimiwa Spika, katika mwaka 2025/26 Wizara    imetenga jumla ya Shilingi bilioni 34.88 ili kuwezesha    mafunzo kwa watumishi 30,879. Kati ya hao, watumishi    ni wa Makao Makuu ya Wizara; 22,500 Jeshi la Polisi,    ,241 Jeshi la Magereza, 2,347 Jeshi la Zimamoto na    Uokoaji, 2,611 Idara ya Uhamiaji na 42 wa NIDA.         Maeneo ya Ujenzi wa Ofisi, Vituo na Makazi    Mheshimiwa Spika, katika kipindi cha Julai 2024    hadi Aprili 2025 Shilingi bilioni 1.20 zimepokelewa na    Wizara kwa ajili ya upatikanaji wa maeneo 177. Kati ya    maeneo hayo 117 ya Jeshi la Polisi, 23 ya Jeshi la    Magereza, saba (7) ya Jeshi la Zimamoto na Uokoaji na    ya Idara ya Uhamiaji. Maeneo hayo ni kwa ajili ya    ujenzi wa ofisi, vituo na makazi kwa Maafisa, Wakaguzi    na Askari.    Mheshimiwa Spika, jumla ya Shilingi bilioni 2.04    zimetengwa kwa mwaka 2025/26 ili kuwezesha    upatikanaji wa maeneo kwa ajili ya ujenzi wa ofisi, vituo    na makazi kwa Maafisa, Wakaguzi na Askari. Kati ya    fedha hizo Shilingi milioni 532.45 za Jeshi la Polisi,    Shilingi milioni 795.76 za Jeshi la Magereza, Shilingi    milioni 600 za Jeshi la Zimamoto na Uokoaji na Shilingi    milioni 120 za Idara ya Uhamiaji.    Makazi kwa Maafisa, Wakaguzi na Askari    Mheshimiwa Spika, hadi kufikia Aprili 2025 jumla    ya Shilingi bilioni 18.85 zimepokelewa kwa ajili ya         ukarabati na ujenzi wa makazi kwa Maafisa, Wakaguzi na    Askari. Kati ya fedha hizo, Shilingi bilioni 14.71 ni za Jeshi    la Polisi ambapo Shilingi bilioni 14.07 ni kwa ajili ya ujenzi    wa nyumba za makazi kwa Maafisa, Wakaguzi na Askari    na Shilingi milioni 641.59 za ukarabati wa nyumba za    makazi na Shilingi milioni 147.88 za Jeshi la Magereza za    ujenzi wa nyumba tano (5) za Askari Gereza    Kalilankulukulu mkoani Katavi.    Mheshimiwa Spika, vilevile, Shilingi bilioni 2.50 ni    kwa ajili ya kuendeleza ujenzi wa majengo mawili (2) ya    ghorofa ya makazi ya Askari wa Jeshi la Zimamoto na    Uokoaji Kikombo Jijini Dodoma na Shilingi bilioni 1.50 za    ujenzi wa ghorofa moja (1) la makazi ya Maafisa,    Wakaguzi na Askari wa Idara ya Uhamiaji Msalato Jijini    Dodoma. Ujenzi huo utaongeza morali katika utendaji kazi    kwa watendaji hao.    Mheshimiwa Spika, Shilingi bilioni 22.50    zimetengwa katika mwaka 2025/26 kwa ajili ya    ukamilishaji na uanzishaji wa ujenzi mpya wa Makazi kwa    Maafisa, Wakaguzi na Askari wa Jeshi la Polisi. Kati ya    fedha hizo Shilingi milioni 139 ni kwa ajili ya ujenzi wa rest         house, Shilingi milioni 86.67 za ukarabati wa nyumba za    kuishi familia za Askari na Shilingi bilioni 22.28 kwa ajili ya    ujenzi wa nyumba za kuishi familia za Askari, mabweni ya    wanafunzi na watumishi katika vyuo vya mafunzo ya Polisi    Tanzania.    JESHI LA POLISI    Hali ya Usalama Nchini    Mheshimiwa Spika, kwa kipindi cha Julai 2024    hadi Aprili 2025 Jeshi la Polisi kwa kushirikiana na    Vyombo vya Ulinzi na Usalama limefanya doria, misako    na operesheni za kubaini, kuzuia, kutanzua na    kupambana na uhalifu nchini ikiwemo kwenye barabara    kuu na mipakani. Ushirikiano huo umewezesha    kudumisha amani na utulivu, hivyo kuifanya nchi yetu    kuendelea kuwa kivutio kwa wawekezaji na watalii. Aidha,    elimu kwa umma juu ya utekelezaji wa dhana ya ulinzi    shirikishi katika kupambana na uhalifu imetolewa.    Mheshimiwa Spika, katika kipindi husika makosa    makubwa ya jinai 40,022 yalitolewa taarifa katika vituo vya    Polisi nchini ikilinganishwa na makosa 43,147        yaliyotolewa taarifa katika kipindi kama hicho kwa mwaka    /24. Takwimu hizi zinaonesha kuwa makosa 3,125    yamepungua sawa na asilimia 7.2. Kupungua kwa    makosa hayo kunatokana na elimu inayotolewa kwa jamii,    doria, misako na operesheni zinazofanywa kwa    kushirikiana na vyombo vingine vya ulinzi na usalama.    Mheshimiwa Spika, operesheni nyingine    zilizofanyika ni kudhibiti uhalifu wa matumizi ya silaha    ambapo silaha 184 na risasi 429 zilikamatwa katika kipindi    cha Julai 2024 hadi Aprili 2025. Silaha hizo ni Shortgun    , bastola 10, rifle nne (4), Mark IV tatu (3) na Magobole    Aidha, nyara za Serikali 2,092 zenye uzito wa    kilogramu 23,459.75 zilikamatwa na watuhumiwa 769    walifikishwa mahakamani na kesi zao zipo katika hatua    mbalimbali.    Uhalifu wa Kimtandao (Cyber Crimes)    Mheshimiwa Spika, uhalifu wa kimtandao    umekuwa tishio duniani na hapa nchini kutokana na    maendeleo ya sayansi na teknolojia. Katika kipindi cha    Julai 2024 hadi April 2025, jumla ya makosa 748         yaliripotiwa katika Vituo vya Polisi ikilinganishwa na    makosa 865 yaliyoripotiwa kwa kipindi kama hicho    mwaka 2023/24. Makosa 117 yamepungua sawa na    asilimia 13.5. Kupungua kwa makosa hayo    kunatokana na operesheni, kuimarishwa kwa doria    mtandaoni (On line Patrol) pamoja na elimu    inayoendelea kutolewa kwa wananchi kuhusu    matumizi sahihi ya mitandao.    Mheshimiwa Spika, pia, operesheni iliyofanywa    na Jeshi la Polisi kwa kushirikiana na Mamlaka ya    Mawasiliano (TCRA) katika Mikoa ya Morogoro    (Ifakara), Rukwa (Sumbawanga), Dar es Salaam    (Kinondoni na Ilala), Mbeya (Mbeya Mjini), Arusha    (Arusha Mjini) na Singida (Singida Mjini) iliwezesha    kukamatwa kwa watuhumiwa 66. Aidha, mashauri 50    yalifunguliwa kutokana na operesheni hiyo, ambapo    mashauri 34 yako mahakamani na mashauri 16 yako    chini ya upelelezi. Natoa pongezi kwa Jeshi la Polisi    kwa kufanya operesheni hiyo na ninaagiza iwe         endelevu. Aidha, natoa onyo kwa watu kujiepusha    na uhalifu huo.    Mheshimiwa Spika, katika kukabiliana na    changamoto ya uhalifu wa kifedha Jeshi la Polisi kwa    kushirikiana na taasisi nyingine ikiwemo TCRA    limeendelea kuchukua hatua za kudhibiti vitendo hivyo.    Hatua hizo zimewezesha uhalifu wa kifedha kupungua    kwa makosa 90 kutoka makosa 802 mwaka 2023/24 hadi    mwaka 2024/25 sawa na asilimia 11.2. Hatua    nyingine ni Jeshi la Polisi kuendelea na ununuzi wa    vitendea kazi vya kisasa, kuwapatia mafunzo watendaji ili    kuendana na teknolojia na kutoa elimu kwa umma kuhusu    uhalifu wa kifedha kwa kutumia mitandao ya simu na ya    kijamii.    Mheshimiwa Spika, ili kukabiliana na uhalifu wa    kifedha na kuondoa changamoto hiyo kwa wananchi    katika mwaka 2025/26 Jeshi la Polisi litaendelea    kuwajengea uwezo watendaji waliopo Kitengo cha    Upelelezi wa Uhalifu wa Kifedha (FCU), kuimarisha    ushirikiano na wadau, matumizi ya vifaa vya kisasa na    kutoa elimu kwa wananchi kuhusu umuhimu wa kulinda         taarifa za nywila. Aidha, Shilingi bilioni 2.3 zimetengwa    kwa ajili ya kugharamia upatikanaji wa taarifa za upelelezi    wa makosa ya jinai sanjari na kufanya operesheni za    uhalifu wa kifedha.    Usalama Barabarani    Mheshimiwa Spika, takwimu zinaonesha katika    kipindi cha mwezi Julai 2024 hadi Aprili, 2025, jumla ya    matukio 1,322 yameripotiwa katika Vituo vya Polisi    ikilinganishwa na matukio 1,463 yaliyoripotiwa kipindi    kama hicho cha mwaka 2023/24. Hii inaonesha matukio    yamepungua sawa na asilimia 9.6. Aidha, katika    kipindi hicho watu waliokufa kutokana na ajali ni 1,275    ikilinganishwa na idadi ya watu 1,408 waliokufa kwa    kipindi kama hicho cha mwaka 2023/24. Hivyo, idadi ya    watu waliokufa kwa ajali za barabarani imepungua kwa    watu 133 sawa na asilimia 9.4.    Mheshimiwa Spika, watu 2,278 walijeruhiwa    kutokana na ajali kwa kipindi cha mwezi Julai 2024 hadi    Aprili 2025, ikilinganishwa na watu 2,166 waliojeruhiwa    kwa kipindi kama hicho katika mwaka 2023/24. Hili ni    ongezeko la watu 112 sawa na asilimia 5.2. Mikakati ya         Jeshi la Polisi katika kudhibiti matukio ya ajali barabarani    ni ifuatayo:    Kutoa elimu kwa wananchi: Kuendelea kutoa    elimu kuhusu usalama barabarani kwa madereva,    waendesha baiskeli na watembea kwa miguu katika    matumizi sahihi ya barabara wakati wote. Elimu hiyo    itatolewa katika maeneo yenye mikusanyiko mikubwa ya    watu ikiwemo mikutano ya jamii, vituo vya usafiri vya    mabasi, treni, teksi na bodaboda. Elimu hiyo pia    itaendelea kutolewa kupitia vyombo vya habari, mitandao    ya kijamii na tovuti.    Mafunzo kwa Madereva: kuendelea kuimarisha na    kusimamia mafunzo kwa madereva wapya na kutoa    mafunzo ya ziada kwa madereva waliopo kazini kuhusu    sheria na kanuni za barabarani.    Kuendelea kuboresha miundombinu: kuendelea    kutoa ushauri kwa sekta ya umma na sekta binafsi katika    kujenga barabara salama na kuboresha alama na taa za    barabarani, kujenga madaraja ya waenda kwa miguu na    vidhibiti mwendo kama matuta.        Kuimarisha utekelezaji wa sheria: kuendelea    kufanya ukaguzi wa mara kwa mara wa magari ili    kuhakikisha yanafuata viwango vya usalama na kufuata    kanuni, sheria na taratibu za usalama barabarani. Pia,    kuchukua na kusimamia sheria na adhabu kali kwa    madereva wasiozingatia sheria za barabarani kama vile    kuendesha kwa kasi, ulevi na matumizi ya simu wakati wa    kuendesha vyombo vya moto, sambamba na kuendelea    kufanya doria za masafa marefu (High way Patrol).    Kuwekeza katika TEHAMA na Teknolojia:    kutumia teknolojia ya GPS kufuatilia mienendo ya magari    yanapokuwa barabarani na kutoa taarifa za papo hapo za    hali ya barabara. Vilevile, kuweka kamera za usalama    barabarani katika maeneo muhimu ili kufuatilia mienendo    ya madereva na kudhibiti ukiukaji wa sheria.    Mheshimiwa Spika, maelezo ya kina kuhusu    matumizi ya teknolojia katika kupambana na ajali    barabarani pamoja na uhalifu kwa ujumla ni kama    ilivyoelezwa kwa kina katika Aya ya 42 – 45 ya Hotuba.        Ushirikishwaji wa Wananchi katika Kubaini, Kuzuia na    Kutanzua Uhalifu    Mheshimiwa Spika, changamoto zinazokabili    utekelezaji wa dhana ya Polisi Jamii nchini Tanzania ni    pamoja na: uelewa mdogo wa dhana ya Polisi Jamii kwa    wananchi na kusababisha ushiriki mdogo kutoka kwa jamii    katika kutoa taarifa za uhalifu na wahalifu; uhaba wa    askari, upungufu wa vitendea kazi ikiwemo magari na    pikipiki.    Mheshimiwa Spika, katika kipindi cha Julai 2024    hadi Aprili 2025 Jeshi la Polisi limetoa elimu kuhusu    kuzuia na kukabiliana na unyanyasaji wa kijinsia na ukatili    dhidi ya wanawake na watoto. Elimu hiyo imetolewa kwa    wananchi 7,261,728 wakiwemo mabalozi wa amani,    Viongozi wa Dini, Viongozi wa Serikali za Mitaa,    wawakilishi wa vikundi vya ulinzi shirikishi, wanawake,    vijana na kundi la watu wenye mahitaji maalum.    Mheshimiwa Spika, vilevile, mafunzo ya awali ya    Utangulizi wa Mahojiano ya Kisayansi kwa Wanawake na    Watoto yametolewa kwa watendaji 60 wa dawati la jinsia    na watoto ili kuwajengea uwezo wa kushughulikia matukio         ya ukatili wa kijinsia na unyanyasaji dhidi ya watoto.    Mafunzo hayo yamefadhiliwa na Shirika la Maendeleo la    Ujerumani (GIZ). Aidha, Jeshi la Polisi limefanya mapitio    ya mitaala ya kufundishia na kujifunzia somo la kuzuia    ukatili wa kijinsia na unyanyasaji dhidi ya watoto.    Mheshimiwa Spika, katika kudhibiti mmomonyoko    wa maadili na ukatili dhidi ya watoto, Jeshi la Polisi    limezindua rasmi kampeni ya “Tuwaambie kabla    hawajaharibiwa” tarehe 18 Agosti 2024. Hadi kufikia    Aprili 2025 kampeni hiyo imewafikia jumla ya wanafunzi    ,458 ili kuwajengea uelewa na uwezo wa kubaini    viashiria vya ukatili wa kijinsia na makosa mengine    wanapokuwa katika mazingira mapya. Kati ya hao    wanafunzi 86,935 ni wa kidato cha kwanza, 62,411 wa    kidato cha tano na 47,112 wa mwaka wa kwanza wa elimu    ya vyuo vikuu na vyuo vya kati.    Mheshimiwa Spika, Jeshi la Polisi limeratibu    ushiriki wa watendaji 19 katika mkutano wa shirikisho la    Askari wa kike na wasimamizi wa sheria duniani    uliofanyika Oktoba 2024 katika Jiji la Chicago, Marekani.    Vilevile, watendaji 20 walipata mafunzo nchini Ujerumani         kuhusu masuala ya kuzuia na kupambana na ukatili wa    kijinsia na unyanyasaji dhidi ya watoto. Pia, Jeshi    limezindua mradi uitwao “Jamii Shirikishi katika    Uzalendo na Ulinzi” uliofanyika mkoani Lindi kwa lengo    la kuwashirikisha wananchi wazalendo kwenye ulinzi na    usalama.    Mheshimiwa Spika, katika mwaka 2025/26 Jeshi    la Polisi litaendelea kuwashirikisha wananchi ili kubaini,    kuzuia na kutanzua uhalifu katika maeneo yao. Aidha,    Shilingi bilioni 30 zimetengwa kwa ajili ya mafunzo kwa    watendaji ikiwemo kutoa elimu kuhusu namna ya    kushughulikia ukatili wa kijinsia na unyanyasaji kwa    wanawake na watoto. Shilingi milioni 18.50 zimetengwa    kugharamia vipindi vya kuelimisha umma kupitia redio na    runinga na kuendelea kushirikisha wadau katika kufadhili    mafunzo, warsha na makongamano.    Ulinzi wa Amani Nje ya Nchi    Mheshimiwa Spika, katika mwaka 2024/25 Jeshi    la Polisi limeshiriki katika operesheni za ulinzi wa amani    nje ya nchi ambapo Askari 41 wapo misheni zifuatazo:    UNMISS 19 na UNISFA watatu (3) – Sudani Kusini;        MONUSCO 18 – Jamhuri ya Demokrasia ya Congo    (DRC); na MINUSCA mmoja (1) – Afrika ya Kati. Ushiriki    endelevu katika kazi za Ulinzi wa Amani nje ya nchi    unawawezesha Askari kuongeza ujuzi, uzoefu na    nidhamu inayokidhi viwango vya kitaifa na kimataifa.    Katika mwaka 2025/26, Jeshi la Polisi litaendelea kutoa    nafasi kwa Askari kushiriki katika operesheni za ulinzi wa    amani nje ya nchi.    Ujenzi wa Ofisi za Makamanda wa Polisi wa Mikoa    Mheshimiwa Spika, kupitia Mfuko wa Tuzo na    Tozo, ujenzi wa ofisi za Makamanda wa Polisi wa Mikoa    unaendelea, ambapo Mkoa wa Manyara umefikia asilimia    , Geita asilimia 95 na Mtwara asilimia 78. Miradi hiyo    imepangwa kukamilika ifikapo Julai 2025. Vilevile, ujenzi    wa ofisi za Makamanda wa Mikoa ya Rufiji, Songwe na    Simiyu umeanza na unaendelea. Miradi hii yote imepokea    jumla ya Shilingi bilioni 1.60 mwezi Aprili 2025.    Mheshimiwa Spika, ukarabati ofisi ya Kikosi cha    Kutuliza Ghasia Ziwani Mkoa wa Mjini Magharibi    umekamilika kwa gharama ya Shilingi milioni 113.14.    Aidha, Shilingi milioni 875.27 zimetumika kukamilisha         ujenzi wa jengo la Makao Makuu ya Kikosi cha Kutuliza    Ghasia Madengi Hill Jijini Dodoma. Pia, Shilingi milioni 48    zimetumika kwa ajili ya ukarabati wa jengo la Kamanda    wa Polisi wa Mkoa wa Mjini Magharibi Unguja.    Ujenzi, Ukarabati wa Majengo na Vituo vya Polisi    Mheshimiwa Spika, ujenzi na ukarabati wa vituo    vya Polisi unaendelea kwa gharama za Shilingi bilioni    kama ifuatavyo: Vituo vitatu (3) vya Daraja ‘A’ kwa    gharama ya Shilingi milioni 850; Vituo sita (6) vya Daraja    ‘B’ kwa gharama ya Shilingi bilioni 2.16; na Vituo 22 vya    Daraja ‘C’ kwa gharama ya Shilingi bilioni 2.51. Aidha,    ukarabati umefanyika katika Kituo cha Polisi Daraja ‘A’    Mkoa wa Tabora kwa gharama ya Shilingi milioni 100. Pia,    Shilingi milioni 65 zimepokelewa kwa ajili ya kuanza ujenzi    wa Kituo cha Polisi Daraja ‘B’ Micheweni, Mkoa wa    Kaskazini Pemba.    Mheshimiwa Spika, Jeshi la Polisi limekamilisha    ukarabati wa jengo la ghorofa mbili Kambi ya Ziwani Mkoa    wa Mjini Magharibi kwa gharama ya Shilingi milioni    , ghorofa mbili Kambi ya Oysterbay – Dar es    Salaam kwa gharama ya Shilingi milioni 50, ghorofa tatu         Kambi ya barabara ya Kilwa katika Mkoa wa kipolisi    Temeke kwa gharama ya Shilingi milioni 101.9, ukumbi    wa mikutano Mkoa wa Dodoma kwa gharama ya Shilingi    milioni 382.1 na maktaba ya Chuo cha Polisi Zanzibar -    Shilingi milioni 100.    Mheshimiwa Spika, ujenzi wa miradi ifuatayo    unaendelea: ghorofa moja la kuishi Askari 12 na familia    zao katika Shule ya Polisi Moshi kwa gharama ya Shilingi    milioni 475; Zahanati ya Polisi Mkoa wa Songwe – Shilingi    milioni 330; jengo la Idara ya wagonjwa wanaotibiwa na    kuondoka (OPD) katika Hospitali ya Rufaa ya Jeshi la    Polisi barabara ya Kilwa Dar es Salaam – Shilingi milioni    ; na jengo la TEHAMA Makao Makuu Dodoma –    Shilingi milioni 300. Pia, Shilingi milioni 58 zimetumika    kukarabati jengo la ofisi ya kushughulikia makosa ya    kimtandao (Cyber Crime) Dar es Salaam na Shilingi    milioni 58 zimetumika kukarabati Ofisi za uchunguzi wa    vinasaba (DNA).    Upatikanaji wa Vitendea Kazi    Mheshimiwa Spika, katika kuongeza ufanisi wa    utoaji huduma kwa wananchi, Jeshi la Polisi limepokea         Shilingi bilioni 34.78 kwa ajili ya ununuzi wa magari 275    ya Wakuu wa Upelelezi wa Mikoa, Wakuu wa Vikosi vya    Kutuliza Ghasia na Wakuu wa Upelelezi wa Wilaya    taratibu za ununuzi zinaendelea. Magari hayo    yanatarajiwa kupokelewa mwishoni mwa mwezi Juni    Upatikanaji wa magari hayo mapya na ya kisasa    yataendelea kurahisisha utendaji kazi wa Jeshi ikiwemo    kufanya doria za masafa marefu ili kuzuia matukio ya    usalama barabarani na makosa ya jinai, kuharakisha    upelelezi wa kesi na kuwewezesha Maafisa na Askari    kuwahi kwenye maeneo ya matukio (Crime scene).    Mheshimiwa Spika, Wizara kupitia Jeshi la Polisi    ilipokea magari 218 kwa ajili ya matumizi ya Makamishna,    Naibu Kamishna, Makamanda wa Polisi wa Mikoa/Vikosi,    Wakuu wa Polisi Wilaya na Vitengo ndani ya Jeshi la Polisi    pamoja na pikipiki 105 za Polisi Kata na Shehia. Pikipiki    na magari hayo yalipokelewa mwezi Machi na Aprili 2025.    Mheshimiwa Spika, pia Jeshi la Polisi limetumia    Shilingi bilioni 13.74 kwa ajili ya ununuzi wa redio 6,010    za masafa marefu na mafupi (radio calls) na Shilingi bilioni         zimetumika kununua vifaa vya mradi wa alama za vidole    Automated Fingerprint Informan System (AFIS).    Mheshimiwa Spika, vilevile, Jeshi la Polisi    limepokea Shilingi bilioni 12.47 kwa ajili ya ununuzi wa    sare za Maafisa, Wakaguzi na Askari pamoja na ununuzi    wa vifaa vya ushonaji. Upatikanaji wa sare hizo    utaendelea kuimarisha na kuongeza ari ya utendaji kazi    sanjari na kuongeza unadhifu. Aidha, kamera za video za    Wakuu wa Uchunguzi wa Kisayansi wa Mikoa katika    mikoa 35 zimenunuliwa kwa gharama ya Shilingi milioni    Upatikanaji wa vifaa hivyo utaimarisha utolewaji wa    huduma kwa wananchi.    Upimaji wa Viwanja kwa Maeneo ya Polisi    Mheshimiwa Spika, katika kipindi cha Julai, 2024    hadi Aprili, 2025 Jeshi la Polisi limepima na kulipa fidia    katika maeneo saba (7) yenye mita za mraba 372,427.16    kwenye Mikoa ya Shinyanga na Dodoma kwa gharama ya    Shilingi milioni 659. Upatikanaji wa maeneo hayo    utawezesha kuendelea kuboresha mazingira ya ofisi na    makazi kwa Maafisa, Wakaguzi na Askari. Aidha, itasaidia    kuepusha migogoro ya ardhi kati ya Jeshi la Polisi na         wananchi. Katika mwaka 2025/26, Jeshi la Polisi    limetenga Shilingi milioni 532.45 kwa ajili ya kupima    viwanja, kupata maeneo mapya na kulipa fidia.    Fidia na Matibabu kwa Askari    Mheshimiwa Spika, katika mwaka 2024/25 Jeshi    la Polisi limetumia Shilingi milioni 520.81 kutoka katika    Mfuko wa Tuzo na Tozo kwa ajili ya kugharamia matibabu    yasiyo kwenye bima ya afya kwa Askari 17 na familia zao    sanjari na kulipia fidia kwa Askari 66 walioumia na    wengine kufariki wakiwa wanatekeleza majukumu yao ya    kazi. Kupitia Mfuko huo maisha yameokolewa kwa baadhi    ya Maafisa, Wakaguzi na Askari waliohitaji matibabu ya    haraka. Pia, limeendelea kutia hamasa na kuleta ufanisi    wa kutekeleza majukumu ya Jeshi la Polisi.    Mheshimiwa Spika, katika mwaka 2025/26 Jeshi    la Polisi limetenga Shilingi bilioni 2.70 katika Mpango wa    Matumizi wa Mfuko wa Tuzo na Tozo kwa ajili ya    kugharamia matibabu ya Askari na familia zao pamoja na    fedha za kulipa fidia kwa Askari watakaoumia au kufariki    wakiwa wanatekeleza majukumu ya Jeshi la Polisi.        Miradi ya kipaumbele ya Jeshi la Polisi katika Mwaka    /26    Mheshimiwa Spika, katika mwaka 2025/26 Jeshi    la Polisi litaendelea na utekelezaji wa miradi ya    kipaumbele ifuatayo: ujenzi wa ofisi na nyumba za makazi    ya askari – Shilingi bilioni 10.30; ukarabati wa nyumba za    askari – Shilingi milioni 86.67; ujenzi wa vituo vya polisi –    Shilingi milioni 868.51; umaliziaji wa ujenzi wa Zahanati ya    Polisi Mkoa wa Njombe - Shilingi milioni 150; ujenzi wa    mabweni na madarasa katika shule na vyuo vya Polisi    nchini – Shilingi bilioni 15.92; na ununuzi wa vitendea kazi    – Shilingi bilioni 194.95.    SHIRIKA LA UZALISHAJI MALI LA JESHI LA POLISI    Mheshimiwa Spika, Shirika la Uzalishaji Mali la    Jeshi la Polisi limeendelea na utekelezaji wa miradi ya    kimkakati, huduma na biashara. Lengo ni kuendelea    kuboresha miundombinu ya Jeshi la Polisi ili liendelee    kutekeleza majukumu yake ya msingi kwa ufanisi. Miradi    hiyo ni pamoja na:        Mradi wa Miji Salama (Safer Cities)    Mheshimiwa Spika, maandalizi ya utekelezaji wa    Mradi wa Miji Salama awamu ya kwanza yamekamilika    ikiwemo kubainisha maeneo yatakayofungwa kamera    ,100 katika Mikoa ya Arusha, Dar es Salaam na    Dodoma. Mradi utagharimu Dola za Marekani milioni    na hadi kufikia Aprili 2025 Dola za Marekani milioni    sawa na takribani Shilingi bilioni 231.07 zimetolewa    kwa Shirika hilo kupitia mkopo wa gharama nafuu kutoka    Abu Dhabi Exports Office (ADEX). Fedha hizo zitatumika    kutekeleza awamu ya kwanza ya mradi katika mikoa hiyo    mitatu (3).    Mradi wa Ujenzi wa Vituo vya Ukaguzi wa    Vyombo vya Moto    Mheshimiwa Spika, mradi huu unatekelezwa kwa    ubia kati ya Sekta ya Umma na Sekta Binafsi (PPP) baada    ya kukidhi matakwa ya Sheria ya Ubia kati ya Sekta ya    Umma na Sekta Binafsi, Sura ya 103 ya mwaka 2023.    Taratibu za kumpata mbia zimekamilika na mkataba wa    utekelezaji unatarajiwa kusainiwa katika mwaka 2025/26.         Mheshimiwa spika, mradi utahusu ujenzi wa vituo    vya kisasa vya ukaguzi wa vyombo vya moto ikiwemo    vituo hamishika vitano (5). Mradi utagharimu wastani wa    Dola za Marekani milioni 116.94 sawa na takribani Shilingi    bilioni 298.80.    Mradi wa Highway Patrol    Mheshimiwa Spika, Shirika la Uzalishaji Mali la    Jeshi la Polisi kwa kushirikiana na wabia wa sekta binafsi    linatarajia kuwekeza katika miundombinu ya kidijitali    itakayoweza kubaini makosa ya usalama barabarani    katika barabara kuu nchini. Lengo la mradi huu ni kubaini    makosa ya usalama barabarani yanayosababishwa na    tabia za kibinadamu. Mradi utatekelezwa kwa awamu,    ambapo awamu ya kwanza itahusisha barabara ya Dar es    Salaam (Kijazi interchange) hadi Dodoma (Bunge).    Katika awamu hii jumla ya Dola za Marekani milioni 19.94    sawa na takribani Shilingi bilioni 50.95 zinatarajiwa    kutumika. Mradi unatarajiwa kuanza kutekelezwa katika    mwaka 2025/26.        Mafunzo ya Umahiri wa Matumizi ya Silaha za Moto    Mheshimiwa Spika, pamoja na utekelezaji wa    miradi ya kimkakati, Shirika limetoa mafunzo ya umahiri    kwa wamiliki wa silaha binafsi, taasisi na kampuni za ulinzi    kwa mujibu wa Sheria ya Udhibiti wa Silaha na Risasi,    Sura ya 223 na Kanuni zake za mwaka 2016. Kwa kipindi    cha Julai 2024 hadi Aprili 2025 jumla ya wamiliki 1,700    wamepatiwa mafunzo nchi nzima. Katika mwaka 2025/26    mafunzo hayo yataendelea kutolewa ili kuwapatia wamiliki    weledi na namna bora ya matumizi ya silaha ili zisilete    madhara kwa jamii.    Mheshimiwa Spika, katika mwaka 2024/25 Shirika    limefanya shughuli za kibiashara ikiwemo kutoa huduma    ya usafirishaji wa magari kutoka Bandari ya Dar es    Salaam kwenda kwenye bandari kavu, huduma ya ulinzi,    shughuli za ushonaji wa sare na usindikizaji wa fedha na    vito vya thamani. Shughuli hizo zimewezesha kupatikana    kwa mapato ya jumla ya Shilingi bilioni 1.75. Katika    mwaka 2025/26 Shirika litaendelea na biashara hizo kwa    kukuza wigo wa kazi ili kuongeza mapato.         JESHI LA MAGEREZA    Hali ya Ulinzi na Usalama Magerezani    Mheshimiwa Spika, Jeshi la Magereza    limeendelea kutekeleza majukumu yake ya msingi ya    kupokea, kuhifadhi na kuwahudumia wafungwa na    mahabusu wanaoletwa magerezani kwa mujibu wa    sheria. Kuanzia Julai 2024 hadi Aprili 2025, magereza    yote nchini yalihifadhi jumla ya wafungwa na mahabusu    ,088. Kati ya idadi hiyo, wafungwa walikuwa 19,400 na    mahabusu 7,688.    Mheshimiwa Spika, hayo ni mafanikio makubwa    ya kupungua kwa msongamano magerezani kwa asilimia    ikilinganishwa na wafungwa na mahabusu 33,764    waliokuwepo magerezani kwa miaka mitano (5) iliyopita    (2020/21 – 2024/25). Kupungua kwa msongamano    magerezani kumechangiwa na jitihada za Serikali    zikiwemo:    Matumizi ya Adhabu Mbadala    Mheshimiwa Spika, matumizi ya adhabu mbadala    yamesaidia kuleta mabadiliko chanya ya tabia kwa         wafungwa na kupunguza msongamano magerezani.    Kuanzia Julai 2024 hadi Aprili 2025, wafungwa 230    wamenufaika kupitia utaratibu wa parole na 1,415 kupitia    Kifungo cha Nje (Extra Mural Labour – EML).    Mheshimiwa Spika, huduma ya parole    imeimarishwa kwa kutoa elimu kwa wajumbe 33 wa Bodi    za Parole za Mikoa na jamii kupitia vyombo vya habari na    mitandao ya kijamii. Katika mwaka 2025/26, Shilingi    milioni 445.2 zimetengwa kwa ajili ya kuwezesha    utekelezaji wa shughuli za huduma za parole na kufanya    maboresho ya Sheria ya Bodi za Msamaha wa    Wafungwa, Sura ya 400.    Msamaha kwa Wafungwa    Mheshimiwa Spika, Wizara inamshukuru Rais wa    Jamhuri ya Muungano wa Tanzania na Amiri Jeshi Mkuu,    Mhe. Dkt. Samia Suluhu Hassan kwa kutoa msamaha wa    wafungwa katika Maadhimisho ya Sherehe ya Miaka 63    ya Uhuru wa Tanganyika yaliyofanyika tarehe 9 Desemba    na Miaka 61 ya Muungano wa Tanganyika na    Zanzibar yaliofanyika tarehe 26 Aprili, 2025.         Mheshimiwa Spika, msamaha huo umenufaisha    wafungwa 6,435 waliokuwa magerezani ambapo    wafungwa 64 waliachiwa huru na wafungwa 6,371    walipunguziwa sehemu ya adhabu ya vifungo vyao na    kuendelea kubaki magerezani kumalizia adhabu zao.    Kuimarisha Ulinzi na Usalama Magerezani    Mheshimiwa Spika, Shilingi milioni 274.79    zimepokelewa mwezi Aprili 2025 kwa ajili ya ujenzi wa    mfumo wa usimamizi wa taarifa za wafungwa magerezani    na kazi ya ukusanyaji wa taarifa zitakazotumika kwenye    mfumo huo umefanyika. Aidha, Shilingi milioni 89.66    zimepokelewa mwezi Aprili 2025 kwa ajili ya ununuzi na    ufungaji wa vifaa vya ufuatiliaji wa mienendo ya wafungwa    na mahabusu magerezani. Mkandarasi wa mradi yupo    eneo la mradi na shughuli za ufungaji wa vifaa vya mfumo    huo unaendelea katika Gereza Lindi na Gereza Bukoba.    Hatua hiyo ina lengo la kuleta ufanisi katika usimamizi na    uendeshaji wa shughuli za magereza.    Mheshimiwa Spika, matumizi ya TEHAMA    yameimarishwa katika usikilizaji wa mashauri ya    mahabusu kupitia huduma ya Mahakama Mtandao. Katika        kuimarisha huduma hiyo Jeshi la Magereza limepokea    makasha 10 kutoka Mahakama ya Tanzania. Makasha    hayo yamefungwa vifaa vinavyowezesha utoaji wa    huduma za Mahakama na yanatumika kama vyumba vya    kutolea huduma hiyo kwenye magereza 10 yafuatayo:    Arusha, Ukonga, Keko, Segerea, Butimba, Karanga,    Maweni, Isanga, Ruanda na Uyui.    Mheshimiwa Spika, hatua hii ni muendelezo wa    kuimarisha huduma hiyo ambayo ilishaanza kutolewa    katika vituo vya magereza 66 kati ya 129. Aidha, huduma    ya mahakama mtandao kwa magereza 63 yaliyobaki    itakamilika mwaka 2028/29. Pia, ni miongoni mwa    utekelezaji wa maelekezo ya Tume ya Haki Jinai    iliyoundwa na Mhe. Rais wa Jamhuri ya Muungano wa    Tanzania na Amiri Jeshi Mkuu. Matumizi ya utekelezaji wa    Huduma ya Mahakama Mtandao magerezani yamesaidia    kuipunguzia gharama Serikali za kuwasafirisha    mahabusu na wafungwa kwenda mahakamani kwa    kutumia magari.    Mheshimiwa Spika, faida nyingine ni kuimarisha    hali ya ulinzi na usalama magerezani na kuepusha hatari         zinazoweza kujitokeza wakati wa usafirishaji wa    wafungwa na mahabusu kwa kutumia magari; kuokoa    muda wa kusikilizwa mashauri ya wafungwa na    mahabusu na upatikanaji wa haki kwa wakati; kuboresha    hifadhi na kumbukumbu za mashauri; kupunguza    matumizi ya rasilimaliwatu ambao wangetumika    kusindikiza wafungwa na mahabusu kwenda    mahakamani kusikiliza mashauri yao.    Mheshimiwa Spika, katika mwaka 2025/26 Shilingi    bilioni 1.79 zimetengwa kwa ajili ya kuimarisha matumizi    ya TEHAMA katika Jeshi la Magereza. Kati ya fedha hizo,    Shilingi bilioni 1.30 ni kwa ajili ya kukamilisha ujenzi wa    Mfumo wa Usimamizi wa Taarifa za Wahalifu waliopo    Magerezani, ununuzi na ufungaji wa vifaa vya ulinzi na    usalama. Aidha, Shilingi milioni 491.80 ni za kugharamia    uendeshaji wa huduma za TEHAMA na kuwezesha    mafunzo ya wataalam 30.         Maboresho ya Huduma za Urekebu    Urekebu kupitia Programu za Elimu, Stadi za    Kazi na Ushirikiano na Taasisi za Elimu    Mheshimiwa Spika, huduma za urekebu wa    wafungwa magerezani zinatekelezwa kupitia programu za    michezo, huduma za kiroho, ushauri wa kisaikolojia,    elimu, kilimo na ufugaji. Vilevile, huduma hizo hutolewa    kupitia stadi za kazi zinazohusisha shughuli za ujenzi na    viwanda vidogo zinazotekelezwa magerezani.    Mheshimiwa Spika, Jeshi la Magereza limeanza    kutumia fursa za programu ya urasimishaji wa ujuzi    unaopatikana nje ya mfumo rasmi wa mafunzo. Programu    hiyo inatolewa kwa kushirikiana na Mamlaka ya Elimu na    Mafunzo ya Ufundi Stadi (VETA). Kuanzia Julai 2024 hadi    Aprili 2025 jumla ya wafungwa 201 wamenufaika na    programu hiyo na kutunukiwa vyeti vya ujuzi katika fani za    useremala (41), umeme tisa (9), ushonaji (68),    uchomeleaji wa vyuma (11), ufundi magari sita (6), ujenzi    (34), mapishi (30) na ufundi bomba wawili (2).         Mheshimiwa Spika, hatua hii ni miongoni mwa    mafanikio ya maboresho ya Huduma za Urekebu ambazo    zitasaidia utangamano wa wafungwa katika jamii. Aidha,    maboresho hayo ni utekelezaji wa maelekezo ya Tume ya    Haki Jinai kwa Jeshi la Magereza. Natoa rai kwa jamii    kuwa tayari kuwapokea na kuwapa ushirikiano    wafungwa wanaomaliza vifungo vyao.    Mheshimiwa Spika, hati ya makubaliano ya    ushirikiano kati ya Jeshi la Magereza na Chuo cha    Uhasibu Arusha (IAA) imesainiwa mwezi Desemba 2024.    Ushirikiano huo ni katika nyanja za taaluma, ushauri,    utafiti, kubadilishana uzoefu, programu za mafunzo kwa    wafungwa, uimarishaji wa miundombinu pamoja na    upatikanaji wa vifaa vya kufundishia na kujifunzia.    Mheshimiwa Spika, kupitia makubaliano hayo    Chuo cha Taaluma ya Urekebu cha Magereza kwa    kushirikiana na IAA kimeanza kutoa mafunzo ya shahada    ya uzamili. Mafunzo hayo yanatolewa katika taaluma za    ulinzi wa amani, usalama na stratejia, uongozi, sayansi ya    kompyuta pamoja na ununuzi na ugavi ambapo jumla ya    wanafunzi 106 wanaendelea na mafunzo.        Mheshimiwa Spika, katika muendelezo wa    utekelezaji wa makubaliano hayo, IAA imetoa kompyuta    na vitabu vya kielektroniki 706 kwa TCTA ili kuboresha    mazingira ya ufundishaji na usomaji. Aidha, programu    maalumu ya mafunzo na elimu kwa wafungwa imeanza    kutekelezwa katika Gereza Arusha kwa njia ya kidijitali.    Jumla ya wafungwa 40 wanaendelea na mafunzo ya    ujasiriamali na usimamizi wa biashara.    Mheshimiwa Spika, pia Jeshi la Magereza kupitia    Wizara ya Mambo ya Ndani ya Nchi limesaini hati ya    makubaliano na Taasisi ya Elimu ya Watu Wazima    (TEWW) ili kuimarisha programu za elimu ya msingi kwa    wafungwa nje ya mfumo rasmi. Makubaliano hayo    yanahusisha maeneo yafuatayo: mafunzo kwa walimu    wawezeshaji wa program; uandaaji wa machapisho na    miongozo ya uendeshaji wa elimu ya watu wazima na    elimu nje ya mfumo rasmi; na huduma za ushauri elekezi.    Mheshimiwa Spika, maeneo mengine ni utafiti na    huduma za maktaba; utumiaji wa fursa za utaalam na    nguvu kazi; na utambuzi wa programu za elimu msingi nje    ya mfumo rasmi zinazotolewa na Jeshi la Magereza kwa         wafungwa. Katika mwaka 2025/26, Shilingi milioni 87.30    zimetengwa ili kuwezesha uendeshaji wa programu ya    urasimishaji wa ujuzi kwa wafungwa nje ya mfumo rasmi    wa mafunzo.    Urekebu Kupitia Shughuli za Kilimo na Viwanda    Mheshimiwa Spika, Shilingi bilioni 2.39    zimepokelewa Aprili 2025 kwa ajili ya uimarishaji wa    shughuli za urekebu kupitia kilimo na viwanda. Kati ya    fedha hizo Shilingi bilioni 2.35 ni kwa ajili ya ununuzi wa    zana za kilimo zikiwemo matrekta saba (7), mashine za    kupandia mpunga na mahindi tano (5), mashine ya    kuvunia mahindi na mpunga mbili (2), mashine ya    kuchakata alizeti moja (1) na mashine za kupulizia dawa    tano (5). Matrekta na mashine hizo zitapokelewa ifikapo    Juni 2025.    Mheshimiwa Spika, katika mwaka 2025/26 Shilingi    bilioni 3.89 zimetengwa kwa ajili ya ujenzi wa    miundombinu ya umwagiliaji Gereza Kitete – Rukwa,    ununuzi wa zana na mitambo ya kilimo pamoja na    kuwezesha mafunzo kwa maafisa kilimo saba (7) nchini    Misri. Aidha, Shilingi milioni 197.19 zimetengwa kwa ajili         ya kufanya ukarabati wa miundombinu ya jengo la    karakana Gereza Wami Vijana.    Maboresho ya Mitaala na Mafunzo ya Huduma za    Urekebu kwa Watumishi    Mheshimiwa Spika, Jeshi la Magereza kwa    kushirikiana na Tume ya Vyuo Vikuu Tanzania (TCU),    Baraza la Taifa la Elimu ya Ufundi na Mafunzo ya Ufundi    Stadi (NACTVET), Chuo cha Ustawi wa Jamii na Taasisi    ya Elimu ya Watu Wazima limeandaa mitaala mipya 10 ya    mafunzo ngazi ya Astashahada, Stashahada na Shahada.    Mitaala hiyo imeidhinishwa na NACTVET kuanza    kutumika katika vyuo vya magereza kuanzia mwaka wa    masomo 2025/26. Aidha, mafunzo ya kuwajengea uwezo    wakufunzi 32 wa vyuo vya magereza kuhusu matumizi ya    mitaala hiyo yamefanyika. Katika mwaka 2025/26 Shilingi    milioni 48.60 zimetengwa kwa ajili ya mafunzo na ununuzi    wa vifaa vya kufundishia.        Kubadilishana Ujuzi na Taasisi Nyingine za Urekebu    Nje ya Nchi    Mheshimiwa Spika, maboresho ya huduma za    magereza yanahusisha kujifunza kutoka mataifa mengine    yaliyofanikiwa katika utoaji wa huduma za urekebu.    Maafisa na Askari 24 wa Jeshi la Magereza wapo nchini    Shelisheli kwa lengo la kujifunza na kubadilishana uzoefu    wa uendeshaji wa shughuli za magereza. Vilevile, Maafisa    wawili (2) wanatekeleza jukumu la ulinzi wa amani katika    nchi ya Sudani Kusini – UNMISS na Somalia – UNMIT.    Matumizi ya Nishati Safi Magerezani    Mheshimiwa Spika, Wizara ya Mambo ya Ndani ya    Nchi kupitia Jeshi la Magereza imefanikiwa kutumia    nishati safi badala ya kuni kwa ajili ya kupikia chakula cha    wafungwa katika magereza yote 129. Mafanikio hayo    yametokana na jitihada za Serikali ya Awamu ya Sita    inayoongozwa na Mhe. Dkt. Samia Suluhu Hassan, Rais    wa Jamhuri ya Muungano wa Tanzania na Amiri Jeshi    Mkuu katika kuhakikisha kuwa asilimia 80 ya Watanzania    wanatumia nishati safi ya kupikia ifikapo mwaka 2034.    Hatua hiyo imesaidia kuimarisha utunzaji wa mazingira        kwa kuokoa mita za ujazo za kuni 30,000 ambazo    zingetokana na uvunaji wa misitu.    Mheshimiwa Spika, hadi kufikia Aprili 2025 Shilingi    bilioni 2.77 zimepokelewa kutoka REA kwa ajili ya    utekelezaji wa awamu ya kwanza ya mpango wa matumizi    ya nishati safi. Fedha hizo zitatumika kujenga mifumo 18    ya gesi vunde, ununuzi wa vyungu vya kupikia 107, ujenzi    wa mifumo 12 ya LPG, uimarishaji wa mfumo mmoja wa    gesi asilia, uboreshaji wa majiko 76, ununuzi wa mkaa    mbadala tani 80 na ununuzi wa mashine 61 za    kutengeneza mkaa mbadala ambapo ujenzi wa mifumo 12    ya LPG tayari umefanyika. Aidha, Shilingi milioni 647.91    zimetumika kununua na kukarabati majiko na kulipia    gharama za uendeshaji wa gesi.    Mheshimiwa Spika, katika kuhakikisha matumizi    endelevu ya nishati safi, wataalam 135 wamepatiwa    mafunzo kwa udhamini wa Shirika la Madini la Taifa    (STAMICO). Aidha, jumla ya miti 2,000,000 itapandwa    kwenye vituo mbalimbali vya magereza. Katika mwaka    /26, Shilingi bilioni 5.70 zimetengwa kwa ajili ya    kuwezesha utekelezaji wa matumizi ya nishati safi.         Ujenzi na Ukarabati wa Miundombinu ya Magereza    Mheshimiwa Spika, Shilingi bilioni 3.37    zimepokelewa Aprili 2025 kwa ajili ya kazi ya ujenzi na    ukarabati wa miundombinu ya magereza. Kati ya fedha    hizo, Shilingi bilioni 1.78 ni kwa ajili ya ukarabati wa    magereza mawili (2) Keko na Ukonga – Dar es Salaam,    Shilingi bilioni 1.44 za kukamilisha ujenzi wa magereza    mapya ya Karatu – Arusha na Kilosa – Morogoro na    Shilingi milioni 147.88 kukamilisha nyumba tano (5) za    Askari Gereza Kalilankulukulu – Katavi.    Mheshimiwa Spika, ukarabati mdogo wa    magereza umefanyika katika magereza ya Kilwa – Lindi,    Tukuyu – Mbeya, Manyoni – Singida, Wami Vijana –    Morogoro na Gereza la Mahabusu Morogoro. Jumla ya    Shilingi milioni 136.09 zimetumika katika ukarabati wa    magereza hayo.    Mheshimiwa Spika, katika mwaka 2025/26,    Shilingi bilioni 3.98 zimetengwa kwa ajili ya kukamilisha    ujenzi wa ofisi mbili (2) za Wakuu wa Magereza wa Mikoa    ya Songwe na Geita. Fedha hizo pia zitatumika    kuendeleza ujenzi wa magereza mapya ya Msalato –        Dodoma, Kaliua – Tabora na Kingurungundwa – Lindi na    kufanya ukarabati katika magereza ya Isanga – Dodoma,    Uyui – Tabora, Ukonga – Dar es Salaam na Lilungu –    Mtwara.    HUDUMA ZA UANGALIZI WA WAFUNGWA WA    VIFUNGO VYA NJE    Mheshimiwa Spika, Wizara ya Mambo ya Ndani ya    Nchi inaendelea kusimamia huduma za uangalizi wa    wafungwa wa vifungo vya nje. Katika kipindi cha Julai    hadi Aprili 2025 jumla ya Taarifa za Uchunguzi wa    Kijamii 5,557 ziliwasilishwa Mahakamani. Taarifa hizo    zimewezesha Mahakama kutoa uamuzi wa kuwaweka    wafungwa kutumikia vifungo chini ya Sheria ya Huduma    za Jamii Sura ya 291 na Sheria ya Kifungo cha Nje kwa    Wahalifu Sura ya 247.    Mheshimiwa Spika, kupitia taarifa hizo, jumla ya    wafungwa 3,873 walihukumiwa kutumikia adhabu zao    kwenye jamii, kati ya hao wanaume ni 3,091 na wanawake    ni 782. Wafungwa 3,717 walimaliza kutumikia vifungo    vyao na kurudishwa kwenye jamii kuungana na familia    zao. Kati ya hao wanaume ni 2,970 na wanawake 747.        Mheshimiwa Spika, kutokana na wafungwa hao    kutekeleza adhabu nje ya Magereza, Serikali imeweza    kuokoa wastani wa Shilingi bilioni 5.80 ambazo    zingetumika kuwalisha wafungwa kama wangetumikia    kifungo gerezani. Aidha, Serikali imeweza kuokoa jumla    ya Shilingi bilioni 3.09 ambazo zingetumika kuwalipa    vibarua kwa kufanya kazi kwenye Taasisi za Umma baada    ya kazi hizo kufanywa na wafungwa wa vifungo vya nje.    Mheshimiwa Spika, programu za urekebishaji wa    tabia kwa wafungwa waliowekwa chini ya Sheria ya    Huduma za Jamii na Sheria ya Kifungo cha Nje kwa    Wahalifu zilifanyika kwa kuzingatia mahitaji ya kila    mfungwa. Wafungwa 294 walifundishwa stadi za kazi na    maisha na 18 walipewa ujuzi wa ujasiriamali wa biashara    ndogondogo ikiwemo kilimo na uvuvi mwambao wa Ziwa    Tanganyika mkoani Katavi.    Mheshimiwa Spika, pia wafungwa 3,645 walipewa    ushauri nasaha kuwasaidia kuishi maisha yasiyotegemea    uhalifu, 482 walipewa ushauri wa kisaikolojia na    kufundishwa maadili ya jamii na 50 walipewa huduma za    urekebu kwa kushirikiana na wadau. Huduma hizo ni         pamoja na za kidini, kiafya, kisheria na ujasiriamali. Aidha,    wafungwa wanne (4) wagonjwa waliunganishwa na vituo    vya afya kupata huduma za ARV na Kifua Kikuu.    Mheshimiwa Spika, Wizara ilitoa elimu ya    uhamasishaji kuhusu utekelezaji wa Sheria ya Huduma za    Jamii, Sura ya 291 na Sheria ya Kifungo cha Nje kwa    Wahalifu, Sura ya 247 kwa wadau wa Haki Jinai na jamii.    Elimu pia ilitolewa katika shule za msingi na sekondari,    vyuo vya elimu ya kati na juu, kwa wafungwa na    mahabusu waliopo magerezani. Jumla ya wadau 356,891    walifikiwa kwa kupatiwa elimu juu ya vifungo vya nje.    Zoezi hilo la uelimishaji lilitolewa katika mikoa yote 26 ya    Tanzania Bara kupitia ushiriki wa Wizara katika    Maadhimisho ya Wiki ya Sheria nchini.    Mheshimiwa Spika, katika mwaka 2025/26 Wizara    ya Mambo ya Ndani ya Nchi itaratibu na kufuatilia    wafungwa 5,500 wanaolengwa kuwekwa chini ya Sheria    ya Huduma za Jamii, Sura ya 291 na Sheria ya Kifungo    cha Nje kwa Wahalifu, Sura ya 247. Ili kufikia azma hii kazi    zitakazofanyika ni: kutoa elimu ya utekelezaji wa    programu za vifungo vya nje kwa wadau wa Haki Jinai;         kufanya uchunguzi wa kijamii; na kukagua taasisi za    Serikali zinazotoa kazi kwa wafungwa wa vifungo vya nje    kubaini kama zimetimiza vigezo vya kupewa wafungwa.    Mheshimiwa Spika, kazi nyingine ni kutekeleza    programu za urekebishaji wa tabia za wafungwa;    kusimamia na kufuatilia wafungwa wanaotekeleza    adhabu kwenye mikoa na wilaya ili kuhakikisha amri    zilizotolewa na Mahakama dhidi yao zinatekelezwa    ipasavyo; na ujenzi wa Mfumo wa Usimamizi wa Taarifa    za Wafungwa wa Adhabu Mbadala (NOCMIS). Jumla ya    Shilingi bilioni 3.38 zimetengwa katika mwaka 2025/26    kwa ajili ya kutekeleza kazi hizo.    SHIRIKA LA MAGEREZA (SHIMA)    Mheshimiwa Spika, Shirika linatekeleza    majukumu yake ya msingi ya uzalishaji katika shughuli za    kilimo, viwanda vidogo, ujenzi na uchimbaji madini.    Uzalishaji huo umewezesha ukusanyaji wa mapato ghafi    ya jumla ya Shilingi bilioni 16.22 hadi kufikia Aprili 2025.    Utekelezaji wa shughuli za miradi ni kama ifuatavyo:        Miradi ya Kilimo    Mheshimiwa Spika, hadi kufikia Aprili 2025 jumla    ya ekari 8,262 zimelimwa mazao yafuatayo: mahindi ekari    ,436, mpunga ekari 1,110, maharage ekari 278, ngano    ekari 40, alizeti ekari 70, miwa ekari 300 na michikichi    ekari 2,028. Makadirio ya mavuno ni wastani wa tani    ,427.8 kwa mchanganuo ufuatao: mahindi tani 3,992,    mpunga tani 666, maharage tani 111, ngano tani 16,    alizeti tani 16.8, miwa tani 4,500 na mafuta ya mawese    tani 126. Mavuno hayo yatasaidia kuongeza mapato ya    Shirika.    Mheshimiwa Spika, katika mwaka 2025/26 Shirika    linatarajia kulima jumla ya ekari 11,710. Mazao    yatakayolimwa ni kama ifuatavyo: mahindi ekari 5,870,    mpunga ekari 1,280, maharage ekari 290, ngano ekari    , alizeti ekari 200, miwa ekari 1,400 na michikichi ekari    ,250. Makadirio ya mavuno ni wastani wa mahindi tani    ,924.5, mpunga tani 1,440, maharage tani 145, ngano    tani 420, alizeti tani 84, miwa tani 21,000 na mafuta ya    mawese tani 3,651.2.        Shughuli za Ujenzi    Mheshimiwa Spika, Shirika limekamilisha mradi    wa ujenzi wa jengo la Ofisi ya Taasisi ya Kuzuia na    Kupambana na Rushwa (TAKUKURU) Mkoa wa Iringa    wenye thamani ya Shilingi bilioni 1.47. Aidha, Shirika    linaendelea na ujenzi wa majengo ya TAKUKURU katika    Mkoa wa Shinyanga wenye thamani ya Shilingi bilioni 1.42    ambao umefikia asilimia 83 na utakamilika Juni 2025;    ujenzi wa majengo ya TAKUKURU Mkoa wa Morogoro    wenye thamani ya Shilingi bilioni 1.46 ambao umeanza    Aprili 2025 umefikia asilimia 10 na utakamilika Januari    Vilevile, ujenzi wa Ofisi ya eGA Mkoa wa Iringa kwa    Shilingi milioni 490.33 umefikia asilimia 60 na unatarajiwa    kukamilika Juni 2025.    Mheshimiwa Spika, shughuli nyingine za ujenzi    zinazotekelezwa na Shirika ni kama ifuatavyo: ujenzi wa    Uzio wa Ukuta na Vigingi vya Mipaka kwenye Vituo Sita    (6) vya Taasisi ya Utafiti wa Kilimo (TARI) vya Hombolo –    Dodoma umefikia asilimia 77, Dakawa na Ifakara –    Morogoro umefikia asilimia 75, Maruku – Kagera umefikia    asilimia 21.        Mheshimiwa Spika, pia ujenzi katika vituo vya    TARI Kihinga – Kigoma umefikia asilimia 30 na Kifyulilo –    Iringa umefikia asilimia 20. Miradi hiyo ina thamani ya    Shilingi bilioni 3.50 na inatarajiwa kukamilika ifikapo    Oktoba 2025. Shirika litaendelea kuimarisha kikosi chake    cha ujenzi kwa kuongeza vitendea kazi na watendaji ili    kupata fursa zaidi za zabuni za miradi ya ujenzi.    Mheshimiwa Spika, Shirika la Magereza kupitia    kikosi chake cha ujenzi limefanya kazi mbalimbali kwa    kiwango bora miongoni mwa kazi hizo ni pamoja na    kiwanda kipya cha viatu Kilimanjaro na Jengo la Ofisi ya    Mkurugenzi wa Halmashauri ya Manispaa ya Singida.    Hivyo, naomba nitoe rai kwa taasisi za umma na    binafsi kutumia Shirika katika kutekeleza kazi za    ujenzi zikiwemo majengo ya ofisi, viwanda, shule,    vyuo na nyumba za makazi.    Mradi wa Uzalishaji Chokaa Wazo Hill    Mheshimiwa Spika, Shirika linatekeleza mradi wa    madini wa Wazo Hill wa uzalishaji wa mawe ya chokaa na    kifusi cha ujenzi. Katika kipindi cha Julai 2024 hadi Aprili    jumla ya Shilingi bilioni 1.35 zimekusanywa         kutokana na mauzo ya kifusi cha ujenzi na mawe ya    chokaa. Matarajio ni kufikia Shilingi bilioni 1.80 ifikapo Juni        Kampuni Tanzu ya Ulinzi – SHIMA Guard Company    Limited    Mheshimiwa Spika, Shirika la Magereza kupitia    kampuni yake tanzu ya ulinzi (SHIMA Guard Company    Limited) linaendelea kutoa ajira kwa vijana ambapo hadi    kufikia Aprili 2025 limeajiri jumla ya vijana 603. Aidha, kwa    kipindi cha kuanzia Julai 2024 hadi Aprili 2025 kampuni hii    imekusanya kiasi cha mapato cha Shilingi bilioni 2.08.    Mikakati ya Kuimarisha Shirika la Magereza    Mheshimiwa Spika, kwa mwaka 2025/26 Shirika    lina mkakati wa kuwekeza kwenye kilimo cha umwagiliaji    katika eneo la ekari 1,500 ili kuongeza uzalishaji wa    mazao ya chakula kwa lengo la kuchangia usalama wa    chakula nchini. Kati hizo, ekari 1,200 zitalimwa mpunga    na ekari 300 ni za mahindi.    Mheshimiwa Spika, Shirika la Magereza    litaendelea kutangaza fursa za uwekezaji zilizopo kwenye         maeneo yake ikijumuisha kilimo, ufugaji, uchimbaji wa    madini na ujenzi wa miundombinu ya biashara. Aidha,    natumia nafasi hii kuwakaribisha wawekezaji wa ndani na    nje ya nchi kwa ajili ya kushirikiana na Shirika hilo katika    uwekezaji kupitia fursa hizo kwa lengo la kuongeza    mapato. Vilevile, Shirika la Magereza kupitia kampuni    yake ya SHIMA Guard litaendelea kutafuta fursa za kutoa    huduma za ulinzi kwa sekta ya umma na binafsi ili    kuongeza mapato na ajira kwa vijana wa kitanzania.    JESHI LA ZIMAMOTO NA UOKOAJI    Huduma za Zimamoto na Uokoaji    Mheshimiwa Spika, Jeshi la Zimamoto na Uokoaji    linaendelea kutekeleza jukumu la kuzuia uharibifu wa mali    na kuokoa majeruhi kutokana na moto na majanga    mengine. Hadi kufikia Aprili 2025 uokoaji umefanyika    katika matukio 3,030 na majeruhi 2,451 waliokolewa.    Baadhi ya matukio makubwa ni: kuporomoka kwa jengo la    ghorofa Kariakoo na kuzama kwa wavuvi katika ziwa    Rukwa kutokana na upepo mkali. Katika mwaka 2025/26    Jeshi la Zimamoto na Uokoaji litaendelea kutekeleza         jukumu hilo ili kuzuia uharibifu wa mali na kuokoa majeruhi    kutokana na majanga ya moto na mengine.    Ukaguzi wa Kinga na Tahadhari ya Moto    Mheshimiwa Spika, katika kuzuia majanga ya    moto, ukaguzi wa kinga na tahadhari dhidi ya majanga    hayo ulifanyika katika mikoa yote nchini. Katika kipindi cha    Julai 2024 hadi Aprili 2025 ukaguzi umefanyika katika    maeneo 67,322 ikilinganishwa na maeneo 53,517    yaliyokaguliwa kwa kipindi kama hicho mwaka 2023/24.    Ongezeko hilo la maeneo 13,805 ambalo ni sawa na    asilimia 25.80 limetokana na kuongezeka kwa    rasilimaliwatu na vitendea kazi.    Mheshimiwa Spika, kupitia ukaguzi huo Shilingi    bilioni 11.26 zilikusanywa sawa na asilimia 117.54 ya    lengo la kukusanya Shilingi bilioni 8.62 kwa kipindi husika.    Katika mwaka 2025/26 jumla ya maeneo 131,875    yatakaguliwa ili kufikia lengo la kukagua maeneo 350,000    yaliyopangwa katika mpango mkakati wa Jeshi la    Zimamoto na Uokoaji wa miaka mitano (2021/22 –    /26) na Shilingi bilioni 13 zinategemewa    kukusanywa.        Mheshimiwa Spika, Mfumo wa Usimamizi na    Tahadhari za Moto umekamilika na unatumika mikoa yote    ya Tanzania Bara. Mfumo huo umewarahisishia wananchi    kuomba huduma ya ukaguzi wa kinga na tahadhari dhidi    ya moto na kuimarisha usalama katika maeneo yao.    Natumia fursa hii kuwahamasisha wananchi    kuendelea kutumia mfumo huo unaopatikana kupitia       Mitambo, Magari na Vifaa vya Kuzima moto na    Uokoaji    Mheshimiwa Spika, katika jitihada za kukabiliana    na changamoto za utoaji wa huduma bora kwa wananchi,    Serikali kupitia Jeshi la Zimamoto na Uokoaji inatekeleza    mradi wa ununuzi wa mitambo na vifaa vya kuzima moto    na uokoaji wenye thamani ya Dola za Marekani milioni    Hadi kufikia Aprili 2025 Wizara kupitia Jeshi la    Zimamoto na Uokoaji imepokea magari 40 ya kubebea    wagonjwa, magari 30 ya mawasiliano na kuongozea    operesheni za kuzimamoto na uokoaji, karakana sita (6)    zinazohamishika kwa ajili ya matengenezo ya magari na    mitambo, gari moja (1) la kubebea maji, mitambo miwili (2)         ya kuvuta magari mabovu na yaliyopata ajali, shehena ya    vifaa vya kuzima moto na uokoaji pamoja na    miundombinu ya mawasiliano.    Mheshimiwa Spika, vilevile, mwezi Mei 2025    Wizara kupitia Jeshi la Zimamoto na Uokoaji inatarajia    kupokea boti moja (1) ya kuzima moto na uokoaji, magari    matano (5) ya kubeba maji, gari moja (1) la uokoaji,    mitambo miwili (2) ya kuvuta magari mabovu na    yaliyopata ajali, shehena za vifaa vya kuzima moto na    uokoaji pamoja na miundombinu ya mawasiliano.    Mheshimiwa Spika, mwezi Agosti 2025, Jeshi la    Zimamoto na Uokoaji linatarajia kupokea magari 87 ya    kuzima moto na uokoaji, boti 22 za kuzima moto na    uokoaji, magari matano (5) ya kubebea maji, magari    matatu (3) ya kukabiliana na matukio ya kemikali hatarishi    pamoja na shehena ya vifaa vya miundombinu ya    mafunzo ya uokoaji na uzimaji moto. Aidha, magari 62 ya    kuzima moto na uokoaji na Helikopta moja (1)    vitapokelewa mwezi Desemba 2025. Pia, katika mwaka    /26 Jeshi limetenga Shilingi bilioni 1.22 kwa ajili ya    kufunga mfumo wa mawasiliano ya dharura ili kuongeza         ufanisi wa utekelezaji katika shughuli za zimamoto na    uokoaji.    Mheshimiwa Spika, mwezi Novemba 2024 Jeshi la    Zimamoto na Uokoaji limepokea Shilingi bilioni 1.38 kwa    ajili ya ununuzi wa magari 21 ya utawala na ukaguzi.    Fedha hizo zimelipwa kwa Wakala wa Huduma ya    Ununuzi Serikalini (GPSA) na magari hayo yanatarajiwa    kupokelewa mwishoni wa mwezi Julai 2025. Pia, Jeshi la    Zimamoto na Uokoaji limepokea msaada wa magari    mawili (2) ambayo ni gari la kuzima moto kutoka Serikali    ya Ujerumani na gari la shughuli za utawala kutoka Benki    Kuu ya Tanzania. Katika mwaka 2025/26 Shilingi bilioni    zimetengwa kwa ajili ya ununuzi wa magari sita (6)    ya utawala na ukaguzi.    Ununuzi na Ukarabati wa Fire Hydrants    Mheshimiwa Spika, upungufu wa fire hydrants    unachangia kupungua kwa ufanisi wa Jeshi la Zimamoto    na Uokoaji katika kutekeleza jukumu la kuzima moto.    Wizara kupitia Jeshi la Zimamoto na Uokoaji kwa    kushirikiana na Wizara ya Maji inatekeleza mkakati wa    kufunga fire hydrants 4,256 utakaotekelezwa katika         kipindi cha miaka mitano (5). Aidha, katika kipindi cha    Julai 2024 hadi Aprili 2025 jumla ya fire hydrants 163    zimefungwa katika mikoa mbalimbali. Pia, katika mwaka    /26 Shilingi milioni 500 zimetengwa kwa ajili ya    ununuzi wa fire hydrants 270.    Ujenzi wa Vituo vya Zimamoto na Uokoaji    Mheshimiwa Spika, utoaji wa huduma za    zimamoto na uokoaji umekuwa na changamoto kutokana    na uchache wa vituo vya zimamoto na uokoaji. Katika    kupata suluhisho la changamoto hiyo, Serikali kupitia    Jeshi la Zimamoto na uokoaji inaendelea na ukamilishaji    wa vituo saba (7). Hadi kufikia Aprili 2025 Jeshi la    Zimamoto na Uokoaji limepokea Shilingi bilioni 2.59 kwa    ajili ya ukamilishaji wa vituo hivyo. Ujenzi huo umefikia    katika hatua zifuatazo: Njombe asilimia 73; Kagera    asilimia 69; Songwe asilimia 50; Simiyu asilimia 48;    Manyara asilimia 47; Katavi asilimia 38; na Geita asilimia    Ujenzi wa vituo hivyo utakamilika ifikapo mwishoni    mwa mwezi Septemba 2025.    Mheshimiwa Spika, upatikanaji wa mitambo, vifaa    vya kuzima moto na uokoaji na kutolewa kwa fedha za         ukamilishaji wa ujenzi wa vituo saba (7) na majengo    mawili ya ghorofa Kikombo – Dodoma yenye uwezo wa    kuishi familia 20 za askari ni miongoni mwa mafanikio    makubwa ya Serikali ya Awamu ya Sita inayoongozwa    na Mheshimiwa Dkt. Samia Suluhu Hassan, Rais wa    Jamhuri ya Muungano wa Tanzania na Amiri Jeshi    Mkuu kwa kuliwezesha Jeshi la Zimamoto na Uokoaji    kutekeleza majukumu yake kwa ufanisi.    Mheshimiwa Spika, Shilingi bilioni 6.85    zimetengwa katika mwaka 2025/26 kwa ajili ya ujenzi wa    vituo vya zimamoto na uokoaji katika Mikoa ya Singida na    Mara, ujenzi wa vituo nane (8) vya zimamoto na uokoaji    kwa ngazi ya Wilaya (Sengerema, Chalinze, Ruangwa,    Mafinga, Nzega, Gairo, Muheza na Bunda) na ukarabati    wa vituo viwili (2) vya zimamoto na uokoaji katika Mikoa    ya Mbeya na Ruvuma.    Elimu kwa Umma    Mheshimiwa Spika, Jeshi la Zimamoto na Uokoaji    linaendelea kutoa elimu kwa umma kuhusu kinga na    tahadhari dhidi ya moto na majanga mengine yakiwemo    mafuriko, upepo mkali na radi. Hadi kufikia Aprili 2025         elimu imetolewa kupitia vipindi vya runinga 88 na redio    Aidha, katika kipindi husika Jeshi la Zimamoto na    Uokoaji limeanzisha klabu za zimamoto 211 zenye    wanachama 16,577, skauti vikundi 15 vyenye wanachama    ,248 katika shule za msingi na sekondari na vikundi sita    (6) vya wazimamoto wa kujitolea vyenye wanachama 438.    Vikundi hivyo vinasaidia kutoa elimu na kushiriki kwenye    uokoaji pindi majanga yanapotokea.    Mheshimiwa Spika, katika mwaka 2025/26 Shilingi    milioni 219.47 zimetengwa kwa ajili ya kuwezesha utoaji    wa elimu kwa umma na uhamasishaji wa jamii kujiunga na    vikundi vya wazimamoto wa kujitolea. Vilevile, Shilingi    milioni 35.76 zimetengwa kwa ajili ya kuzindua kampeni    ya "Usiogope Jiokoe” ambapo wananchi wataelimishwa    namna ya kuwa jasiri kupambana na kujiokoa kwenye    matukio ya moto na majanga mengine pamoja na    matumizi sahihi ya namba ya dharura 114.    IDARA YA UHAMIAJI    Mheshimiwa Spika, Idara ya Uhamiaji imeendelea    kutekeleza majukumu yake ya kusimamia, kudhibiti    uingiaji, ukaaji na utokaji wa wageni na raia nchini. Lengo         ni kuimarisha usalama na maendeleo katika sekta    mbalimbali kwa jamii na kukuza uchumi.    Mheshimiwa Spika, katika kipindi cha Julai 2024    hadi Aprili 2025 jumla ya wageni 1,839,342 waliingia    ikilinganishwa na wageni 1,695,350 waliongia katika    kipindi kama hicho mwaka 2023/24. Aidha, jumla ya    wageni 1,698,420 walitoka nchini ikilinganishwa na    wageni 1,579,925 waliotoka mwaka 2023/24. Pia, jumla    ya Watanzania 400,434 walitoka nchini na 376,011    waliingia katika kipindi cha Julai 2024 hadi Aprili 2025    ikilinganishwa na Watanzania 417,341 waliotoka nchini na    ,681 walioingia nchini katika kipindi kama hiki kwa    mwaka 2023/24.    Mheshimiwa Spika, ongezeko la wageni walioingia    nchini linatokana na juhudi zinazofanywa Serikali ya    Awamu ya Sita inayoongozwa na Mhe. Dkt. Samia Suluhu    Hassan Rais wa Jamhuri ya Muungano wa Tanzania na    Amiri Jeshi Mkuu ya kuwavutia wageni kutembelea    Tanzania kwa shughuli za utalii, uwekezaji, biashara na    shughuli za kijamii ambazo zimesaidia kukuza diplomasia         ya uchumi kwa lengo la kuongeza tija na maendeleo ya    Taifa.    Mheshimiwa Spika, Serikali iliziondoa nchi za    Azerbaijan, Djibouti, Equatorial Guinea, Ethiopia,    Kazakhstan, Senegal na Sri Lanka katika orodha ya nchi    zilizopo katika utaratibu wa viza rejea. Hatua hiyo    imerahisisha na kuongeza idadi ya wageni wanaoingia    nchini kwa uwekezaji na maendeleo ya teknolojia    sambamba na kukua kwa mapato yasiyokuwa ya kodi    kutokana na huduma za uhamiaji zinazotolewa kwa    wageni.    Utoaji wa Vibali vya Ukaazi kwa Wageni    Mheshimiwa Spika, Idara ya Uhamiaji imeendelea    kutoa na kusimamia huduma za vibali vya ukaazi kwa    wageni wanaoingia nchini. Katika kipindi cha Julai 2024    hadi Aprili 2025, jumla ya vibali vya ukaazi 18,299    vilitolewa kwa madaraja yafuatayo: Daraja A – 2,566;    Daraja B – 12,090; na Daraja C – 3,643 ikilinganishwa na    vibali 18,813 Daraja A – 2,825; Daraja B – 12,460; na    Daraja C – 3,528 vilivyotolewa kipindi kama hicho mwaka    /24.        Mheshimiwa Spika, sanjari na utoaji wa vibali vya    ukaazi kwa wageni, Idara imetoa jumla ya Hati za Mfuasi    ,225 na Hati za Msamaha 680 ikilinganishwa na Hati za    Mfuasi 2,901 na Hati za Msamaha 874 zilizotolewa katika    kipindi kama hicho kwa mwaka 2023/24. Aidha, Viza    ,960 zilitolewa kwa wageni walioomba kuingia nchini    ikilinganishwa na Viza 777,104 kwa kipindi kama hicho    mwaka 2023/24.    Pasipoti na Hati za Dharura    Mheshimiwa Spika, huduma za Pasipoti na Hati za    Dharura zimetolewa kwa Watanzania waliokidhi vigezo na    wenye nia ya kusafiria nje ya nchi. Katika kipindi cha Julai    hadi Aprili 2025 jumla ya Pasipoti 114,448    zimetolewa ikilinganishwa na Pasipoti 141,762    zilizotolewa kipindi kama hicho mwaka 2023/24. Kati ya    Pasipoti hizo, 561 zilikuwa za Kibalozi, 216 za Kiutumishi    na 113,671 za Kawaida.    Mheshimiwa Spika, kumekuwepo na changamoto    katika uombaji wa Pasipoti ikiwemo ujazaji wa fomu za    maombi na uwasilishaji wa nyaraka zinazohitajika. Ili    kuondoa changamoto hizo, Serikali kupitia Idara ya        Uhamiaji itaendelea kutoa elimu kwa wananchi kuhusu    ujazaji wa fomu za maombi ya Pasipoti na kuwasilisha    nyaraka zinazohitajika ikiwemo kupata kibali cha Wakala    wa Huduma za Ajira Tanzania (TaESA) kwa waombaji wa    Pasipoti waliopata kazi nje ya nchi. Lengo ni kuhakikisha    huduma bora za Pasipoti zinatolewa kwa wakati kwa    Watanzania wanaotaka kusafiri nje ya nchi.    Mheshimiwa Spika, Hati za Safari za Dharura    ,387 zimetolewa ikilinganishwa na Hati 237,872    zilizotolewa kipindi kama hicho mwaka 2023/24. Kwa    mwaka 2025/26, huduma hizo zitaendelea kutolewa kwa    Raia wa Tanzania ili kuwawezesha kusafiri nje ya nchi    kulingana na mahitaji yao.    Operesheni, Misako na Doria    Mheshimiwa Spika, Idara ya Uhamiaji imefanya    doria, misako na operesheni maalum za kuwabaini na    kuwaondosha wahamiaji haramu na wageni wanaoishi    nchini kinyume cha Sheria. Hatua za kisheria    zimechukuliwa kwa Watanzania wanaojihusisha na    usafirishaji haramu wa wahamiaji. Hadi kufikia Aprili 2025    jumla ya watuhumiwa 23,315 wa makosa ya kiuhamiaji         walikamatwa na kuchukuliwa hatua za kisheria ambapo    kati yao 13,045 waliondoshwa nchini.    Mheshimiwa Spika, raia wa kigeni 2,777    walimaliza vifungo vyao katika magereza mbalimbali hapa    nchini na kurudishwa katika nchi zao. Katika kuendelea na    mapambano dhini ya wahamiaji haramu nchini kupitia    kampeni ya “Mjue Jirani Yako” inayolenga kuwajengea    uwelewa wananchi ili waweze kushiriki katika kulinda    usalama wa nchi.    Mheshimiwa Spika, kupitia kampeni hiyo, jumla ya    vipindi 301 vya redio (28), mikutano ya hadhara (217),    vikundi vya uhamiaji shuleni (56), na maonesho ya kitaifa    katika mikoa na maeneo yenye mikusanyiko mikubwa ya    watu vimefanyika kuanzia mwezi Julai 2024 hadi Aprili    Lengo ni kutoa elimu kwa umma kuhusu shughuli    za uhamiaji.    Mheshimiwa Spika, katika mwaka 2025/26 Wizara    kwa kushirikikiana na Vyombo vingine vya Ulinzi na    Usalama itaendelea kuimarisha udhibiti wa wahamiaji    haramu. Aidha, itaendelea kushirikisha makundi    mbalimbali ya wananchi ikiwemo watendaji wa kata na         shehia, wenyeviti wa vijiji na mitaa pamoja na viongozi wa    vitongoji, dini na kimila ili kuwa sehemu ya kuelimisha    jamii namna ya kumtambua mhamiaji au mgeni katika    maeneo yao hususan katika mikoa ya pembezoni. Mikoa    hiyo ni pamoja na Kagera, Katavi, Kigoma, Mara, Mtwara,    Rukwa, Ruvuma, Tanga na Kisiwa cha Pemba.    Mheshimiwa Spika, vilevile, vikao vya ujirani    mwema vimefanyika na nchi jirani zinazopakana na    Jamhuri ya Muungano wa Tanzania hususan zenye idadi    kubwa ya wahamiaji haramu kwa lengo la kubadilishana    uzoefu, mikakati ya kukabiliana na wahamiaji haramu,    kukuza mahusiano na kubadilishana taarifa. Naomba    kutoa rai kwa wananchi kuendelea kutoa taarifa kwa    Idara ya Uhamiaji pale wanapowatilia mashaka wageni    waliofika kwenye maeneo yao ili kuhakikisha wageni    wanaoingia nchini wanafuata sheria, kanuni na    taratibu za ukaazi wao.    Mheshimiwa Spika, Serikali ya Awamu ya Sita    inayoongozwa na Mhe. Dkt. Samia Suluhu Hassan imetoa    jumla ya Shilingi bilioni 3.29 za ununuzi wa magari 13 kwa    ajili ya Idara ya Uhamiaji. Hadi mwezi Aprili, Idara ya         Uhamiaji imepokea magari saba (7) na magari sita (6)    yanategemewa kupokelewa mwezi Julai 2025. Aidha, kwa    mwaka 2025/26 zimetengwa jumla ya Shilingi bilioni 3.19    kwa ajili ununuzi wa magari 11 na pikipiki 20.    Mheshimiwa Spika, pia, mifumo ya udhibiti na    usimamizi wa mipaka itaimarishwa ili kuhakikisha wageni    wanaoingia nchini wanapitia vituo vinavyotambulika kwa    mujibu wa sheria, pamoja na kuhakikisha mifumo ya    uhamiaji inasomana na taasisi nyingine ili kuimarisha    usalama na uchumi wa nchi. Katika kudhibiti mianya na    njia zisizo rasmi Idara ya Uhamiaji itaendelea kufanya    misako, doria, kaguzi za mara kwa mara ili kuwabaini    wageni wasiofuata sheria za nchi.    Mapitio ya Sheria na Makubaliano (MoU) na Nchi    nyingine    Mheshimiwa Spika, mwezi Septemba 2024 Bunge    lako lilifanya marekebisho ya Sheria ya Uhamiaji, Sura 54    kupitia Marekebisho ya Sheria mbalimbali Na. 2 ya mwaka    Pamoja na mambo mengine, marekebisho hayo    yaliboresha maeneo yafuatayo: kuanzishwa kwa Bodi ya    Uendeshaji ya Chuo cha Uhamiaji cha Kikanda Tanzania         (TRITA) pamoja na kutambua matumizi ya njia za mifumo    ya kielektroniki katika utoaji wa huduma za Uhamiaji    Mtandao.    Mheshimiwa Spika, katika kuhakikisha Serikali    inatekeleza itifaki mbalimbali, Serikali imeingia    makubaliano (MoU) na nchi za Afrika Kusini, Algeria,    Angola, Brazil, China, Cuba, India, Indonesia, Kenya,    Korea Kusini, Madagascar, Malawi, Msumbiji, Norway,    Uganda, Uturuki, Vietnam na Zambia. Lengo ni kukuza    mahusiano pamoja na kurahisisha uingiaji na utokaji wa    raia na wageni kwa kufutiana malipo ya Viza kwa watu    wanaotumia Pasipoti za Kibalozi na za Kiutumishi;    kushirikiana katika kudhibiti uhamiaji haramu (illegal    immigration) na uhamiaji magendo (human smuggling);    kubadilishana taarifa za kiintelijensia zinazosaidia    kudhibiti mitandao ya fedha haramu ambayo hufadhili    uhamiaji magendo.    Ujenzi wa Ofisi za Uhamiaji    Mheshimiwa Spika, mwezi Februari 2025, Idara ya    Uhamiaji ilipokea jumla ya Shilingi bilioni 2.7 kwa ajili ya    utekelezaji wa miradi ya ujenzi kwa mchanganuo ufuatao:         Shilingi milioni 103.23 kukamilisha ujenzi wa Ofisi ya    Uhamiaji Mkoa wa Mtwara ambao kwa sasa umefikia    asilimia 93 na Shilingi bilioni 1.5 kwa ujenzi wa Nyumba    za makazi ya Maafisa, Wakaguzi na Askari Msalato    Dodoma ambao utekelezaji umefikia asilimia 17. Aidha,    jumla ya Shilingi milioni 600 zimeelekezwa kukamilisha    miradi ya ujenzi wa Ofisi ya Uhamiaji katika Wilaya za    Buhigwe – Kigoma, pamoja na Vituo vya Uhamiaji vya    mipakani vya Chikongo Wilaya ya Tandahimba na    Mkenda – Nakawale mkoani Ruvuma.    Mheshimiwa Spika, pia, Shilingi milioni 143.78    zimepokelewa kwa ajili ya kukamilisha ujenzi wa Ofisi ya    Uhamiaji Wilaya ya Bagamoyo; Shilingi milioni 252.33    kukarabati majengo ya Chuo cha Uhamiaji cha Kikanda    (TRITA) kilichopo mjini Moshi; na ukamilishaji wa miradi    ya ujenzi wa majengo ya Ofisi za Uhamiaji Wilaya ya    Mlele, Butiama na Mufindi kwa Shilingi milioni 70 kila    moja. Aidha, utekelezaji wa mradi wa ujenzi wa jengo la    Ofisi ya Uhamiaji Makao Makuu Jijini Dodoma umefikia    asilimia 69 na unatarajia kukamilika Agosti 2025.        Mheshimiwa Spika, jumla ya Shilingi bilioni 5.30    zimetengwa katika mwaka 2025/26 kwa ajili ya utekelezaji    wa miradi ya ujenzi wa Ofisi ya Uhamiaji, ambapo Mkoa    wa Songwe imetengewa Shilingi milioni 862.27, Simiyu    Shilingi bilioni 1.50 na kumalizia ujenzi wa Ofisi ya    Uhamiaji Wilaya ya Buhigwe – Shilingi milioni 150.80.    Aidha, Shilingi bilioni 1.45 zimetengwa kwa ajili ya    kuendelea na ujenzi wa nyumba za Makazi ya Maafisa na    Askari watakaohudumia Uwanja wa Ndege wa Kimataifa    wa Msalato, Jijini Dodoma. Kazi nyingine    zitakazotekelezwa ni ujenzi wa nyumba za Makazi ya    Wakufunzi katika Chuo cha Raphael Kubaga Mkoani    Tanga, ambapo jumla ya Shilingi milioni 600 zimetengwa.    Mheshimiwa Spika, katika kutekeleza Mpango wa    uboreshaji wa miundombinu ya mifumo ya TEHAMA kwa    mwaka 2024/25 Idara ya Uhamiaji imeingia Mkataba wa    jumla ya Shilingi bilioni 3 wa ununuzi wa vifaa vya    TEHAMA. Hadi kufikia Aprili 2025 Shilingi bilioni 1.58    zimepokelewa kwa ajili ya ununuzi wa vifaa hivyo. Pia,    jumla ya Shilingi bilioni 69.08 zimetengwa katika mwaka    /26 ili kuboresha miundombinu ya mifumo ya         Uhamiaji Mtandao kwa kufunga mifumo katika maeneo    ambayo hayakufungwa mifumo hiyo.    MAMLAKA YA VITAMBULISHO VYA TAIFA (NIDA)    Hali ya Usajili na Utambuzi wa Watu Nchini    Mheshimiwa Spika, katika kipindi cha Julai 2024    hadi Aprili 2025 Mamlaka ya Vitambulisho vya Taifa    (NIDA) imesajili na kutambua watu 844,994 nchini. Aidha,    watu waliosajiliwa na kutambuliwa tangu kuanza kwa    usajili na utambuzi umefikia 25,854,970 sawa na asilimia    ya watu 31,582,976 wenye umri kuanzia miaka 18    kwa mujibu wa sensa ya watu na makazi ya mwaka 2022.    Mheshimiwa Spika, Wizara imedhamiria    kukamilisha usajili wa watu takribani milioni sita katika    kipindi cha miaka mitatu kuanzia mwaka 2025/26 –    /28. Katika mwaka 2025/26 Shilingi bilioni 5.81    zimetengwa kwa ajili ya kuendelea na usajili na utambuzi    wa watu 2,389,290 wenye umri wa kuanzia miaka 18 na    kuendelea.    Mheshimiwa Spika, vilevile, jumla ya Namba za    Utambulisho wa Taifa (NIN) 757,189 zilizalishwa na         kugawiwa kwa wananchi. Hivyo, kufanya jumla ya NIN    zilizozalishwa kufikia 21,514,741 sawa na asilimia 83.2 ya    idadi ya watu waliosajiliwa tangu kuanza kwa zoezi la    usajili na utambuzi wa watu nchini. Aidha, katika mwaka    wa fedha 2025/26, Mamlaka imetenga Shilingi milioni    kwa ajili ya kuchakata na kutatua maombi ya    wananchi 4,342,926 waliosajiliwa lakini maombi yao    hayajafikia hatua ya kuzalisha NINs.    Mheshimiwa Spika, NIDA pia imesajili na    kutambua Watanzania 1,300 wanaoishi nje ya nchi    (Diaspora) kupitia Balozi za Tanzania zilizopo katika nchi    hizo. Zoezi hilo limefanyika katika Nchi za Comoro,    Marekani, Ubelgiji, Uingereza, Uholanzi, na Umoja wa    Falme za Nchi za Kiarabu (UAE). Kati ya Watanzania hao,    walifanyiwa usajili wa maombi ya Kitambulisho cha    Taifa na 707 walipatiwa Namba za Utambulisho na    Vitambulisho vya Taifa. Aidha, uhakiki wa taarifa pamoja    na uraia kwa Watanzania 145 waliosalia unaendelea, na    namba na Vitambulisho vya Taifa vitazalishwa kwa    maombi yatakayokidhi vigezo. Natoa wito kwa    Watanzania wanaoishi nje ya nchi kuwa wazalendo na    wasikubali kamwe kutumika katika hila ya aina yoyote         ya kusaliti nchi yao, ndugu, marafiki na jamii yao kwa    ujumla.    Mheshimiwa Spika, NIDA imeandaa Mwongozo    Maalum kwa ajili ya kurahisisha marekebisho ya taarifa za    wananchi zilizopo katika Rejista ya NIDA. Elimu kwa    umma imetolewa kuhusu taratibu zinazotakiwa kufuatwa    kuwezesha wananchi kufanya marekebisho ya taarifa    binafsi katika mfumo wa NIDA. Katika kipindi cha Julai    hadi Aprili 2025, jumla ya wananchi 12,121 wamepatiwa    huduma za kurekebisha taarifa zao.    Uzalishaji na Usambazaji wa Vitambulisho vya Taifa    kwa Wananchi    Mheshimiwa Spika, katika kipindi cha Julai 2024    hadi Aprili 2025 vitambulisho 1,243,105 vimezalishwa na    kufanya jumla ya vitambulisho vilivyozalishwa kufikia    ,308,774 sawa na asilimia 99 ya idadi ya Namba za    Utambulisho 21,514,741 zilizozalishwa. Aidha,    vitambulisho vya Taifa 1,092,160 vimesambazwa kwa    wananchi na kufanya jumla ya vitambulisho    vilivyosambazwa kufikia 21,191,598.         Mheshimiwa Spika, Namba za Utambulisho (NIN)    ,879 ambazo bado hazijazalishiwa vitambulisho    zinatarajiwa kukamilishwa kabla ya Juni 2025. Vilevile,    katika kipindi cha mwaka wa fedha 2025/26 Shilingi bilioni    zimetengwa kwa ajili ya ununuzi wa kadi    zitakazowezesha uzalishaji vitambulisho vya Taifa vya    watu wote wenye NINs katika kipindi hicho.    Mheshimiwa Spika, NIDA imetekeleza mpango    wa urejeshaji wa Vitambulisho vya Taifa kutoka kwenye    kata, vijiji na shehia ambavyo havijachukuliwa baada ya    ugawaji wa jumla kukamilika. Ugawaji huu ulitekelezwa    katika wilaya zote 150 za Tanzania Bara na Zanzibar.    Vitambulisho vilirejeshwa katika ofisi za usajili za wilaya    na kuingizwa katika programu maalum iliyowezesha    kutuma ujumbe mfupi wa simu (SMS) kwa waombaji    kuwaelekeza vilipo vitambulisho vyao na kuwasisitiza    kufika kuvichukua. Mpango huo ulizinduliwa rasmi tarehe    Januari 2025 katika ofisi za NIDA za wilaya zote nchini    ikiwa ni mkakati mahsusi wa kutatua changamoto za    upatikanaji wa vitambulisho kwa wananchi.         Mheshimiwa Spika, kupitia utaratibu huo jumla ya    wananchi 1,268,694 wametumiwa ujumbe mfupi na    wanaendelea kufika katika ofisi za NIDA kuchukua    vitambulisho. Kupitia utaratibu huo jumla ya wananchi    ,876 wamejitokeza kuchukua vitambulisho vyao.    Naomba nitoe rai kwa wananchi wote ambao    hawajachukua vitambulisho vyao vya Taifa kufika    katika ofisi za NIDA za wilaya mara wapatapo ujumbe    mfupi wa simu.    Mheshimiwa Spika, katika kuhakikisha    vitambulisho vinavyozalishwa vinawafikia wananchi kwa    wakati, NIDA itaendelea na utaratibu wa kutuma ujumbe    mfupi wa simu (sms) kwa wananchi ambao vitambulisho    vyao vimezalishwa ili kuwapa taarifa ya kuvichukua    kutoka ofisi za usajili za wilaya waliposajiliwa.    Utambulisho wa Watu kwa Kutumia Jamii Namba    Mheshimiwa Spika, Serikali inaendelea na    utekelezaji wa mpango wa kutoa na kuwezesha matumizi    ya Namba moja ya Utambulisho katika kutoa huduma kwa    wananchi. Mpango huo ni utekelezaji wa maelekezo ya    Rais wa Jamhuri ya Muungano wa Tanzania Mhe. Dkt.         Samia Suluhu Hassan aliyoyatoa tarehe 11 Agosti 2023    wakati wa uzinduzi wa Mkongo wa Baharini wa    Mawasiliano wa Airtel2 Africa Jijini Dar es Salaam. Mhe.    Rais alielekeza namba hiyo ijulikane kwa jina la Jamii    Namba, ambayo ni namba ya Kitambulisho cha Taifa    inayotolewa na NIDA.    Mheshimiwa Spika, Jamii Namba itatolewa kwa    watu wote chini ya miaka 18 na kwa wageni wanaoingia    nchini. Aidha, utekelezaji huo utaongeza wigo wa makundi    yanayotambuliwa na NIDA, kutoka makundi manne    ambayo ni raia wa Tanzania, Wakimbizi, Walowezi na    Wageni Wakazi wanaoishi nchini na kufikia makundi    matano.    Mheshimiwa Spika, namba hiyo itamtambulisha    mtu wakati wa kupata huduma mbalimbali zinazotolewa    na taasisi za Serikali na binafsi ndani ya nchi kuanzia    anapoipata hadi anapofariki. Utekelezaji huu ni katika    kuzingatia azma ya Mhe. Rais ya kuondoa usumbufu    kwa wananchi wakati wa kupatiwa huduma,    kuwaondolea mzigo wa kuwa na vitambulisho vingi         kwa ajili ya utambuzi na kuwa na utambulisho mmoja    mahali pote.    Mheshimiwa Spika, katika kipindi cha Julai 2024    na Aprili 2025 NIDA imekamilisha ujenzi wa mfumo wa    usajili wa watoto na wageni wanaoingia na kukaa nchini    chini ya miezi miwili. Aidha, NIDA imekamilisha ujenzi wa    mfumo wa maunganisho (Jamii Namba Gateway) ya    mifumo ya NIDA, Idara ya Uhamiaji, RITA na ZCSRA    unaowezesha ubadilishanaji wa taarifa na kurahisisha    utoaji wa Jamii Namba.    Mheshimiwa Spika, mfumo huo pia, unawezesha    mgeni anayeingia nchini kupata Jamii Namba akiwa bado    yuko kiwanja cha ndege au ofisi za uhamiaji mipakani.    Vilevile, mfumo unawezesha mtoto anapozaliwa kupata    Jamii Namba kabla ya kutoka hospitalini pale wazazi    watakapokuwa wameweza kumpa mtoto jina. Ujenzi wa    mifumo hiyo niliyoitaja umewezeshwa na Wizara ya    Mawasiliano na Teknolojia ya Habari kwa kupitia mradi wa    Tanzania ya Kidijitali.    Mheshimiwa Spika, utolewaji wa jamii namba    utasaidia katika mambo yafuatayo: kupunguza gharama         kubwa kwa Serikali zinazotokana na kujirudia kwa    uwekezaji na utekelezaji wa majukumu kwenye taasisi za    Serikali; kuongeza ufanisi katika kuwahudumia wananchi    kwa kuwaondolea usumbufu wa kurudia kuwasilisha    taarifa na nyaraka wakati wa kupata huduma; na kudhibiti    udanganyifu ambao unaisababishia Serikali hasara    kubwa.    Mheshimiwa Spika, katika mwaka 2025/26 jumla ya    Shilingi bilioni 11.34 zimetengwa kwa ajili ya kuanza zoezi    la majaribio ya kutoa Jamii Namba ili kuwasajili na    kuwatambua watu 235,826 wenye umri chini ya miaka 18.    Majaribio hayo yatafanyika katika Wilaya za Kusini –    Kusini Unguja, Kilolo – Iringa na Rungwe – Mbeya. Lengo    ni kupata uzoefu pamoja na kubaini changamoto kabla ya    kuanza utekelezaji wa mpango huo kwa nchi nzima katika    mwaka wa fedha 2026/27.    Uunganishaji wa Mfumo wa Usajili na Utambuzi na    Mifumo ya Taasisi Nyingine    Mheshimiwa Spika, kwa kipindi cha Julai 2024    hadi Aprili 2025 NIDA imeunganisha taasisi 16 kwenye    mfumo wa ushirikishaji taarifa, hivyo kufanya jumla ya         taasisi zilizounganishwa kufikia 124. Kati ya hizo, taasisi    ni za Serikali na 65 ni za binafsi. Aidha, hadi kufikia    mwisho wa mwaka 2025/26 jumla ya taasisi 20    zinatarajiwa kuunganishwa katika mfumo wa ushirikishaji    taarifa na hivyo kuongeza ufanisi katika kutoa huduma    kwa watu na kuchochea shughuli za kiuchumi na kijamii    kupitia matumizi ya mifumo ya kidigitali.    Mheshimiwa Spika, uunganishaji wa mifumo hiyo    unaepusha wananchi kurudia kuwasilisha taarifa zao    ambazo tayari zipo NIDA pale wanapohitajika kupatiwa    huduma kwenye taasisi za umma au binafsi. Uunganishaji    huo wa mifumo pia unawaongezea watoa huduma ufanisi    kwenye kutoa huduma kwa kuwawezesha kupata taarifa    za utambulisho wa mtu ndani ya muda mfupi.    Mheshimiwa Spika, katika kipindi husika, NIDA    kupitia Mradi wa Tanzania ya Kidijitali unaosimamiwa na    Wizara ya Mawasiliano na Teknolojia ya Habari imeunda    mfumo mpya wa kushirikisha taarifa unaoitwa Jamii    Exchange. Madhumuni ya kuunda mfumo huo ni    kuwezesha taarifa binafsi za mtu kushirikishwa baada ya    mhusika kuridhia ushirikishwaji huo kama inavyoelekezwa        na Sheria ya Ulinzi wa Taarifa Binafsi ya mwaka 2022    (Personal Data Protection Act, 2022). Aidha, Jamii    exchange imeundwa ili kuendana na teknolojia mpya za    ushirikishaji taarifa. Mfumo huo umeleta mabadiliko    makubwa ya utunzanji wa taarifa, uhuru wa kusimamia    taarifa binafsi na usalama wa taarifa za watu.    Ujenzi wa Ofisi za Usajili na Utambuzi Watu    Mheshimiwa Spika, maandalizi ya ujenzi wa ofisi    za usajili 33 yameanza. Aidha, Mshauri Elekezi, Kampuni    ya Daeyeong Ubitec Limited kutoka Korea Kusini    anaendelea na kazi ya usanifu wa majengo, mifumo na    miundombinu ya TEHAMA pamoja na maandalizi ya    nyaraka za zabuni ya kumpata mkandarasi.    Mheshimiwa Spika, Shilingi bilioni 29.13    zimetengwa kwa mwaka 2025/26 kwa ajili ya ujenzi wa    ofisi za usajili katika Wilaya 31, ujenzi wa jengo la Makao    Makuu ya NIDA – Dodoma na ujenzi wa Kituo cha    TEHAMA – Kibaha. Kati ya fedha hizo Shilingi bilioni 5.51    ni fedha za ndani na Shilingi bilioni 23.62 ni fedha za nje    ikiwa ni mkopo wa masharti nafuu kutoka Serikali ya    Jamhuri ya Korea Kusini.        Ununuzi wa Vitendea Kazi    Mheshimiwa Spika, katika kipindi cha Julai 2024    hadi Aprili 2025 NIDA imepokea Shilingi bilioni 3.37 kwa    ajili ya ununuzi wa vitendea kazi ikiwemo magari 21,    samani za ofisi, vifaa vya usajili na vifaa vya TEHAMA kwa    ajili ya kuboresha utendaji kazi.    Mheshimiwa Spika, katika mwaka 2025/26 NIDA    itaendelea kuboresha mazingira ya ofisi kwa kununua    vitendea kazi ikiwemo ununuzi wa magari 140 na samani    za ofisi kwa ajili ya shughuli za usajili na utambuzi    Tanzania Bara na Zanzibar. Jumla ya Shilingi bilioni 45.20    zimetengwa kwa ajili ya ununuzi wa magari, vifaa vya    usajili na vifaa vya TEHAMA na maboresho ya mifumo.    HUDUMA KWA WAKIMBIZI    Mheshimiwa Spika, hadi kufikia Aprili 2025,    Tanzania ilikuwa na jumla ya waomba hifadhi na    wakimbizi 239,660. Kati ya hao, 152,848 ni wenye asili ya    Burundi, 86,144 ni wenye asili ya Jamhuri ya    Kidemokrasia ya Congo (DRC) na 668 ni kutoka mataifa    mengine. Katika kipindi hicho, Wizara imewapokea na         kuwasajili waomba hifadhi wapya 2,975 kutoka    Afghanistan, Burundi, Cameroon, Eritrea, DRC, Misri,    Palestina, Rwanda, Sudani, Sudani Kusini, Syria,    Ujerumani, Ukraine, Uturuki na Yemen.    Mheshimiwa Spika, katika kuwatafutia wakimbizi    suluhisho la kudumu, hadi kufikia Aprili 2025, Wizara ya    Mambo ya Ndani ya Nchi kwa kushirikiana na Shirika la    Umoja wa Mataifa la Kuhudumia Wakimbizi (UNHCR),    imefanikiwa kutoa suluhisho la kudumu kwa wakimbizi    ,168. Kati yao wakimbizi 6,292 walirejea kwa hiari    Burundi na wakimbizi 3,876 walihamishiwa nchi za    Marekani (2,953), Canada (300), Australia (11), Sweden    (599) na Ufaransa (13).    Matumizi ya Nishati Safi katika Kambi za Wakimbizi    Mheshimiwa Spika, katika kusimamia jitihada za    urejeshaji mazingira, jumla ya miti 461,436 ilipandwa    katika kambi za wakimbizi. Majiko banifu 5,316    yalitengenezwa na kilogramu 200,000 za mkaa mbadala    zilitengenezwa na kugawanywa kwa wakimbizi ili    kuendelea kupunguza matumizi ya kuni kama nishati ya    kupikia. Aidha, katika maeneo yote ya mikusanyiko ya         watu zaidi ya 100 katika kambi za wakimbizi ikiwemo vituo    vya afya na maeneo ya urejeaji, gesi inatumika kama    nishati ya kupikia.    Mheshimiwa Spika, Shilingi bilioni 3.01    zimetengwa katika mwaka 2025/26 kwa ajili ya kazi    zifuatazo: kuandaa vikao vya kitaifa vya kujadili maombi    ya hifadhi ya wakimbizi nchini; kusimamia na kuimarisha    ulinzi na usalama katika kambi; kusimamia utoaji wa    huduma zote muhimu zinazotolewa na mashirika    mbalimbali ndani ya kambi; kuwatafutia wakimbizi    suluhisho la kudumu kwa njia ya urejeaji katika nchi za    asili; na kuhakikisha shughuli za urejeshaji mazingira    zinatekelezwa katika kambi na maeneo yanayozunguka    kambi.    USAJILI NA USIMAMIZI WA JUMUIYA ZA KIRAIA    Mheshimiwa Spika, katika kipindi cha Julai 2024    hadi Aprili 2025 Wizara imesajili jumla ya Jumuiya za    Kiraia 184 ambapo kati ya hizo, jumuiya 97 ni za kidini na    zisizo za kidini. Wizara imefuatilia utendaji wa jumuiya    hizo kwa kufanya uhakiki na ukaguzi kwa madhumuni ya    kujiridhisha iwapo zinajiendesha kulingana na malengo ya         kuanzishwa kwake. Aidha, elimu imetolewa kwa wananchi    kuhusu aina ya taasisi, jumuiya na vikundi vinavyopaswa    kusajiliwa ili kuwezesha wananchi kuendesha shughuli    zao katika mazingira yanayozingatia sheria za nchi.    Mheshimiwa Spika, Wizara kupitia Ofisi ya Msajili    wa Jumuiya imefanya ukaguzi kwa kushirikiana na    vyombo vya ulinzi na usalama katika Mikoa ya Dodoma,    Kagera, Kigoma, Katavi, Simiyu, Shinyanga na Tabora.    Katika ukaguzi huo, jumla ya Jumuiya 307 zilikaguliwa na    kubaini uwepo wa taasisi za dini ambazo hazina usajili na    hazizingatii masharti ya usajili. Pamoja na ukaguzi huo,    viongozi wa taasisi za dini walisisitizwa kuzingatia    masharti ya usajili ili kuendelea kudumisha amani na    utulivu nchini. Aidha, jumuiya 1,200 zimetangazwa katika    Gazeti la Serikali kwa ajili ya kufutwa kwa kutokidhi    matakwa ya kisheria.    Mheshimiwa Spika, katika kipindi cha Julai 2024    hadi Aprili 2025, Wizara imetumia Shilingi milioni 162.59    kwa ajili ya kuboresha Mfumo wa Ki-elektroniki wa Usajili    na Usimamizi wa Jumuiya (Registration of Societies    Management Information System – RSMIS). Mfumo huo         umewezesha kuhakiki taarifa za Jumuiya za Kiraia 9,433    kati ya Jumuiya 11,708 zilizosajiliwa hadi kufikia tarehe 01    Mei 2025 na kuziingiza katika kanzidata.    Mheshimiwa Spika, pia, mfumo umesaidia    wananchi kupata control number kwenye mfumo, kulipa    ada na tozo za Jumuiya, na kuwasilisha nyaraka ambazo    awali zilitakiwa kuwasilishwa zikiwa katika nakala ngumu    (Hard copies) katika Ofisi ya Msajili wa Jumuiya. Natumia    fursa hii kuwahamasisha wananchi kuendelea    kutumia mfumo wa RSMIS unaopatikana kupitia    http://rsmis.moha.go.tz ili kupata huduma za usajili,    kufanya malipo na kuwasilisha nyaraka mbalimbali za    Jumuiya za Kiraia zilizosajiliwa kwa urahisi.    Mheshimiwa Spika, katika mwaka 2025/26    Shilingi bilioni 1.07 zimetengwa kwa ajili ya kazi zifuatazo:    kusajili na kuhakiki jumuiya za kidini na zisizo za kidini;    kufanya ukaguzi wa jumuiya; kufanya marekebisho ya    Sheria ya Jumuiya, Sura 337; kutoa elimu juu ya umuhimu    wa kusajili vikundi na vyama vya kiraia; kuboresha    vitendea kazi na maslahi ya watumishi wa Ofisi ya Msajili    wa Jumuiya na kuwajengea uwezo wa kufanya         uchambuzi na tathmini ya vihatarishi vya kiusalama;    kufanya kampeni za uhamasishaji wa kusajili taasisi,    vyama na vikundi; kushiriki katika maonesho ya kitaifa; na    kuanzisha ofisi za kanda na wilaya.    UHALIFU WA USAFIRISHAJI HARAMU WA    BINADAMU    Mheshimiwa Spika, katika kipindi cha Julai 2024    hadi Aprili 2025, jumla ya waathirika 156 wa uhalifu wa    usafirishaji haramu wa binadamu waliokolewa na    kusaidiwa. Uhalifu wa usafirishaji haramu wa binadamu    unaathiri zaidi watoto na wanawake, ambapo kati ya    waathirika hao, 102 walikuwa watoto na 54 walikuwa watu    wazima. Aidha, waathirika 119 waliokolewa hapa nchini    na 37 waliokolewa nje ya nchi hususan katika nchi za    Malaysia (14), Thailand (12), China (6), Oman (4) na    Dubai (1).    Mheshimiwa Spika, idadi hiyo imepungua    ikilinganishwa na waathirika 184 waliookolewa kipindi    kama hicho mwaka 2023/24 kutokana na jitihada za    Serikali za kuelimisha umma na kuongeza operesheni za    kudhibiti mitandao inayojihusisha na uhalifu huo. Aidha,         jumla ya wahalifu 19 wanaojihusisha na usafirishaji    haramu wa binadamu walikamatwa na kufikishwa    mahakamani.    Mheshimiwa Spika, katika kipindi cha Julai 2024    hadi Aprili 2025 Wizara imetoa mafunzo kwa wadau 939    wa Haki Jinai kuhusu kudhibiti usafirishaji haramu wa    binadamu ikilinganishwa na wadau 157 waliopewa    mafunzo kama hayo mwaka 2023/24. Idadi hiyo    imeongezeka kutokana na jitihada za Serikali kuongeza    fedha za kutoa mafunzo na uungwaji mkono kutoka kwa    wadau.    Mheshimiwa Spika, Wizara imeendelea kutoa    elimu kwa umma kupitia vyombo vya habari na mitandao    ya kijamii kuhusu uhalifu wa usafirishaji haramu wa    binadamu na madhara yake. Aidha, elimu hiyo imetolewa    kwa wadau 1,720 kupitia makongamano yaliyofanyika    katika Mikoa ya Dar es Salaam, Dodoma, Geita, Kagera,    Kigoma, Mara, Mwanza, Simiyu na Kusini Unguja. Wadau    hao ni pamoja na Watendaji wa Kata na Vijiji, Wenyeviti    wa Vijiji, Masheha, Wajumbe wa Halmashauri za Vijiji,         Viongozi wa Dini, Viongozi wa Kisiasa, Walimu na    Wajumbe wa Kamati za Ulinzi wa Wanawake na Watoto.    Mheshimiwa Spika, elimu pia imetolewa kwa    wanafunzi 2,320 wa shule za msingi, sekondari na vyuo    pamoja na wananchi 960 walioshiriki maadhimisho ya    Siku ya Kimataifa ya Kupinga Usafirishaji Haramu wa    Binadamu yaliyofanyika Jijini Dodoma tarehe 30 Julai    kuwafikia wananchi wengi, hususan walioko    vijijini, Wizara kupitia mitandao ya simu za mikononi    ilituma ujumbe mfupi wa simu za mkononi kwa wananchi    kuwatahadharisha na uhalifu huo.    Mheshimiwa Spika, katika kuimarisha    mapambano dhidi ya uhalifu huo, Serikali imefanya    marekebisho madogo ya Sheria ya Kuzuia Usafirishaji    Haramu wa Binadamu, Sura ya 432 ili kuongeza ufanisi    katika utekelezaji wake. Marekebisho hayo yanaipa nguvu    ya kisheria Sekretarieti ya Kuzuia na Kupambana na    Usafirishaji Haramu wa Binadamu kuingia mahali popote    kwa lengo la kuzuia na kupambana na usafirishaji haramu    wa binadamu; kuomba taarifa au kumuita na kumuhoji mtu    yeyote anayejihusisha na usafirishaji haramu wa         binadamu; na kuongezeka kwa idadi ya kesi    zinazochunguzwa kufikia 77 katika kipindi cha Oktoba    hadi Aprili 2025, ikilinganishwa na kesi 22    zilizochunguzwa kwa kipindi kama hicho mwaka 2023/24.    Mheshimiwa Spika, katika mwaka 2025/26    Wizara imepanga kufanya kazi zifuatazo: kuanzisha Kituo    cha kupokea Taarifa za Uhalifu wa Usafirishaji Haramu wa    Binadamu (Counter Trafficking in Persons Call Centre)    ambapo wananchi watapiga simu bure kuripoti vitendo    hivyo kupitia namba ya dharura 195; kuanzisha Mfumo wa    Kupokea, Kusimamia na Kuhifadhi Taarifa za Usafirishaji    Haramu wa Binadamu (TIPMIS); kukamilisha ujenzi wa    kituo salama kwa ajili ya kutoa hifadhi ya muda na ulinzi    kwa waathirika na mashahidi wa usafirishaji haramu wa    binadamu Jijini Dodoma na kuanza ujenzi wa kituo kama    hicho Jijini Dar es Salaam; na kuandaa Mpango Mkakati    wa Kitaifa wa Kuzuia na Kupambana na Usafirishaji    Haramu wa Binadamu kwa mwaka 2025/26 – 2027/28.    Mheshimiwa Spika, kazi nyingine zilizopangwa    kufanyika ni: kuanzisha ofisi ndogo ya Sekretarieti ya    Kuzuia na Kupambana na Usafirishaji Haramu wa         Binadamu Dar es Salaam; kufanya uchunguzi na    operesheni za kudhibiti mitandao inayojihusisha na uhalifu    huo; kuokoa, kusaidia na kuwaunganisha waathirika na    familia zao; kutoa mafunzo kwa wadau na elimu kwa    umma; kuimarisha ushirikiano wa kimataifa na kikanda; na    kununua vitendea kazi muhimu ikiwemo kompyuta na    samani za ofisi. Jumla ya Shilingi bilioni 2.04 zimetengwa    katika mwaka 2025/26 ili kutekeleza kazi hizo.    SHUKRANI    Mheshimiwa Spika, napenda kutumia fursa hii    kuwashukuru kwa dhati Mhe. Daniel B. Sillo Naibu Waziri    wa Mambo ya Ndani ya Nchi na Mbunge wa Jimbo la    Babati Vijijini, Ndugu Ally S. Gugu Katibu Mkuu na Dkt.    Maduhu I. Kazi Naibu Katibu Mkuu kwa kunipa ushirikiano    katika kusimamia na kutekeleza majukumu ya Wizara.    Mheshimiwa Spika, pia, nawapongeza Wakuu wa    Vyombo vya Usalama vilivyopo chini ya Wizara ya Mambo    ya Ndani ya Nchi kwa kuhakikisha uwepo wa amani na    utulivu nchini na kuwezesha wananchi kutekeleza    shughuli za kijamii na kiuchumi. Viongozi hao ni: Inspekta    Jenerali wa Jeshi la Polisi, Camillus M. Wambura;         Kamishna Jenerali wa Jeshi la Magereza, Jeremiah Y.    Katungu; Kamishna Jenerali wa Jeshi la Zimamoto na    Uokoaji, John W. Masunga; na Kamishna Jenerali wa    Uhamiaji, Dkt. Anna P. Makakala. Aidha, namshukuru    Mkurugenzi Mkuu wa Mamlaka ya Vitambulisho vya Taifa,    Ndugu James W. Kaji.    Mheshimiwa Spika, vilevile, nawashukuru Mhe.    Balozi Khamis Kagasheki ambaye ni Mwenyekiti wa Bodi    ya Parole na Meja Jenerali Mstaafu Hamisi R. Semfuko,    Mwenyekiti wa Bodi ya Shirika la Magereza, Ndugu Omari    Issa, Mwenyekiti wa Bodi ya Shirika la Uzalishaji Mali la    Jeshi la Polisi, IGP Mstaafu Balozi Ernest J. Mangu,    Mwenyekiti wa Kamati ya Kitaifa ya Kuzuia na    Kupambana na Usafirishaji Haramu wa Binadamu na    Mhe. Jaji Stephen Magoiga, Mwenyekiti wa Kamati ya    Taifa ya Huduma kwa Jamii kwa usimamizi mzuri wa bodi    hizo. Pia, nawashukuru wajumbe wote wa Kamati na Bodi    hizo kwa ushauri na utendaji kazi wa ufanisi.    Mheshimiwa Spika, nitumie fursa hii pia    kuwashukuru watumishi wote wa Wizara ya Mambo ya    Ndani ya Nchi wakiwemo Wakurugenzi, Wakurugenzi         Wasaidizi, Makamishna, Makamishna Wasaidizi, Wakuu    wa Vitengo, Maafisa, Wakaguzi na askari kwa kufanya    kazi kwa juhudi na weledi.    Mheshimiwa Spika, kwa niaba ya Serikali ya    Jamhuri ya Muungano wa Tanzania, natoa shukrani kwa    nchi za India, Marekani, Saudi Arabia, Singapore,    Ujerumani, Urusi, Umoja wa Falme za Kiarabu (UAE),    Jamhuri ya Watu wa China, na Umoja wa Ulaya (EU).    Aidha, nitoe shukrani kwa Mashirika ya Umoja wa Mataifa    ambayo ni: IOM, UNDP, UNHCR, UNICEF, UN–Women    na WFP. Taasisi za Elimu na Makampuni yafuatayo:    CAMARTEC, Chuo cha Uhasibu – Arusha, Chuo cha    Ustawi wa Jamii – Dar es Salaam, NACTVET, PUMA    Energy, REA, STAMICO, Taifa Gas, TPA, VETA, Benki    za CRDB na NMB.    Mheshimiwa Spika, nazishukuru Taasisi za Kidini    na zisizo za Kidini kwa kuendelea kushirikiana na Wizara    katika kuhamasisha amani na utulivu nchini. Pia,    nawashukuru wananchi wote kwa ujumla na niwasihi    kujiepusha na vitendo vya uvunjifu wa amani.        Mheshimiwa Spika, naishukuru sekta ya habari    kwa kufanya kazi kwa uzalendo na ushirikiano wanaotoa    kwa Wizara ya Mambo ya Ndani ya Nchi na Serikali kwa    ujumla. Naomba kurejea wito alioutoa Mhe. Dkt. Samia    Suluhu Hassan, Rais wa Jamhuri ya Muungano wa    Tanzania tarehe 05 Mei 2025 wakati wa utoaji wa Tuzo    za Samia Kalamu Awards Jijini Dar es Salaam,    ambapo alisema na ninanukuu “zungumza, sema,    chambua lakini uzalendo uwepo, hapa ndipo    ulipozaliwa, hapa ndipo ulipotoka na    utakapomalizikia”.    HITIMISHO    Makadirio ya Ukusanyaji wa Maduhuli kwa Mwaka    /26    Mheshimiwa Spika, katika mwaka 2025/26    Wizara imepanga kukusanya jumla ya Shilingi    ,000,000,000 ikiwa ni ongezeko la Shilingi    ,700,000,000 kutoka Shilingi 403,300,000,000 mwaka    /25 sawa na asilimia 6.12. Miongoni mwa mikakati    iliyowekwa na Wizara kufikia lengo hilo ni kuimarisha    huduma za Uhamiaji Mtandao (e-immigration); kuimarisha         matumizi ya mifumo ya kielektroniki; na ununuzi wa    vitendea kazi vya kisasa.    Maombi ya Fedha kwa Mwaka 2025/26    Mheshimiwa Spika, bajeti ya Wizara ya Mambo    ya Ndani ya Nchi imeongezeka kutoka Shilingi trilioni 1.71    mwaka 2024/25 hadi kufikia Shilingi trilioni 2.06 mwaka    /26, sawa na ongezeko la asilimia 21. Kwa niaba ya    Viongozi na Watumishi wote wa Wizara ya Mambo ya    Ndani ya Nchi namshukuru kwa dhati Mhe. Dkt. Samia    Suluhu Hassan, Rais wa Jamhuri ya Muungano wa    Tanzania na Amiri Jeshi Mkuu kwa kuingozea bajeti    Wizara ambayo itaboresha utekelezaji wa majukumu    ya Wizara.    Mheshimiwa Spika, naomba Bunge lako    liidhinishe Bajeti ya Wizara ya Mambo ya Ndani ya Nchi    kwa mwaka 2025/26 ya jumla ya Shilingi    ,067,161,717,000. Kati ya fedha hizo, Shilingi    ,703,184,000 ni kwa ajili ya Matumizi Mengineyo,    Shilingi 950,318,192,000 ni Mishahara na Shilingi    ,140,341,000 ni fedha za Miradi ya Maendeleo. Kati ya         fedha za maendeleo, Shilingi 388,610,747,000 ni fedha    za ndani na Shilingi 26,529,594,000 ni fedha za nje.    Mheshimiwa Spika, naomba kutoa hoja.        Jedwali Na. 1: Muhtasari wa Bajeti ya Wizara ya Mambo ya Ndani ya Nchi kwa Mwaka    /2    FUNGU JINA LA    FUNGU MISHAHARA MATUMIZI    MENGINEYO    MAENDELEO    FEDHA ZA JUMLA    NDANI    FEDHA ZA    NJE    Jeshi la    Zimamoto na    Uokoaji    ,591,173,000 31,186,346,000 18,013,513,000 0 85,791,032,000    Jeshi la Polisi 608,418,567,000 446,306,614,000 202,755,043,000 600,000,000 1,258,080,224,000    Jeshi la    Magereza 193,638,437,000 123,398,785,000 11,189,065,000    ,303,521,000 330,529,808,000    Makao Makuu    ya Wizara 5,904,220,000 24,311,261,000 4,143,877,000 0 34,359,358,000    NIDA 15,090,059,000 17,690,000,000 74,924,004,000 23,626,073,000 131,310,136,000    Jumla Ndogo 20,994,279,000 41,981,261,000 79,067,881,000 23,626,073,000 165,669,494,000    Idara ya    Uhamiaji 90,675,736,000 58,830,178,000 77,585,245,000 0 227,091,159,000    JUMLA KUU 950,318,192,000 701,703,184,000 388,610,747,000 26,529,594,000 2,067,161,717,000        Jedwali Na. 2: Muhtasari wa Bajeti ya Matumizi ya Kawaida ya Wizara ya Mambo ya    Ndani ya Nchi kwa Mwaka 2025/26    FUNGU JINA LA FUNGU MISHAHARA MATUMIZI    MENGINEYO    JUMLA YA FEDHA ZA    MATUMIZI YA KAWAIDA    Jeshi la Zimamoto na Uokoaji 36,591,173,000 31,186,346,000 67,777,519,000    Jeshi la Polisi 608,418,567,000 446,306,614,000 1,054,725,181,000    Jeshi la Magereza 193,638,437,000 123,398,785,000 317,037,222,000    Makao Makuu ya Wizara 5,904,220,000 24,311,261,000 30,215,481,000    NIDA 15,090,059,000 17,690,000,000 32,780,059,000    Jumla Ndogo 20,994,279,000 41,981,261,000 62,975,540,000    Idara ya Uhamiaji 90,675,736,000 58,830,178,000 149,505,914,000    JUMLA KUU 950,318,192,000 701,703,184,000 1,652,021,376,000        Jedwali Na. 3: Muhtasari wa Bajeti ya Fedha za Maendeleo za Wizara ya Mambo ya    Ndani ya Nchi kwa Mwaka 2025/26    FUNGU JINA LA FUNGU    MAENDELEO JUMLA YA FEDHA ZA    MAENDELEO    FEDHA ZA NDANI FEDHA ZA NJE    Jeshi la Zimamoto na    Uokoaji    ,013,513,000 0 18,013,513,000    Jeshi la Polisi 202,755,043,000 600,000,000 203,355,043,000    Jeshi la Magereza 11,189,065,000 2,303,521,000 13,492,586,000    Makao Makuu ya Wizara 4,143,877,000 0 4,143,877,000    NIDA 74,924,004,000 23,626,073,000 98,550,077,000    Jumla Ndogo 79,067,881,000 23,626,073,000 102,693,954,000    Idara ya Uhamiaji 77,585,245,000 0 77,585,245,000    JUMLA KUU 388,610,747,000 26,529,594,000 415,140,341,000        Jedwali Na. 4: Malengo ya Ukusanyaji wa Maduhuli ya Wizara ya Mambo ya Ndani ya    Nchi kwa Mwaka 2025/26    FUNGU JINA LA FUNGU LENGO ASILIMIA    Jeshi la Zimamoto na Uokoaji 13,000,000,000 3.1    Jeshi la Polisi 113,500,000,000 26.5    Jeshi la Magereza 1,000,000,000 0.2    Makao Makuu ya Wizara 500,000,000 0.1    Idara ya Uhamiaji 300,000,000,000 70.1    JUMLA KUU 428,000,000,000 100