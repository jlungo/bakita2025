JARIDA LA SOMO LA KISWAHILI AFRIKA MASHARIKI


 East African Journal of Swahili Studies, Volume 8, Issue 2, 2025Article DOI: This work is licensed under a Creative Commons Attribution 4.0 International License.waiEast African Journal of SwahiliStudieseajss.eanso.orgVolume 8, Issue 2, 2025Print ISSN:2707-3467| Online ISSN: 2707-3475Title DOI: AFRICANNATURE & SCIENCEORGANIZATIONOriginal ArticleUjenzi wa Sifa za Mhusika wa Riwaya ya Kiswahili: Tathmini ya Mchango wa Mandhari katika Kiu na Kidagaa KimemwozeaWyckliffe Collins Jaoko1*na Stanley Adika Kevogo21Chuo Kikuu cha Mount Kenya, S. l. P. 342-01000, Thika, Kenya.2Chuo Kikuu cha Jaramogi Oginga Odinga cha Sayansi na Teknolojia, S. l. P. 210 -40601 Bondo, Kenya.*Baruapepe ya mawasiliano:wycliffe.collins@yahoo.comDOIya Nakala: ya Uchapishaji:07Julai2025Istilahi Muhimu:Mandhari, Uyakinifu, Uhusika, Mhusika.IKISIRIMandhari hufasiliwa kuwa ni wakati na mahali patendekapo kadhia, visa au matukio katika utungo wa kifasihi unaohusika. Mandhari yanaweza kuwa halisi au ya kufikirika. Utafiti ulioichipuza makala hii uliazimia kuchunguza usawiri wa mandhari katika riwaya yaMohamed S. Mohamed, Kiu pamoja na ile ya Ken Walibora, Kidagaa Kimwemwozea. Ingawa malengo muhsusi ya utafiti yalikuwa matatu, makala hii inazamia lengo moja tu -kutathmini mchango wa mandhari katika ujenzi wa sifa za wahusika katika riwaya ya Kiu na Kidagaa Kimemwozea. Tathmini yenyewe imekitwa kwenye mseto wa nadharia mbili -Uhalisia na Umuundo. Nadharia ya Uhalisia inachimuza uyakinifu wa mandhari ya kijamii ilhali nadharia ya Umuundo ikasisitiza dhima na uhusiano wa vipengele vya sanaa. Utafiti huu wenye mkabala wa kithamano ulifanywa maktabani kwa kuzingatia muundo wa kiuchanganuzi. Eneo la utafiti ni fasihi andishi, hususan utanzu wa riwaya ya Kiswahili. Idadi lengwa ya utafiti ni riwaya 10 za kiuhalisia zinazosawiri mandhari halisi. Sampuli ya riwaya mbili, Kiu na Kidagaa Kimemwozea, iliteuliwa kwa usampulishaji dhaminifu. Riwaya hizi ziliteuliwa kwa misingi ya wingi wa vifani vilivyochunguzwa, yaani usawiri wa mandhari. Pamoja na kuakisi malengo ya utafiti, utunzi wa riwaya teule unaambatana na mihimili ya mseto wa nadharia za utafiti. Data msingi ya utafiti ilikusanywa kwa usomaji wa kina wa matini za riwaya teule. Nazo data za upili zikakusanywa kwa usomaji wa kina wa vitabu, tasnifu na makala anuwai za kitaaluma. Data zilizokusanywa ziliainishwa kwa mujibu wa mihimili ya nadharia na malengo ya utafiti. Zilichanganuliwa kwa mujibu wa yaliyomo na matokeo kuwasilishwa kimaelezo. Matokeo ya utafiti yanadhihirisha kwamba mandhari yana mchango wa moja kwa moja katika ujenzi wa sifa za wahusika. Mandharihayo ni kama vile: ya mahali pembeni mwa Mto Kiberenge, chumba cha Mtemi Nasaba Bora, msituni, seli, chumba cha Mzee Mwinyi na mandhari ya mitaa kama wa vibyongoni, Selea, Ukele na mingineyo) na ya kiwakati nzi za kikoloni,miaka mitano, Vitaa Vikuu vyaPili vya Dunia na kadhalika). Mandhari haya yalisukwa kwa ustadi ambao ulichangia ukuzaji wa sifa za wahusika kwa urahisi mno. 
 East African Journal of Swahili Studies, Volume 8, Issue 2, 2025Article DOI: This work is licensed under a Creative Commons Attribution 4.0 International License.Matokeo ya utafiti huu yana tija kwa wanariwaya na wahakiki wa kazi za kifasihi kwa jumla. Yatawasaidia kutunga visa vinavyosawiri na kuakisi mandhari kuntu. Isitoshe, wahakiki wa kazi za fasihi watawezeshwa kubaini na kutathmini mandhari anuwai pamoja na dhima zao katika kazi za kifasihi.APACITATIONJaoko, W. C.& Kevogo, S. A.(2025). Ujenzi wa Sifa za Mhusika wa Riwaya ya Kiswahili: Tathmini ya Mchango wa Mandhari katika Kiu na Kidagaa Kimemwozea.East African Journal of Swahili Studies, 8(2), 67-81. Wyckliffe Collins andStanley Adika Kevogo.2025. “Ujenzi wa Sifa za Mhusika wa Riwaya ya Kiswahili: Tathmini ya Mchango wa Mandhari katika Kiu na Kidagaa Kimemwozea”. East African Journal of Swahili Studies8(2), 67-81. W. C.& Kevogo, S. A. (2025) “Ujenzi wa Sifa za Mhusika wa Riwaya ya Kiswahili: Tathmini ya Mchango wa Mandhari katika Kiu na Kidagaa Kimemwozea”, East African Journal of Swahili Studies, 8(2), pp. 67-81. doi: 10.37284/jammk.8.2.3281IEEECITATIONW. C.,Jaoko& S. A.,Kevogo“Ujenzi wa Sifa za Mhusika wa Riwaya ya Kiswahili: Tathmini ya Mchango wa Mandhari katika Kiu na Kidagaa Kimemwozea”, EAJSS, vol. 8, no. 2, pp. 67-81, Jul.2025.MLACITATIONJaoko, Wyckliffe Collins &Stanley Adika Kevogo.“Ujenzi wa Sifa za Mhusika wa Riwaya ya Kiswahili: Tathmini ya Mchango wa Mandhari katika Kiu na Kidagaa Kimemwozea”. East African Journal of Swahili Studies, Vol. 8, no. 2, Jul.2025, pp. 67-81, doi:10.37284/jammk.8.2.3281.UTANGULIZIKazi ya kifasihi hujengwa kwa vipengele anuwaivya fani, yakiwemo matumizi ya mandhari. Kipengele hiki ni muhimu katika uandishi wa fasihi na huchangia ujenzi na uwasilishaji wa ujumbe wa mwandishi. Mandhari aghalabu hutumiwa namwanafasihi kuwasilishia ujumbe wake kwa msomaji. Kipengele cha mandhari kimefafanuliwa na wataalamu mbalimbali. Mathalan, Wamitila (2008) anaeleza mandhari kuwa ni elementi inayomfichulia msomaji ni wapi na lini kadhia au matukio fulani yalitendeka. Mandhari yanaweza kuwa na uhalisia au yawe hayana uhalisia bali ni ya kidhahania. Mandhari ya uhalisia yanahusu mahali ambapo panapatikana katika ulimwengu halisi. Kwa mfano, mandhari ya msitu, chuoni, nyumbani, ofisini, mjini na maabadini. Mandhari ya kidhahania yanahusu mazingira yasiyo ya kawaida na mengi huonekana kupitia ruya. Mfano wa mandhari ya kidhahania ni peponi, kuzimu na jahanamu.Mandhari anayochorewa msomaji husalia akilini mwake. Waandishi wengi wanapotunga kazi zao huziweka katika mandhari tofauti tofauti kwa sababu ya kutosheleza madhumuni mbalimbali kifasihi na kisanaa. Inajuzu kusema kwamba mandhari ni mhimili mkuu katika tungo za kisanaa. Mandhari huathiri mtazamo wa msomaji kwa njia nyingi ikiwemo kumpa taswira anuwai ya yale ambayo mwandishi alikusudia kuyawasilisha amitila, 2003; Matei, 2012; Massoud, 2022). Taswira hizi zinaweza kuwa kama vile: taswira oni, inayompa uwezo wa ‘kuona’ kile ambacho mwandishi anamchorea kwa maneno, taswira mwendo ambayo itamsaidia kupata tukio ‘kimwendo’ kwa mujibu wa mandhari ambamo tukio linatokea, taswira hisi ambapo atapatahisia mbalimbali za wahusika katika eneo la tungo jinsi mwandishi alivyochimuza hisia hizo, taswira mwonjo, ambayo msomaji huipata katika mandhari ambamo kitendo au vitendo vinavyoibua hisia ya kutonesha mate huibuliwa na nyingine nyingi kama vile taswira sikivu.
 
