 Ripoti Ya Uwajibikaji   Serikali Kuu   2015-16        Ripoti Ya Uwajibikaji Nchini   Mashirika Ya Umma   2015-16  Ripoti Ya Uwajibikaji  Serikali Kuu  2015-16  Ripoti Ya Uwajibikaji  Serikali Kuu  2015-16  Kwa niaba ya:  Unaotekelezwa na:  Kwa kushirikiana na:  Kwa msaada wa:  Mradi wa Good Financial Governance    Ripoti Ya Uwajibikaji   Serikali Kuu   2015-16  T  aasisi ya WAJIBU ni taasisi fikra ya uwajibikaji wa Umma  iliyoanzishwa mwaka 2015 kwa lengo la kutengeneza  mazingira ya kukuza uwajibikaji na Utawala bora hapa nchini.  Ili kukamilisha adhma hiyo, WAJIBU kupitia ripoti ya Mdhibiti na  Mkaguzi Mkuu wa Hesabu za Serikali   ya mwaka 2015/16 ya  Serikali Kuu imeandaa Ripoti ya Uwajibikaji katika Serikali Kuu.  Serikali Kuu kisheria inajumuisha Wizara, Wakala, Idara za Serikali,  Sekretarieti za Mikoa pamoja na Ofisi za Ubalozi wa Tanzania zilizo  nje ya Tanzania. Ripoti hii ni majumuisho ya masuala yaliyoibuliwa  na CAG kwa mwaka 2015/16 katika ukaguzi wa Taasisi 222 sawa  na asilimia 88 ya taasisi 253 zilizotakiwa kukaguliwa. Taasisi 31  sawa na asilimia 12 ya taasisi zilizotakiwa kukaguliwa hazikuweza  kukaguliwa kwasababu ya ukosefu wa fedha na sababu nyinginezo. Katika mwaka 2015/16 bajeti ya  Ofisi ya Taifa ya Ukaguzi ilipunguzwa kwa asilimia 40.  Katika Kuandaa ripoti hii ya kwanza ya uwajibikaji WAJIBU, imeshirikiana na GIZ ambayo ni taasisi  ya utekelezaji ya Ushirikiano wa Ujerumani Tanzania kupitia mradi wa Utawala bora wa Fedha za  Umma (Good Financial Governance). Mradi huu unatekelezwa na GIZ kwa niaba ya Umoja wa Ulaya,  Ushirikiano wa Ujerumani Tanzania, na Shirika la Maendeleo la Uswisi. Ripoti hii itakuwa inatolewa  kila mwaka na itakuwa katika lugha rahisi na rafiki kwa ajili ya wananchi wa kawaida. Pia, ripoti  hii itachambua mapendekezo ya CAG yaliyotolewa kutokana na ukaguzi wa Serikali Kuu yenye  umuhimu mkubwa kwa Umma.  WAJIBU inatarajia ripoti hii itaongeza uelewa wa wananchi juu ya ripoti ya CAG ya Serikali Kuu ya  mwaka 2015/16. Pia, WAJIBU inatarajia ripoti hii itawawezesha wananchi kudai uwajibikaji kutoka  kwa watendaji wa Serikali pale watakapoona hawajawajibika ipasavyo. Vilevile, ripoti hii itafanya  mapendekezo ya CAG yawe na uhai wa muda mrefu zaidi kuliko ilivyokuwa huko nyuma, hivyo  itachangia kuongeza utekelezaji wa mapendekezo hayo.  Ripoti hii imegawanyika katika sehemu Sita  , Sehemu ya kwanza ni Utangulizi, sehemu ya pili ni  Hati za Ukaguzi, sehemu ya tatu ni Utekelezaji wa Mapendekezo ya miaka ya nyuma, sehemu ya nne  ni utekelezaji wa Maagizo ya Kamati ya Kudumu ya Usimamizi ya Bunge inayoshughulikia Hesabu  za Serikali Kuu  , sehemu ya tano ni Masuala Muhimu yaliyojitokeza katika Ukaguzi wa mwaka  2015/16 na sehemu ya sita ni hitimisho.  Ludovick S. L. Utouh  Mkurugenzi Mtendaji  WAJIBU   Institute of Public Accountability  Ripoti Ya Uwajibikaji   Serikali Kuu   2015-16    Hati za Ukaguzi  Hati za Ukaguzi ni maoni ya Mkaguzi wa Hesabu kuhusu hesabu za Taasisi inayokaguliwa. Maoni  haya yanaonesha kama hesabu zilizokaguliwa zimeandaliwa kwa kuzingatia viwango vya kihasibu  vya kimataifa   na matamko yanayotolewa na Bodi ya Taifa ya Wahasibu na Wakaguzi wa  Hesabu  .  Aina ya Hati zitolewazo na CAG  Katika ukaguzi wa Serikali Kuu, wakaguzi hutoa hati zifuatazo;  Hati inayoridhisha (hati safi): Hati hii inatolewa wakati Mkaguzi anaporidhika kuwa hesabu  za mkaguliwa zimetayarishwa kwa usahihi na kwa kuzingatia Viwango vya Kimataifa vya  Uhasibu (International Accounting Standards), na vile vinavyotolewa na Bodi ya Taifa ya  Wahasibu na Wakaguzi wa Hesabu Tanzania  .  Hati Yenye Mashaka: Aina hii ya hati hutolewa pale mkaguzi anapokutana na mazingira ya  kuwepo kwa makosa ya msingi ya kiuhasibu yanayohusu mapato, matumizi au rasilimali ya  taasisi inayokaguliwa.  Hati Isiyoridhisha: Hati isiyoridhisha inatolewa pale Mkaguzi anapoona kuwa, taarifa za  fedha na rasilimali za mkaguliwa kwa kiasi kikubwa zina makosa ya msingi ya kiuhasibu na  kiutendaji pamoja na kuwepo na usimamizi mbovu wa mifumo ya udhibiti ya ndani.  Kushindwa kutoa Hati (Hati Mbaya): Hali hii kulingana na ripoti ya Mdhibiti na Mkaguzi Mkuu  wa Hesabu za Serikali ndiyo inayozungumziwa kama, Hati mbaya Ya ukaguzi Taarifa ya aina  hii hutolewa pale ambapo mkaguzi anajiridhisha kuwa mkaguliwa hana kumbukumbu za  fedha na rasilimali zinazotoshelesha kutengeneza taarifa za mahesabu ya taasisi pamoja na  kuwepo udhaifu mkubwa wa usimamizi wa mifumo ya udhibiti ya ndani.  Katika ukaguzi wa Serikali Kuu, endapo taasisi itapata hati isiyoridhisha au hati mbaya, hakuna  athari za moja kwa moja katika rasilimali zinazoweza kupatikana. Aina hii ya hati hutia shaka usahihi  wa taarifa za mapato na matumizi ya rasilimali za taasisi husika. Hata hivyo, WAJIBU inashauri  serikali kuutekeleza utaratibu uliopo wa kuwachukulia hatua watendaji wa taasisi zitakazopata aina  hizo za hati.  Mwenendo Wa Hati Za Ukaguzi Na Mapendekezo Ya CAG  Kwa mwaka 2015/16, ripoti ya CAG inaonesha kuwa kati ya Taasisi 222 ambazo ni Wizara, Idara,  Wakala na Sekretarieti za Serikali za mikoa zilizokaguliwa, Taasisi 190 sawa na asilimia 86 zilipata  Hati Zinazoridhisha; Taasisi 24 sawa na asilimia 11 zilipata Hati Zenye Shaka, Taasisi 3 sawa na  asilimia 1 zilipata Hati Zisizoridhisha na Taasisi 5 sawa na asilimia 2 zilipata Hati Mbaya. Hati Mbaya  zilitolewa kwa Wizara ya Ulinzi na Jeshi la Kujenga Taifa, Chama cha AFP, Chama Cha Kijamii  ,  Chama cha toa mabano na Chama cha Sauti ya Umma ya Umma (Kujua aina ya hati zilizopatikana  katika Taasisi nyingine pitia ripoti ya CAG ya Serikali Kuu ya mwaka 2015/16 inayopatikana katika  tovuti ya http://www.nao.go.tz). Kadhalika, mwenendo wa hati za ukaguzi kwa Wizara, Idara, Wakala  na Sekretarieti za Serikali za mikoa kwa kipindi cha miaka mitatu iliyopita ni kama ilivyooneshwa  katika Kielelezo Na.1 hapo chini.   Ripoti Ya Uwajibikaji   Serikali Kuu   2015-16    Kielelezo Na. 1: Mwenendo wa Hati za Ukaguzi kwa Serikali Kuu mwaka 2013/14 hadi 2015/16  Mwenendo wa Utekelezaji wa Mapendekezo ya CAG  Katika mwaka 2014/15 Mdhibiti na Mkaguzi Mkuu wa Hesabu za Serikali alitoa jumla ya  mapendekezo 102 katika ukaguzi wa Wizara, Idara, Wakala wa Serikali na Sekretariati za Mikoa.  Kati ya hayo, mapendekezo 19 sawa na asilimia  yalitekelezwa kikamilifu, mapendekezo 53  sawa na asilimia 52 yapo kwenye hatua mbalimbali za utekelezaji, mapendekezo 20 sawa na  asilimia  hayajatekelezwa na mapendekezo 10 sawa na asilimia  hayajatekelezwa kabisa kwa  kuwa yamepitwa na wakati. Kwa ujumla, utekelezaji wa mapendekezo hayo ni wa wastani kama  inavyooneshwa kwenye kielelezo Na. 2 hapo chini:  Kielelezo Na. 2: Hali ya Utekelezaji wa Mapendekezo ya Mdhibiti na Mkaguzi Mkuu wa Hesabu za  Serikali kwa mwaka 2015/16  2013  2014 2014  2015 2015  2016  0%  20%  40%  60%  80%  100% 94% 91%  86%  5% 8% 11%  1% 0% 1% 0% 1% 2%  Hati inayoridhisha Hati yenye shaka Hati isiyoridhisha Hati mbaya  %  %  %  %  Yametekelezwa Kikamilifu  Utekelezaji Unaendelea  Hayajatekelezwa  Yamepitwa na Wakati  Ripoti Ya Uwajibikaji   Serikali Kuu   2015-16    Mapendekezo ya Kamati ya Kudumu ya Usimamizi ya Bunge ya Hesabu za Serikali    Katika ripoti za ukaguzi za taasisi moja moja, Kamati ya Kudumu ya Usimamizi ya Bunge ya Hesabu  za Serikali   ilitoa maelekezo 290 ambayo yalihitaji utekelezaji wa Serikali kupitia kwa Maofisa  Masuuli wa taasisi husika.  Hata hivyo, Kamati ya Kudumu ya Usimamizi ya Bunge ya Hesabu za Serikali iliweza kupitia ripoti za  Wizara, Idara, Balozi, Wakala na Sekretariati za Mikoa 49 tu kati ya ripoti 199 zilizotolewa na Mdhibiti  na Mkaguzi Mkuu wa Hesabu za Serikali. Hii ni sawa na asilimia 25 tu ya ripoti zote zilizotolewa.  Athari: Hali hii inaonesha kuwepo kwa ufanisi usioridhisha wa PAC katika kusimamia taasisi za  Serikali. Kutokana na hali hiyo, Bunge linakosa takribani asilimia 75 ya taarifa za utendaji kazi wa  Serikali Kuu hivyo kushindwa kutekeleza wajibu wake wa kuisimamia Serikali ipasavyo.  Mapendekezo:  Serikali ione umuhimu wa kuziongezea muda na fedha za uendeshaji Kamati za Kudumu za  Usimamizi za Bunge. Hii itaziwezesha Kamati hizo kupitia ripoti nyingi zaidi, hivyo kuliwezesha  Bunge kusimamia utendaji kazi wa Serikali vizuri zaidi.  Asasi za kiraia zione namna zinavyoweza kufanya uchambuzi wa taarifa za Mdhibiti na Mkaguzi  Mkuu wa Hesabu za Serikali pamoja na kuongeza taarifa za kisekta kwa Kamati za Bunge. Zipo  Asasi nyingi zenye taarifa za kutosha juu ya usimamizi wa fedha na rasilimali za umma kama vile  Sikika kwenye sekta ya afya, Haki Elimu kwenye sekta ya elimu n.k. Kama taarifa hizi zitafikishwa  kwa kamati za Bunge zitasaidia kurahisisha utendaji kazi wa kamati hizo.  Jukumu la PAC limekuwa kubwa sana baada ya kupewa jukumu la usimamizi wa Mashirika ya  Umma. Hivyo, kuna umuhimu wa Bunge kuona aidha uwezekano wa kuunda kamati pacha ya   Ripoti Ya Uwajibikaji   Serikali Kuu   2015-16    kushughulikia usimamizi wa mashirika ya umma au kuweka muundo maalum wa kamati hii ili  imudu ukubwa wa kazi iliyo mbele yake.  Mambo Muhimu Yaliyojitokeza Katika Ukaguzi wa 2015/16  Katika ukaguzi wa mwaka 2015/16, Mdhibiti na Mkaguzi Mkuu wa Hesabu za Serikali ametoa  mapendekezo ya ujumla 12 kwa Serikali kuu. Mapendekezo hayo yalitokana na mambo mbalimbali  yaliyobainika wakati wa ukaguzi wa hesabu za Wizara, Sekretarieti za Mikoa, Idara, Ofisi za Balozi,  Wakala wa Serikali pamoja na Kaguzi Maalum. Mambo yaliyobainishwa na Mdhibiti na Mkaguzi  Mkuu wa Hesabu za Serikali yenye umuhimu mkubwa kwa maslahi ya taifa, athari na mapendekezo  yake ni kama ifuatavyo:  Jambo la 1: Deni la Taifa  Kufikia tarehe 30 Juni, 2016, deni la Taifa lilikuwa shilingi trilioni  ambapo deni la ndani lilikuwa  shilingi trilioni  sawa na asilimia 27 na deni la nje trilioni  sawa na asilimia 73. Deni hili  limeongezeka kwa shilingi trilioni  sawa na asilimia 22 ikilinganishwa na deni la shilingi trilioni  lililoripotiwa tarehe 30 Juni, 2015. Deni hili halihusishi madeni yafuatayo:  Madeni ya huduma na bidhaa ambazo serikali ilitumia na haijalipa,  Madeni ya wafanyakazi wa serikali,  Madeni ya mikataba ya ujenzi na huduma mbalimbali,  Baadhi ya madeni/mikopo ya mifuko ya hifadhi ya jamii (Pension Funds), na  Madeni ya ndani ya moja kwa moja kwenye Mashirika ya Umma na Serikali za Mitaa  Mapungufu yaliyobainishwa na Mdhibiti na Mkaguzi Mkuu wa Hesabu za Serikali kwenye deni la  Taifa ni kama ifuatavyo:  Kuongezeka kwa gharama za kuhudumia deni la taifa kulikosababishwa na ongezeko la mikopo  isiyo ya masharti nafuu kutoka asilimia 11 mwaka 2011/12 mpaka asilimia 31 ya deni la nje  kufikia tarehe 30 Juni, 2016.  Kutoingizwa kwenye vitabu vya Serikali kwa kiwango cha deni la taifa cha kiasi cha shilingi  trilioni  Kiasi hicho kimetokana na madeni ya mifuko ya pensheni yaliyohakikiwa kiasi cha  shilingi trilioni  na dhamana zilizokiukwa masharti kiasi cha shilingi bilioni  Serikali ilipanga kukopa kupitia hati fungani kugharamia Bajeti kiasi cha Shilingi  trilioni,  hata hivyo Serikali ilikopa kiasi cha Shilingi  trilioni sawa na asilimia 42 zaidi ya kiwango  kilichopangwa.  Ripoti Ya Uwajibikaji   Serikali Kuu   2015-16    Athari  Mzigo mkubwa kwa Serikali kuhudumia deni la taifa kunaipunguzia Serikali uwezo wa fedha za  kushughulikia upatikanaji wa huduma bora za jamii kama vile afya, maji pamoja na shughuli  nyingine za maendeleo. Mfano; katika bajeti ya mwaka 2015/16, bajeti iliyotengwa kuhudumia  deni la taifa ilikuwa ni Shilingi trilioni  wakati kiasi kilichotengwa kugharamia miradi  yote ya maendeleo nchini kilikuwa ni Shilingi trilioni  (Chanzo: Government budget for  financial year 2015/16 citizens  budget edition  issued by Ministry of Finance and Planning in  collaboration with Policy Forum).  Ingawaje ukubwa wa deni la taifa bado upo kwenye uwiano unaokubalika kwa kutumia vigezo  vya Benki ya Dunia, tahadhari ni lazima itolewe kuhusu mambo mawilli yafuatayo:  Ukopaji wa Serikali ulenge katika kuwekeza kwenye vitega uchumi vya nchi vitakavyochangia  ukuaji wa uchumi wa nchi na hivyo kuchangia katika kujenga uwezo wa nchi kulipa madeni  yake mara yatakapoiva.  Mikopo inayokopwa ni kwa fedha za kigeni, na malipo yake yatakuwa kwa fedha za kigeni,  hivyo kuna umuhimu mkubwa wa kuchunga thamani ya fedha zetu isishuke mno kwa  kuwa kwa kufanya hivyo Serikali itakuja kuhitaji fedha nyingi za ndani kulipia madeni  yake ya nje.  Pendekezo  Ni wakati sasa kwa asasi za kiraia na taasisi zingine zisizo za kiserikali kuanza kudai uwazi zaidi  wa matumizi ya fedha za mikopo.  Ripoti Ya Uwajibikaji   Serikali Kuu   2015-16    Bunge kama mwakilishi wa wananchi lishirikishwe kwenye mikopo mikubwa ya kitaifa. Pia  Bunge liisisitizie Serikali kufanya yafuatayo;  a) Kupitia Mkakati wa Taifa wa Madeni, Kuhakikisha Sera ya usimamizi wa Deni la Taifa  inazingatiwa, na  b) Kuharakisha marekebisho ya Sheria ya Mikopo, Dhamana, na Misaada ya mwaka 1974  (kama ilivyorekebishwa 2004) na kanuni zake za 2003 ili kukabiliana na changamoto  zilizopo katika usimamizi wa Deni la Taifa.  Jambo la 2: Matumizi Mabaya ya Misamaha ya Kodi  Pamoja na serikali kutoa misamaha ya kodi kwa sababu mbalimbali, Mdhibiti na Mkaguzi Mkuu wa  Hesabu za Serikali alibaini mapungufu kadhaa katika usimamizi wa matumizi ya misamaha hiyo ya  kodi. Katika ripoti ya mwaka 2015/16 yalibainika mapungufu mbalimbali yakiwemo;  a) Misamaha ya kodi kiasi cha shilingi trillion  Taarifa za Fedha za Mamlaka ya Mapato kwa mwaka wa fedha 2015/16 zinaonesha serikali  ilitoa misamaha ya kodi yenye thamani ya shilingi trilioni  sawa na asilimia  ya pato  la ndani la taifa kwa mwaka 2015/16. Kiasi hiki ni kikubwa ukilinganisha na lengo la serikali  kupunguza misamaha ya kodi hadi kufikia chini ya asilimia 1 ya pato la ndani la taifa kwa  mwaka.  b) Misamaha ya Kodi kuwanufaisha watu wasiostahili shilingi billioni  Kwa kipindi cha mwaka 2012 hadi 2014 magari 238 kutoka nje ya nchi yaliingizwa nchini kwa  kutumia majina ya walipakodi wawili (M/s Lake Trans Ltd na M/s State Oil   Ltd) ambao  walipewa misamaha ya kodi katika uingizaji wa magari hayo. Baada ya ukaguzi wa Mdhibiti  na Mkaguzi Mkuu wa Hesabu za Serikali, ilibainika kuwa magari hayo yalimilikiwa na watu  tofauti ambao hawakustahili kunufaika na misamaha ya kodi ya magari hayo.  c) Kutumia misamaha ya kodi ya mafuta ya uchimbaji wa madini kwa kampuni zisizohusika  na uchimbaji wa madini  Katika uchambuzi wa nyaraka za matumizi ya mafuta yaliyopewa misamaha ya kodi katika  kampuni ya uchimbaji wa madini ya dhahabu ya Buzwagi, iligundulika kuwa lita 20,791,072  za mafuta katika kipindi cha miezi 18 kuanzia mwezi Julai, 2014 hadi Disemba, 2015 yalikuwa  yamesafirishwa kwenda kwa mkandarasi M/S Aggreko Company Ltd ambaye hakustahili  kupewa msamaha wa kodi.  Athari: Misamaha ya kodi inaikosesha serikali vyanzo vya mapato yake ya ndani ambayo  yangesaidia kupata pesa za kugharamia miradi mbalimbali ya maendeleo hivyo kuathiri maendeleo  ya mwananchi mmoja mmoja.  Pendekezo:  Serikali iongeze uwazi katika misamaha ya kodi inayotolewa, hii ni pamoja na asasi za kiraia  kuipitia ripoti maalumu ya misamaha ya kodi inayotolewa kwa kila robo mwaka. Taarifa hii  inapatikana kupitia tovuti ya Wizara ya Fedha na Mipango.  Serikali ije na sera madhubuti ya utoaji wa misamaha ya kodi ambapo sera hii itaonesha wazi   Ripoti Ya Uwajibikaji   Serikali Kuu   2015-16    ni ofisi zipi na maafisa wapi watakaokuwa wanashughulikia utoaji wa misamaha hiyo. Sera hiyo  itamke wazi madaraka ya maofisa mbalimbali katika utoaji wa misamaha ya kodi pamoja na  namna ya ukokotoaji wa misamaha ya kodi.  Jambo la 3: Makadirio ya Kodi ambayo Hayajakusanywa  Sh.  Bilioni  Rejista inayohifadhi taarifa za kodi ambazo hazijalipwa pamoja na nyaraka mbalimbali zimeonesha  kuwa kiasi cha kodi cha shilingi  billioni hazikukusanywa kutoka kwa walipa kodi mbali mbali.  Katika kiasi hicho, jumla ya shilingi  bilioni kinatokana na Idara ya Walipa Kodi Wakubwa. Kiasi  cha shilingi  bilioni kinahusiana na Idara ya Uchunguzi wa Kodi. Na, kiasi cha shilingi  bilioni kinahusiana na Idara ya Mapato ya Ndani katika mikoa 10 ya kodi.  Kielelezo Na. 3: Mgawanyo wa Kodi ambazo hazijakusanywa kwa Idara za ukusanyaji kodi  Athari: Kutokukusanywa kwa kodi kunarudisha nyuma juhudi za Serikali katika kuleta maendeleo  kwa taifa.  Mapendekezo:  Asasi za Kiraia na wadau wengine kuisisitizia Serikali na Bunge kupitia upya mfumo wa kodi na  kufanya mabadiliko ya kuuboresha ili kupunguza tatizo la ukwepaji wa kodi. Mfano, kupunguza  mamlaka ama vituo ambavyo biashara au mtu moja atatakiwa kwenda kulipa kodi, hii ni pamoja na  idadi ya kodi atazotakiwa kulipa.  Jambo la 4: Upungufu wa Mashine za EFD Asilimia 84  Katika uchunguzi uliofanyika kwa kipindi cha mwezi Julai, 2015 hadi Novemba, 2016 ilibainika kuwa  Katika walipa kodi waliosajiliwa kukusanya kodi ya ongezeko la thamani   9,743, ni  walipa kodi 1,578 ambao ni asilimia 16 tu ndio wanatumia mashine za EFD na walipa kodi  8,165 ambao ni sawa na asilimia 84 hawakuwa na mashine za EFD.  Kadhalika, kati ya walipa kodi 49,009 wanaostahili kutumia mashine za EFD kukusanya  %  %  %  Idara ya Walipa kodi Wakubwa  Idara ya Uchunguzi wa Kodi  Idara ya Mapato ya Ndani  Ripoti Ya Uwajibikaji   Serikali Kuu   2015-16    Kodi ya Ongezeko la Thamani  , ni walipa kodi 9,127 ambao ni asilimia  tu ndio  wenye mashine hizo wakati walipa kodi 39,882 ambao ni sawa na asilimia  hawakuwa  na mashine hizo.  Kielelezo Na. 4: Idadi ya wafanya biashara wanaotakiwa kuwa na mashine za EFD na idadi ya  wafanya biashara ambao hawana mashine za EFD  Athari: Upotevu wa Kiasi kikubwa cha mapato ya Serikali kupitia kodi ya ongezeko la thamani  kutokana na Mamlaka ya Mapato kutokuwa na uhakika wa kiasi cha mauzo ya wafanyabiashara.  Pendekezo: Serikali kupitia Mamlaka ya Mapato waongeze usambazaji wa mashine za EFD. Pia, Asasi  za kiraia na taasisi mbalimbali zisisitize utumiaji wa mashine za EFD kwa kuhakikisha wananchi  hawanunui kutoka kwa mfanyabiashara asiye na mashine ya EFD.  Jambo la 5: Udhibiti wa Ndani na Utawala Bora  Udhibiti wa ndani ni mchakato wa kuhakikisha malengo ya taasisi yanafikiwa, hii ikijumuisha:  uwepo wa ufanisi, uzingatiaji wa sheria, kanuni na sera katika kulinda mali na kuwa na taarifa  sahihi za kihasibu. Wakaguzi wa ndani wana wajibu mkubwa wa kupitia na kuthibitisha kama  taasisi inazingatia sheria, kanuni, sera na taratibu zilizowekwa. Maafisa Masuuli, Bodi za Ushauri  (Managerial Advisory Board), menejimenti za taasisi na wafanyakazi wengine wana jukumu la  kuhakikisha kuwa mifumo ya udhibiti ya ndani inafanya kazi kama inavyopaswa.  a. Kitengo cha Ukaguzi wa Ndani  Tathmini ya ukaguzi iliyofanyika kuhusu vitengo vya ukaguzi wa ndani kwenye sampuli ya Wizara,  Sekretariati za Mikoa, Idara, Wakala na Taasisi nyingine za serikali, Mdhibiti na Mkaguzi Mkuu wa  Hesabu za Serikali alibani kuwa Taasisi 33 zikijumuisha Wizara na Idara 14, Sekretarieti za Mikoa  17 na Taasisi zingine 2 kuwa na mapungufu kama vile kutokuanzishwa kwa vitengo vya ukaguzi wa  ndani, vitendea kazi hafifu na mipango ya ukaguzi wa ndani kutoidhinishwa na Kamati ya Ukaguzi.  Wasajiliwa wa VAT Wanaostahili Kulipa Kodi    10,000  20,000  30,000  40,000  50,000  60,000  9,743  49,009  8,165  39,882  Wanaohitaji Mashine za EFD Hawana Mashine za EFD  Ripoti Ya Uwajibikaji   Serikali Kuu   2015-16    b. Kamati ya Ukaguzi  Katika tathmini ya ukaguzi wa utendaji wa Kamati za Ukaguzi katika Wizara, Idara, Sekretarieti  za Mikoa na Wakala wa serikali, Mdhibiti na Mkaguzi Mkuu wa Hesabu za Serikali alibaini Taasisi  31 zikijumuisha Wizara na Idara 14, Sekretarieti za Mikoa 12 na Taasisi zingine 5 zilipatikana na  mapungufu mbalimbali ikiwa ni pamoja na; Taasisi kutokuwa na Kamati ya Ukaguzi, kutokujadili na  kuidhinisha mpango mkakati wa mwaka wa ukaguzi wa ndani na kutokupitia taarifa za hesabu za  Taasisi.  Athari: Kutokana na udhaifu ulioripotiwa na Mdhibiti na Mkaguzi wa Hesabu za Serikali, katika  Udhibiti wa Ndani na Utawala bora katika Wizara, Sekretarieti za Mikoa, Idara, Ofisi za Balozi,  Wakalana Taasisi nyingine umechangia kuongezeka kwa taasisi zilizopata Hati yenye Mashaka na  Hati Mbaya. Kutokuwepo kwa Kamati ya Ukaguzi na Vitengo vya Ukaguzi wa Ndani kunachangia  kuongezeka kwa matumizi mabaya ya rasilimali za umma, kuongezeka kwa udhaifu uliogundulika  kwenye mifumo ya makusanyo na usahihi wa taarifa za fedha na rasilimali. Pia, mapungufu katika  Bodi za Ushauri za Wizara na taasisi nyingine za Serikali yanasababisha usimamizi dhaifu wa  rasilimali za taasisi husika, utawala wa sheria na utawala bora.  Pendekezo:  Serikali ifikirie kuja na Sheria na kanuni zitakazosimamia shughuli za ukaguzi wa ndani kama  ilivyo kwa sheria Namba 11 ya mwaka 2008 ambayo inamhusu mkaguzi wa nje. Kuwepo kwa  sheria hii kutamuongezea Mkaguzi wa Ndani ufanisi kwa kuwa na mtiririko muafaka wa utendaji,  kuripoti, upatikanaji wa rasilimali na usimamizi wa kitengo hiki.  Wakati mchakato wa upatikanaji wa sheria unaendelea, Mkaguzi Mkuu wa Ndani   kwa  kushirikiana na Mlipaji Mkuu wa Serikali watoe waraka utakaotoa maelekezo ya muundo wa  Kamati za Ukaguzi wa Ndani utakaojumuisha idadi kubwa zaidi ya wajumbe kutoka nje ya  taasisi husika tofauti na ilivyo sasa, pamoja na mtiririko wa kuripoti utakaoongeza uwazi na  uhuru kwa Kitengo cha Ukaguzi wa Ndani na Kamati ya Ukaguzi.  Jambo la 6: Usimamizi wa Rasilimali Watu na Mishahara  Dosari ambazo zimeendelea kujitokeza katika usimamizi wa rasilimali watu na mishahara ni kama  ifuatavyo:   	Kulipa mishahara kwa watumishi ambao hawapo kwenye utumishi wa Umma (watumishi hewa).   	Makato mbalimbali ya kisheria yaliyokatwa kwenye mishahara ya watumishi ambao sio  watumishi wa Umma.   	Kuchelewa na kutokupeleka makato ya kisheria ya watumishi kwenye taasisi husika   	Watumishi kukaimu nafasi zaidi ya muda unaokubalika kisheria.   	Posho ya kukaimu nafasi mbalimbali kutokukatwa kodi   	Upungufu wa watumishi   	Baadhi ya taasisi kushindwa kufanya tathmini na kupima utendaji wa watumishi   	Dosari katika utunzaji wa kumbukumbu za watumishi   	Kutokulipa stahiki mbalimbali za watumishi.   Ripoti Ya Uwajibikaji   Serikali Kuu   2015-16    Athari: Mapungufu katika usimamizi wa rasilimali watu yanaathiri ufanisi katika utekelezaji wa  majukumu ya serikali. Hivyo, kupelekea kuzorota kwa utoaji huduma kwa wananachi.  Pendekezo:  WAJIBU inapenda kuipongeza sana Serikali ya Awamu ya Tano chini ya uongozi shupavu wa  Rais Dr. John Pombe Magufuli kwa kulishughulikia kwa nguvu zote tatizo la watumishi hewa  na vyeti feki katika ajira ya Serikali.  Mbali na jitihada zilizochukuliwa na Serikali, bado kuna umuhimu wa kuimarisha mifumo ya  ndani ya usimamizi wa rasilimali watu ikiwa ni pamoja na:  Kutathmini ubora na ufanisi wa mfumo wa LAWSON katika kudhibiti watumishi hewa,  Kutoa madaraka katika ngazi za chini za utawala katika kusimamia utekelezaji wa mfumo  wa udhibiti wa rasilimali watu serikalini,  Serikali kuwawajibisha Maofisa wote wa Serikali watakao sababisha uwepo wa watumishi  hewa, na  Serikali ifuatilie kwenye Mifuko ya Hifadhi ya Jamii ambayo ililipwa makato yaliyotokana  na malipo ya mishahara hewa.  Ripoti Ya Uwajibikaji   Serikali Kuu   2015-16    Jambo la 7: Upungufu wa Watumishi  Kumekuwa na tatizo la muda mrefu la uhaba wa wafanyakazi katika ofisi za serikali. Katika sampuli  ya taasisi zilizokaguliwa thelathini na nane, nafasi 11,892 zilikuwa wazi ikilinganishwa na mahitaji  ya watumishi 24,568 katika Wizara, Sekretariati za Mikoa Idara, Wakala pamoja na Taasisi zingine.  Upungufu huu ni asilimia 48 ya mahitaji ya watumishi.  Tatizo hili limejitokeza kwa kiasi kikubwa katika wizara na sekretatieti za mikoa. Tatizo la uhaba wa  wafanyakazi kwa Wizara 3 na Sekretarieti za mikoa 15 zilizoongoza ni kama inavyoonekana katika  Kielelezo Na 5 hapo chini.  Kielelezo Na. 5: Wizara na Sekretarieti za Mikoa Zinazoongoza kwa Uhaba wa Watumishi  Ruvuma  Shinyanga  Kilimanjaro  Arusha  Morogoro  Mbeya  Mara  Iringa  Singida  Tabora  Mwanza  Dodoma  Manyara  Mtwara  Lindi  SEKRETARIETI ZA MIKOA  Ardhi, Nyumba na Makazi  Mambo ya Ndani  Afya, Maendeleo ya Jamii, Jinsia, Wazee na Watoto  WIZARA                                          Athari: Upungufu wa watumishi wa umma unaathiri utendaji wa Serikali na kusababisha kutokufikia  malengo yaliyokusudiwa kwa kukosa mchango wa taaluma mbalimbali katika utekelezaji wa  mipango mingi ya Serikali. Aidha, mgawanyo wa majukumu na uhamisho wa watumishi ambavyo ni  muhimu katika mfumo wa udhibiti wa ndani hauwezi kufanyika kwa ufanisi panapokuwa na uhaba  mkubwa wa watumishi.  Pendekezo: Serikali inashauriwa ifanye tathmini ya kina kuhusu mahitaji halisi ya watumishi kabla  hata haijafikiria kuongeza wafanyakazi hao. Tathmini hii ihusishe uchambuzi wa miundo ya taasisi za  Pendekezo Serikali, muingiliano wa kazi kati ya taasisi moja na nyingine ya Serikali, taasisi ambazo  zingeweza kuunganishwa na kuleta ufanisi mkubwa zaidi na upunguzaji wa gharama za uendeshaji.  Ripoti Ya Uwajibikaji   Serikali Kuu   2015-16    Jambo la 8: Utekelezaji wa Sheria ya Manunuzi ya Umma    Manunuzi ya umma yanatumia kiasi kikubwa cha rasilimali za Serikali ili kutekeleza shughuli  zilizopangwa. Inakadiriwa kuwa zaidi ya asilimia 70 ya matumizi ya serikali yanagharamia manunuzi  ya mali au huduma zinazohitajika na serikali. Katika ukaguzi wa Wizara na taasisi mbalimbali za  serikali, Mdhibiti na Mkaguzi Mkuu wa Hesabu za Serikali alibaini mapungufu hasa katika utaratibu  wa utoaji wa zabuni, utekelezaji na usimamizi wa mikataba na manunuzi ambayo hayakufanyika kwa  kuzingatia matakwa ya sheria na kanuni zake. Kwa kipindi cha mwaka 2015/16 Mdhibiti na Mkaguzi  Mkuu wa Hesabu za Serikali aligundua mapungufu yafuatayo kwenye manunuzi na usimamizi wa  Mikataba;   	Malipo yasiyoambatana na risiti za Kielektoniki,   	Malipo bila kukata kodi ya zuio,   	Malipo yasiyokuwa na viambatisho,   	Masurufu yasiyorejeshwa,   	Manunuzi yaliyofanyika nje ya mpango wa manunuzi,   	Matangazo katika Miundombinu bila Mikataba,   	Ununuzi kupitia chanzo kimoja,   	Matumizi yasiyo ya lazima,   	Ununuzi wa boti ambao haujathibitishwa,   	Ununuzi wa vifaa kutoka kwa Wazabuni wasioidhinishwa, na   	Mkataba usiotekelezwa.  Athari: Kiasi kikubwa cha rasilimali za Umma kina potea kutokana na Ubadhirifu unaofanyika kupitia  njia za manunuzi. Pia, Serikali inashindwa kutoa huduma za jamii kutokana na gharama kubwa za  manunuzi ya umma zinazosababishwa na kutokuzingatiwa kwa Sheria ya Manunuzi ya Umma 2011.  Ripoti Ya Uwajibikaji   Serikali Kuu   2015-16    Pendekezo:  Serikali ichukue hatua kali za kisheria kwa wahusika wote walioshindwa kufuata na  kuzingatia Sheria ya Manunuzi ya Umma ya mwaka 2011 na Kanuni zake za Mwaka 2013.  Serikali ipitie Sheria ya manunuzi ya Umma ya mwaka 2011 ili kuiboresha na kuziba mianya  ya ubadhirifu unaofanyika.  Jambo la 9: Ukaguzi wa Vyama vya Siasa  Katika vyama vya siasa kumekuwa na uandaaji duni wa vitabu vya msingi vya fedha kama vile  mizania ya majaribio, vitabu vya fedha taslimu, vitabu vya kila akaunti na vitabu vikuu ambavyo  hutoa taarifa za kuaminika wakati wa uandaaji wa taarifa za fedha. Pia, taarifa nyingi za fedha  hazikuwa na nyaraka, jambo ambalo lilipunguza uwezo wa mkaguzi kukagua hesabu kwa usahihi na  uwazi. Baadhi ya masuala yaliyobainika katika ukaguzi wa vyama vya siasa ni pamoja na yafuatayo:  a) Vyama vinne   vyenye usajili wa kudumu kati ya kumi na tisa   vilivyokaguliwa  havikuwasilisha taarifa za fedha za kila mwaka kama inavyoelekezwa na sheria. Vyama  hivyo ni National Reconstruction Party  , United People s Democratic Party  ),  Party for People s Redemption   na Union for Multiparty Democracy  .  b) Kuhusu usimamizi wa rasilimali watu na mishahara, ilibainika kuwa mbali na Makatibu  Wakuu ambao hujitolea, waajiriwa wengine wa Vyama vya Siasa hawana mikataba yenye  nguvu za kisheria zinazoeleza majukumu, uwajibikaji na malipo yao.  Athari:  Kutokuwasilishwa kwa taarifa za fedha na baadhi ya vyama vya siasa kunatia mashaka juu ya  matumizi yaliyofanyika kwenye vyama hivyo. Hali hii ni dalili mbaya ya uwajibikaji na usimamizi  wa fedha za umma unaotakiwa kuanzia katika vyama vya siasa ambako ndipo viongozi wa  Serikali wanaanza kulelewa.  Kama vyama vya siasa vina watumishi ambao hawana mikataba na ajira rasmi, hii inaweza  kupelekea taifa kupata viongozi ambao hawajapekuliwa vizuri. Kama Taifa halitakuwa makini,  kuna hatari ya kupata viongozi wasio waadilifu na hata wasio wa Tanzania halali.  Pendekezo:  Ili kuongeza uwazi, uwasilishaji na ulinganisho wa ufanisi wa Vyama vya Siasa, vyama  vinapaswa kuandaa taarifa za fedha kulingana na Viwango vya Kimataifa vya Uhasibu.  Utumiaji wa mfumo unaofanana katika kuandaa hesabu za vyama utasababisha  kufanana katika kuandika miamala na kuandaa taarifa za fedha za vyama vya siasa.  Msajili wa Vyama vya Siasa aandae utaratibu utakaowezesha kuvijengea uwezo Vyama  vya Siasa kuandaa taarifa za fedha kulingana na Viwango vya Kimataifa vya Uhasibu.  Msajili wa Vyama vya Siasa asisitize kuwa, pamoja na masharti mengine, akaunti ya  benki iwe ni mojawapo ya masharti ya kusajiliwa kwa chama cha siasa.  Ripoti Ya Uwajibikaji   Serikali Kuu   2015-16    Jambo la 10: Ukaguzi Maalum wa Fedha za Gavi Alliance  kwa Ajili ya Chanjo ya Surua Rubella  Wizara ya Fedha na Mipango ilipokea jumla ya Shilingi  billioni sawa na (USD 12,791,693) kutoka  GAVI Alliance, na kiasi hicho chote kilipelekwa Wizara ya Afya, Ustawi wa Jamii, Jinsia, Wazee na  Watoto kwa ajili ya zoezi la chanjo ya Surua Rubella. Kati ya kiasi hicho, Shilingi Bilioni  zilitengwa  kwaajili ya gharama za uendeshaji na Shilingi bilioni  zilitolewa kwa ajili ya kufanikisha zoezi  la chanjo.  Katika ukaguzi uliofanywa, Mdhibiti na Mkaguzi Mkuu wa Hesabu za Serikali alibaini ni asilimia 61 tu  ndiyo zilitumika kutoa chanjo ya surua.  Athari: Asilimia 39 ya fedha za mradi huu hazikutumika moja kwa moja katika utoaji wa chanjo ya  Surua Rubella kama ilivyokusudiwa. Hali hii, ilipelekea watoto wengi kukosa chanjo ya surua kama  ilivyokusidiwa kwenye mradi huu.  Pendekezo: Serikali iwachukulie hatua kali wote waliohusika na ubadhirifu wa fedha za mradi huu  ikiwa ni pamoja na kuwafikisha mahakamani kwa madhumuni ya kuzirejesha fedha zilizoibiwa.  Hitimisho:  WAJIBU inaamini kuwa kwa taasisi zinazohusika na uwajibikaji pamoja na wananchi wakizielewa  vizuri ripoti za CAG, itachangia kwa kiasi kikubwa katika kukuza uwajibikaji na utawala bora hapa  nchini.  Kuna umuhimu kwa Serikali na wadau wengine wote wakijumuishwa Wananchi kuhakikisha kuwa  mapungufu na mapendekezo yaliyotolewa na CAG yanafanyiwa kazi kikamilifu. Hii itaongeza ufanisi  wa shughuli za Serikali Kuu na hivyo kuongeza kasi ya maendeleo ya nchi na hatimaye mwananchi  mmoja mmoja.  WAJIBU inategemea itakuwa rahisi kwa wananchi wa kawaida kusoma na kulielewa chapisho hili  na mengine ya ripoti ya CAG ya ukaguzi wa Mamlaka ya Serikali za Mitaa na Mashirika ya Umma  ambayo yametengenezwa na kusambazwa na WAJIBU kwa kushirikiana na wadau wengine kama  GIZ.  WAJIBU itashukuru sana kupata mrejesho kutoka kwa wasomaji wa chapisho hili kuhusu namna ya  kuliboresha na kulifanya liweze kufaidisha wasomaji wengi zaidi nchi nzima.  Ripoti Ya Uwajibikaji   Serikali Kuu   2015-16    WAJIBU  Institute of Public Accountability  P. O. Box 13486 Dar Es Salaam  Barua pepe: admin@wajibu.or.tz ; Simu: +255 22 266 6916  Tovuti: www.wajibu.or.tz