 JAMHURI  YA  MUUNGANO  WA  TANZANIA  OFISI  YA  MAKAMU  WA  RAIS  HOTUBA  YA  MHE DKT PHILIP  ISDOR  MPANGO,  MAKAMU  WA  RAIS  WA  JAMHURI  YA  MUUNGANO  WA  TANZANIA  WAKATI  WA  UFUNGUZI  WA  SHIRIKISHO  LA  MICHEZO  YA  MASHIRIKA  YA  UMMA,  TAASISI  NA  MAKAMPUNI  BINAFSI  NCHINI  (SHIMMUTA)  TAREHE     NOVEMBA,    JIJINI  TANGA  Mheshimiwa  Pauline  Gekul,  Naibu  Waziri  wa  Utamaduni,  Sanaa  na  Michezo;  Waheshimiwa  Mawaziri  na  Naibu  Mawaziri  wote  mliopo;  Mheshimiwa  Omary  Mgumba,  Mkuu  na  Mkoa  wa  Tanga;  Waheshimiwa  Wabunge  wa  Mkoa  wa  Tanga;  Wakuu  wa  Wilaya  wote  mliopo;  Viongozi  wa  CCM  wakiongozwa  na  Mheshimiwa  Suleiman  Mzee,  Katibu  wa  CCM  wa  Mkoa  wa  Tanga;  Makatibu  Wakuu  na  Naibu  Makatibu  Wakuu  mliopo  pamoja  na  Katibu  Tawala  wa  Mkoa  wa  Tanga;  Roselyne  Massam,  Mwenyekiti  wa  SHIMMUTA;  Kamati  ya  Ulinzi  na  Usalama  ya  Mkoa;  Ally  Mayai  Tembele,  Kaimu  Mkurugenzi  wa  Michezo,  Wizara  ya  Utamaduni,  Sanaa  na  Michezo;  Neema  Msita,  Katibu  Mkuu  wa  Baraza  la  Michezo  la  Taifa  (BMT);  Wakuu  wa  Taasisi  za  Umma,  Mashirika  na  Makampuni  Binafsi  nchini;  Viongozi  wa  Dini  na  Wazee  wa  Mkoa  wa  Tanga;  Ndugu  Waandishi  wa  Habari;  Ndugu  Wanamichezo;  Wageni  Waalikwa,  Mabibi  na  Mabwana,  Jamhuri  ya  Muungano  wa  Tanzania…  Michezo  saafiii!!!  SHIMMUTAAA!!!  Kwanza,  namshukuru  Mwenyezi  Mungu,  ambaye  kwa  rehema  zake  ametujalia  afya  njema  na  kutuwezesha  kukutana  siku  hii  ya  leo  hapa  jijini  Tanga Naomba  nitumie  fursa  hii  pia  kuwashukuru  sana  wana  Tanga,  wakiongozwa  na  Mheshimiwa  Omary  Mgumba,  Mkuu  wa  Mkoa  wa  Tanga  kwa  mapokezi  mazuri,  na  kwa  kukubali  kuwa  mwenyeji  wa  Michezo  ya  SHIMMUTA  ya  mwaka  huu    Asanteni  sana  wana  Tanga!  Nawaletea  salamu  kutoka  kwa  Mheshimiwa  Samia  Suluhu  Hassan,  Rais  wa  Jamhuri  ya  Muungano  wa  Tanzania Mheshimiwa  Rais  anawapongeza  kwa  kuendelea  kuchapa  kazi  katika  Kilimo,  Ufugaji,  Viwanda,  Biashara  na  huduma  mbalimbali  na  kuchangia  katika  maendeleo  ya  kiuchumi  ya  Taifa  letu Kama  mlezi  wenu,  nimefurahi  sana  kuungana  nanyi  kwa  mara  ya  kwanza  katika  ufunguzi  wa  mashindano  ya     ya  SHIMMUTA Naomba  nitoe  shukrani  zangu  za  dhati  kwa  heshima  kubwa  mliyonipa  ya  kuwa  Mgeni  Rasmi Ninawapongeza  sana  kwa  maandalizi  mazuri  na  kuwezesha  michezo  hii  kufanyika Aidha,  ninawashukuru  Viongozi  wa  Wizara  ya  Utamaduni,  Sanaa  na  Michezo,  kwa  kuhudhuria  kwenye  ufunguzi  huu  lakini  pia  kwa  kusimamia  vizuri  sekta  ya  michezo  hapa  nchini Kupitia  uongozi  wenu,  tumeona  maendeleo  mazuri  katika  sekta  hii,  na  zaidi  kwa  timu  za  wanawake  na  watu  wenye  ulemavu Hongereni  sana!  Napenda  pia  kutoa  shukrani  kwa  Wakuu  wote  wa  Taasisi  za  Umma,  Mashirika  na  Makampuni  Binafsi  pamoja  na  wanamichezo  wote  mlioweza  kuja  Tanga  kushiriki  katika  mashindano  haya  muhimu Nafurahi  kuona  viongozi  wengi  mmejitokeza  katika  ufunguzi  huu  ili  nanyi  mjionee  hali  halisi  ya  ushiriki  wa  watumishi  wenu  katika  michezo  na  pia  kupata  fursa  ya  kujadiliana  kuhusu  mwenendo  wa  Shirikisho  letu Naamini  kupitia  Mashindano  haya,  tutajifunza  na  kutafuta  namna  bora  zaidi  ya  kuimarisha  Shirikisho  hili Ndugu  Viongozi  wa  Taasisi,  Mashirika  ya  Umma  na  Makampuni  Binafsi,  Wageni  Waalikwa  na  Wanamichezo;  Nashukuru  leo  nimepata  wasaa  wa  kuzungumza  nanyi  na  kupata  fursa  ya  kusema  nanyi  mambo  muhimu  kuhusu  michezo  mahala  pa  kazi Kaulimbiu  ya  mwaka  huu  inayosema  “Michezo  ni  fursa,  tuitumie  vyema  kuimarisha  afya  za  wafanyakazi  kwa  uchumi  imara  wa  Taifa”  inatukumbusha  kuwa,  ili  Taifa  liweze  kuwa  na  uchumi  imara,  ni  lazima  kuwa  na  nguvukazi  yenye  afya  njema Tafiti  zinatueleza  kuwa  michezo  ina  faida  kwa  afya  ya  mwili  na  akili Hivyo,  hatuna  budi  kuhimiza  viongozi  na  watumishi  katika  sehemu  za  kazi  na  watanzania  kwa  ujumla,  kushiriki  kwenye  michezo,  ili  kuwa  na  nguvukazi  yenye  afya  ya  mwili  na  akili  ambayo  italeta  matokeo  chanya  ya  utendaji  katika  taasisi  zetu  na  kwa  maendeleo  ya  Taifa Kwa  kufanya  mazoezi  tutaepukana  na  hali  ya  uzito  uliozidi,  matatizo  ya  afya  ya  akili,  magonjwa  yasiyo  ya  kuambukiza  kama  vile  kisukari  na  shinikizo  la  damu;  magonjwa  ambayo  kwa  kiasi  kikubwa  husababishwa  na  mtindo  wa  maisha,  ulaji  usiofaa  na  kutofanya  mazoezi  mara  kwa  mara Halikadhalika,  pamoja  na  kujenga  na  kuimarisha  uchumi  wa  Taifa  na  afya  za  Wafanyakazi,  ni  matarajio  ya  Serikali  kuona  ushiriki  wenu  kwenye  michezo  hii  unasaidia:  kujenga  urafiki,  tabia  ya  ushirikiano,  upendo  na  udugu;  kujenga  Taifa  lenye  nidhamu;  kujenga  uhusiano,  uelewano  na  mshikamano  wa  Taifa;  kujenga  moyo  wa  uzalendo;  na  kukuza  ukakamavu,  ujasiri  na  kujiamini Aidha,  tumieni  Michezo  hii  ya  SHIMMUTA  kujifunza,  kuvumiliana,  kuishi  pamoja  na  kuleta  umoja  na  ushirikiano  kati  ya  Taasisi  za  Umma,  Mashirika  na  Makampuni  Binafsi Ndugu  Viongozi  Wakuu,  Wageni  Waalikwa,  na  Wanamichezo;  Mwenyekiti  wa  SHIMMUTA  katika  taarifa  yake  ameeleza  kuwa  katika  miaka  ya  nyuma,  timu  zaidi  ya     za  Taasisi  za  Umma,  Mashirika  na  Makampuni  Binafsi  zilikuwa  zikishiriki  kwenye  michezo  ya  SHIMMUTA  ya  kila  mwaka,  lakini  katika  miaka  ya  hivi  karibuni  idadi  hiyo  imekuwa  ikipungua Mwaka     kule  Morogoro  zilishiriki  Timu     tu Bahati  nzuri  mwaka  huu     ushiriki  umeongezeka,  zinashiriki  timu    Nazipongeza  timu  zote  zilizokuja  kushiriki  lakini  pia  ina  maana  kuwa,  bado  viongozi  na  wanachama  wote  wa  SHIMMUTA  mna  kazi  kubwa  ya  kufanya  ili  kuhakikisha  Mashindano  haya  yanarudi  kwenya  hadhi  yake Hivyo,  ni  lazima  tuhakikishe  wale  wanachama  walioacha  kushiriki  miaka  iliyopita  wanarudi,  na  wale  ambao  si  wanachama  kabisa  wa  SHIMMUTA,  wanajiunga  uanachama Kama  mlezi  wenu,  ninawahimiza  Viongozi  wote,  Wakuu  wa  Taasisi,  Mashirika  ya  Umma  na  Makampuni  Binafsi  na  wafanyakazi,  kujadili  kwa  pamoja  masuala  yanayoathiri  uanachama  na  ushiriki  wetu  kwenye  Michezo  ya  SHIMMUTA  ya  kila  mwaka,  ili  tuweze  kupata  suluhu  ya  kudumu Ni  vema  tuje  na  mbinu  mbadala  za  kuvutia  wanachama  wapya  kujiunga  nasi Ndugu  Viongozi  Wakuu,  Wageni  Waalikwa,  na  Wanamichezo;  Mimi  Mlezi  wenu  natamani  sana  kuona  Michezo  hii  ya  SHIMMUTA  inachangamka  zaidi  na  kuwa  na  washiriki  wengi  zaidi  kupita  hata  ilivyokuwa  miaka  ya  mwanzo Naamini  tukishirikiana  na  kuzijadili  changamoto  zilizopo  na  kuweka  mikakati  madhubuti,  hili  linawezekana Naomba  mniruhusu  nigusie  baadhi  ya  changamoto Baadhi  ya  Taasisi  Kutoshiriki  Michezo  ya  SHIMMUTA,  Tumesikia  kuwa,  taasisi  nyingi  zinashindwa  kushiriki  michezo  ya  SHIMMUTA  kutokana  na  aidha  kutotengewa  fedha  katika  bajeti  au  fedha  zilizotengwa  kutumika  kwa  matumizi  mengine!  Hii  siyo  sawasawa Lazima  michezo  ipewe  kipaumbele  kama  majukumu  mengine  muhimu  ya  Taasisi,  Mashirika  na  Makampuni  yote Napenda  kusisitiza  kwa  viongozi  wa  Taasisi,  Mashirika  na  Makampuni  wanachama  wa  SHIMMUTA,  mhakikishe  fedha  zinatengwa  kila  mwaka  na  kuwaruhusu  watumishi  wenu  kushiriki  Michezo  hii Kama  Mlezi  nitaendelea  kufuatilia  suala  hili,  na  kwa  kuanzia  nawataka  viongozi  wa  SHIMMUTA  kunipatia  taarifa  za  Taasisi/Shirika  na  Kampuni  ambazo  zimeshindwa  kufanya  hivyo  kuanzia  mwaka  huu Baadhi  ya  Viongozi  kutowapatia  ruhusa  Viongozi  wa  Kamati  Tendaji  kuhudhuria  Vikao  vya  Shirikisho Napenda  niwakumbushe  Viongozi  wa  Taasisi,  Mashirika  na  Makampuni  Binafsi  kuwa,  vikao  hivi  vipo  kwa  mujibu  wa  Katiba  ya  Shirikisho Vilevile,  viongozi  hawa  wa  Kamati  Tendaji  wamechaguliwa  na  hivyo  wanapozuiliwa  kushiriki  vikao  hivi  wanakosa  fursa  ya  kuwasemea  wafanyakazi  wenzao  na  kuchangia  maandalizi  ya  mipango  na  mikakati  ya  kuipeleka  SHIMMUTA  mbele Hivyo,  nawasihi  viongozi  wa  Taasisi,  Mashirika  na  Makampuni  Binafsi  muwaruhusu  viongozi  wa  Kamati  Tendaji  washiriki  kwenye  vikao  vya  uongozi  kila  inapohitajika  kwa  maslahi  mapana  ya  wafanyakazi  na  Taasisi  zetu Kwa  sababu  hiyo,  napenda  kuwashukuru  na  kuwapongeza  viongozi  wa  Taasisi,  Mashirika  na  Makampuni  yote  mnaoshiriki  Mashindano  haya  ya  SHIMMUTA  mwaka  huu Wakuu  wote  wa  Taasisi  na  Mashirika  waliopo  hapa,  simameni  niwaone Asanteni  sana  kwa  kuwaruhusu  na  kuwawezesha  wafanyakazi  wenu  kuja  kushiriki  nasi Nitawazawadia  Cheti  cha  Uongozi  Bora  wa  Michezo  kwa  utaratibu  utakaoandaliwa  na  Wizara  ya  Utamaduni,  Sanaa  na  Michezo Kuhusu  Shirikisho  kukosa  fedha  za  kuwezesha  kujiendesha  kutokana  na  kutegemea  ada  za  wanachama,  na  Taasisi  nyingi  kutokuwepo  kwenye  Shirikisho;  na  hata  zile  zilizopo  kwenye  Shirikisho  kutokulipa  michango  yao  kwa  wakati;  na  pia  baadhi  ya  taasisi  ambazo  hazishiriki  michezo  ya  mwaka  kutokulipa  ada  ya  uanachama Ninawahimiza  wanachama  wote  kulipa  ada  zao  kwa  wakati  kwa  kuwa  bila  fedha  hizo  Shirikisho  litashindwa  kijiendesha Aidha,  ninawahamasisha  Shirikisho  kuendelea  kuwa  wabunifu  katika  kutafuta  vyanzo  vingine  vya  kupata  fedha  za  kuliendesha  Shirikisho  pamoja  na  kugharamia  mipango  yake  kila  mwaka Kwa  mfano,  endeleeni  kufanya  mabonanza  ambayo  yatawashirikisha  wadau  ikiwemo  mabalozi  wa  nchi  mbalimbali  pamoja  na  Taasisi,  Mashirika  na  Makampuni  ya  Kimataifa  yenye  dhamira  ya  kudhamini  Shirikisho Vilevile  panueni  wigo  wa  kujitangaza  ili  muweze  kupata  washirika  zaidi  na  hivyo  kupata  fedha  zaidi  zitokanazo  na  ada  pamoja  na  michango Kwa  nafasi  hii  nazipongeza  Taasisi  zote  ambazo  zimekuwa  zikidhamini  mashindano  haya Lakini  pia  naamini  mashirika  na  makampuni  mengi  zaidi  pamoja  na  benki  zetu  mnaweza  kulisaidia  Shirikisho  letu  kwa  kujitokeza  kufadhili  michezo  hii  ya  SHIMMUTA  kila  mwaka Napenda  pia  kuhamasisha  Taasisi,  Mashirika  na  Makampuni  Binafsi  yote  yanayopaswa  kuwa  wanachama,  kujiunga  na  Shirikisho  letu  ili  liweze  kukua  na  kuleta  tija  zaidi  katika  jamii  ikiwa  ni  pamoja  na  kuibua  vipaji  vya  wafanyakazi  na  kuongeza  hamasa  ya  michezo  nchini Shirikisho  kutokuwa  na  ofisi  ya  kudumu Viongozi  wa  SHIMMUTA  hili  ni  la  kwenu  wenyewe!  Kaeni  na  wanachama  wenu  muone  namna  bora  ya  kulipatia  ufumbuzi  lakini  nitafurahi  kama  mtanishirikisha Nina  Imani  kubwa  wanachama  wenu  (Taasisi,  Mashirika  ya  Umma  na  Makampuni  Binafsi)  hili  wanaliweza!  Ndugu  Viongozi  na  Washiriki  Wote;  Kabla  sijamaliza  hotuba  yangu  napenda  pia  kusisitiza  kuhusu  utunzaji  wa  mazingira Serikali  inatambua  na  kupongeza  mchango  wa  Mashirika,  Taasisi,  Sekta  binafsi,  pamoja  na  wadau  wote  katika  kuunga  mkono  juhudi  za  Serikali  kukabiliana  na  mabadiliko  ya  tabianchi  na  kutunza  na  kuhifadhi  mazingira  hapa  nchini Hata  hivyo,  pamoja  na  jitihada  hizo,  bado  tatizo  ni  kubwa Shughuli  za  kibinadamu,  kama  kukata  miti  hovyo;  kuchoma  misitu;  kutupa  takataka  hovyo  kwenye  vyanzo  vya  maji  na  nchi  kavu;  kilimo  cha  kuhamahama;  ujenzi  holela;  na  ufugaji  usiozingatia  tija  umesababisha  madhara  makubwa  ya  kimazingira Madhara  hayo  ni  pamoja  na  ukame  wa  muda  mrefu,  mvua  zisizotabirika,  kutoweka  kwa  uoto  asilia,  na  kukauka  kwa  vyanzo  vya  maji  hali  inayosababisha  uhaba  mkubwa  wa  maji  nchini  kwa  matumizi  ya  binadamu,  mifugo  na  shughuli  za  kiuchumi Litakuwa  kosa  kubwa  mno  kuacha  hali  hii  ikaendelea Lazima  kutunza  mazingira  yetu  kwa  kuhakikisha  tunalinda  vyanzo  vyetu  vya  maji;  misitu  yetu  na  kupanda  miti  kwa  wingi  ili  kunusuru  mazingira  kwa  ajili  yetu  na  vizazi  vijavyo Aidha,  napenda  niwakumbushe  kwa  mara  nyingine  tena  Taasisi,  Mashirika  ya  Umma  na  Makampuni  Binafsi  kuhakikisha  mnafanya  usafi,  mnapanda  miti  na  maua  katika  maeneo  yenu  ya  kazi Vilevile,  natoa  wito  kwenu  kuendelea  kushirikiana  na  Serikali  kudhamini  Programu  mbalimbali  zinazohusiana  na  maendeleo  endelevu  na  utunzaji  wa  mazingira Naamini  wanamichezo  ni  mabalozi  wazuri  na  wataendelea  kuhamasisha  wananchi  kuhusu  utunzaji  wa  mazingira!  Ndugu  Viongozi  wa  Taasisi,  Mashirika  ya  Umma  na  Makampuni  Binafsi,  Wageni  Waalikwa  na  Wanamichezo  Wote;  Napenda  kuhitimisha  hotuba  yangu  kwa  kuwaasa  watumishi  na  wafanyakazi  wote  mlioshiriki  michezo,  kutambua  kwamba  mpo  kazini  na  hivyo  mhakikishe  mnazingatia  sheria,  kanuni  na  taratibu  zote  za  utumishi Naamini  wote  ni  wafanyakazi  na  sitegemei  kupata  taarifa  za  kuwepo  kwa  Mamluki  katika  michezo  hii Vilevile,  napenda  kuwaasa  waamuzi  kuhakikisha  wanachezesha  michezo  hii  kwa  kutumia  sheria,  kanuni  na  taratibu  mlizojiwekea  ili  kuhakikisha  haki  inatendeka,  na  ushindi  unapatikana  bila  upendeleo Aidha,  napenda  kuwahimiza  wanamichezo  wote  mcheze  kwa  amani,  upendo  na  kwa  kuzingatia  maadili  na  nidhamu  ili  kufanikisha  michezo  hii  na  kurudi  nyumbani  salama Nafahamu  moja  ya  sababu  kubwa  ya  kuchagua  kufanya  michezo  hii  katika  Jiji  la  Tanga  ni  ukarimu  na  upendo  na  wananchi  wa  Tanga Tunajua  utamaduni  wa  watu  wa  hapa  Tanga  ni  kuwakaribisha  wageni  vizuri  hadi  ikifika  siku  ya  kuondoka  wageni  wanakuwa  kama  chuma  kimenaswa  kwenye  smaku Ndio  maana  wenyeji  wetu  wanasema  “Karibu  Tanga,  kuondoka  majaliwa!  Ni  matumaini  yangu  kuwa  wote  tutafanikiwa  kurudi  majumbani  na  sehemu  zenu  za  kazi  salama!  Baada  ya  kusema  hayo,  napenda  kutamka  rasmi  kuwa  michezo  ya  SHIMMUTA  Mkoani  Tanga  imezinduliwa!  SHIMMUTAAAA  …………  (FAMILIA  MOJA)  FAMILIA  MOJAAAA  …………………  (SHIMMUTA)  Asanteni  Sana  kwa  Kunisikiliza!