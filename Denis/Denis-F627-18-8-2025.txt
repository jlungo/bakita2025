 IDARA YA MAENDELEO YA MAKAZI  UTANGULIZI      Idara ya Maendeleo ya Makazi kwa mujibu wa muundo mpya ina sehemu kuu nne  (4) ambazo ni:-  Sehemu ya Upangaji na Usanifu Miji (Physical Planning and Design Section)  Sehemu ya Udhibiti wa Uendelezaji Miji (Physical Development Control Section)  Sehemu ya Urasimishaji wa Makazi (Settlement Regularization Section)  Sehemu ya Uendelezaji wa Makazi (Housing and Property Development  Section).  Kila sehemu inaongozwa na Mkurugenzi Msaidizi.  Katika muundo mpya, iliyokuwa sehemu Mipango ya Makazi Vijijini imehamishiwa  Tume ya Taifa ya Matumizi ya Ardhi. Aidha Sehemu ya Mipango Kabambe  iliunganishwa na Sehemu ya Usanifu na Uendelezaji Upya Maeneo Mijini.  Majukumu ya Idara ni:  Kutunga, kusimamia, kutathmini na kufanya mapitio ya Sheria, Kanuni za  Mipangomiji, Kanuni za Makazi, mikakati mbalimbali ya utekelezaji wa  sheria na miongozo;  Kuidhinisha Mipango ya Jumla ya Matumizi ya Ardhi (General Planning  Schemes);  Kuidhinisha Mipangokina ya Matumizi ya Ardhi (Detailed Planning  Schemes),  Kupanga na kusimamia Mipango ya Jumla na ya kina katika kuendeleza  upya maeneo ya kati ya miji (CBD) na maeneo mengine ya miji  yaliyochakaa (Redevelopment Schemes);  Usimamizi na udhibiti wa uendelezaji wa miji (Development Control).  Kutambua na kusimamia milki na kuboresha miundombinu katika maeneo  yasiyopangwa ya pembezoni mwa miji (Settlement Regularisation);  Kufuatilia, kushauri na kusaidia mapitio ya Mipango Kabambe na  Mipangokina  Kusimamia na kufuatilia ongezeko la watu, ukuaji wa miji na vijiji na  uwepo wa huduma muhimu za ustawi wa miji;  Kusimamia na kufuatilia uendelezaji wa makazi nchini;  Kusimamia uandaaji wa michoro ya Mipango Kabambe na Mipangokina  iwe na ubora unakubalika kwa mujibu wa Sheria, Kanuni na Miongozo  iliyopo;  Kuidhinisha mipango ya kina na ya jumla ya uendelezaji wa mji na  utunzaji wa kumbukumbu zake;  Kubuni mikakati ya ushiriki wa sekta binafsi katika upangaji na  uendelezaji endelevu wa makazi na huduma zake muhimu;  Kutoa miongozo rafiki kwa vyama vinavyoshiriki katika ubunifu, ujenzi,  uendelezaji na usimamizi wa nyumba za gharama nafuu na  Kusimamia na kufanya utafiti wa uendelezaji wa makazi ya gharama  nafuu  Kusimamia na kuendeleza watumishi wa sekta ya mipangomiji na  nyumba.    Muundo wa Idara:  Idara ya Maendeleo ya Makazi inaundwa na Sehemu nne zinazoongozwa na  Wakurugenzi Wasaidizi. Sehemu hizo ni kama zifuatavyo:-  . Sehemu ya Upangaji na Usanifu Miji (Physical Planning and Design  Section)  Sehemu inahusika na usanifu wa miji na upangaji upya wa maeneo maalum ya miji.  Vilevile, inasimamia upangaji wa visiwa, fukwe na maeneo ya kihistoria. Majukumu  ya Sehemu ni pamoja na:-  Kuandaa, kukagua na kushauri uidhinishaji wa Mipango ya Jumla ya Matumizi  ya Ardhi (General Planning Schemes);  Kupitia na kuidhinisha mipangokina (Michoro ya mipangomiji) ya maeneo  yaliyoiva kupangwa;  Kufanya utafiti wa masuala yote yanayohusu mipangomiji;  Kuandaa mipango ya uendelezaji upya wa maeneo ya kati (Central Business  Districts) ya miji mikubwa kwa kushirikiana na Mamlaka za Upangaji wa miji  husika ili kuwezesha kutumia ardhi iliyopo kwenye maeneo hayo kikamilifu na  kuyawekea miundombinu inayolingana na mahitaji ya sasa;  Utunzaji wa kumbukumbu na nyaraka mbalimbali za mipangomiji kutoka  maeneo yote ya Tanzania;  Kuandaa miongozo mbalimbali inayosimamia Mipango Kabambe, usanifu wa  miji na uendelezaji upya wa maeneo na,  Kuandaa na kusimamia mipango ya muda mfupi na mrefu ya miji nchini kwa  kushirikiana na Halmashauri za miji nchini.  . Sehemu ya Udhibiti wa Uendelezaji Miji (Physical Development Control  Section)  Udhibiti wa uendelezaji ardhi hufanywa ili kuhakikisha kuwa eneo la mpango  linaendelezwa kwa kuzingatia mpango uliopo au unaotayarishwa kwa misingi ya  Sheria, Kanuni na Miongozo mbalimbali. Kwa mujibu wa Kifungu 28 cha Sheria ya  Mipangomiji Na. 8 ya mwaka 2007, kila Mamlaka ya Upangaji ina wajibu wa kudhibiti  uendelezaji wa ardhi katika eneo lake la upangaji. Majukumu ya Sehemu hii ni:  Kuandaa, kusimamia, kutathmini na kufanyia mapitio Kanuni na Miongozo ya  utekelezaji wa Sheria ya Mipangomiji Na.8 ya mwaka 2007;  Kupitia na kutoa mapendekezo ya marekebisho ya Sheria na Kanuni za  usimamizi na uendelezaji wa miji nchini;  Kusimamia utekelezaji wa Sheria na Kanuni zinazohusu masuala ya  Mipangomiji;  Kupokea na kupendekeza kutangazwa kwa maeneo yaliyoiva kwa ajili ya  upangaji (planning areas);  Kupokea, kukagua na kushauri njia mbadala za utatuzi wa migogoro ya  matumizi ya ardhi;    Kupitia na kutoa mapendekezo ya maombi yote ya mgawanyo wa viwanja,  mashamba na mabadiliko ya matumizi ya ardhi yaliyowasilishwa na Mamlaka  za Upangaji miji nchini;  Kukagua na kutoa mapendekezo ya jinsi ya kutatua migogoro ya ardhi kwa  kuzingatia Sheria ya Mipangomiji Na.8 ya mwaka 2007 na Sheria ya Ardhi  Na.4 ya mwaka 1999 na  Kushirikiana na Taasisi zingine katika kusimamia na kudhibiti masuala yeyote  yanayohusu uharibifu wa mazingira yanayohusu uendelezaji wa miji.  . Sehemu ya Urasimishaji wa Makazi (Settlement Regularization Section)  Kulingana na Sheria na Sera za Ardhi kama vile Sera ya Taifa ya Ardhi ya  mwaka1995, Sera ya Maendeleo ya Makazi ya mwaka 2000, Sheria ya Mipango miji  ya mwaka 2007 na Sheria ya Ardhi Namba 4 ya mwaka 1999 zinaelekeza  kuyaboresha maeneo haya kwa kuyapatia miundo mbinu kwa kushirikiana na  wananchi wa maeneo husika. Majukumu ya Sehemu hii ni:  Kuzisaidia Mamlaka za Upangaji katika urasimishaji na uboreshaji wa  makazi yaliyojengwa kiholela;  Kufanya utafiti wa masuala yote ya urasimishaji na kuandaa mikakati ya  utekelezaji;  Kuandaa miongozo ya namna ya uboreshaji wa utekelezaji wa miradi ya  urasimishaji na kushauri njia mbadala za kuzuia kuongezeka kwa maeneo  yanayojengwa kiholela;  Kutoa elimu kwa umma kupitia vyombo vya habari, makongamno,  vipeperushi, machapisho kuhusu mfumo na utaratibu wa utekelezaji miradi  ya urasimishaji;  Kupokea, kukagua na kuidhinisha michoro ya Urasimishaji wa maeneo  yaliyojengwa kiholela na  Kuratibu utekelezaji kwa kushirikiana na Mamlaka za Upangaji husika,  kuandaa program, kufundisha na kusambaza kwa ajili ya kudhibiti  kuendelea kwa makazi yaliyojengwa kiholela nchini.  . Sehemu ya Uendelezaji wa Makazi (Housing and Property Development  Section)  Hii ni sehemu ya uendelezaji wa makazi nchini ambayo inajukumu la kusimamia  makazi bora, gharama nafuu na uwepo wa huduma muhimu za kijamii kwa ukuaji wa  miji endelevu hapa nchini. Majukumu ya Sehemu ni:  Kuandaa, kusimamia, kutathmini na kupitia utekelezaji wa Sera ya  Maendeleo ya Makazi, Sheria na Miongozo mbalimbali;  Kuziwezesha Mamlaka za Upangaji katika ujenzi na utoaji wa nyumba za  gharama nafuu;  Kuwezesha ujenzi na utoaji wa huduma za miundombinu ya msingi kwa  maendeleo ya makazi;  Kuratibu na kutekeleza programu za usanifu na ujenzi wa nyumba za  gharama nafuu;  Uandaaji wa mikakati ya uanzishwaji na uendekezaji wa vyama vya  ushirika na kijamii za ujenzi wa nyumba za gharama nafuu;  Kufanya utafiti wa masuala yote ya uendelezaji wa nyumba za gharama  nafuu na kusambaza teknolojia hiyo kwa umma;    Kuratibu makongamno ya Kimataifa kuhusu athari za maendeleo ya  makazi;  Kuandaa mikakati ya ushiriki kikamifu wa sekta binafsi katika usanifu,  uendelezaji na utoaji wa nyumba za gharama nafuu kwa wananchi;  Kuratibu utoaji wa mikopo ya gharama nafuu ya nyumba kwa Watumishi  wa Umma;  Kuandaa na kuratibu mikakati ya utafutaji wa vyanzo mbalimbali vya fedha  kwa ajili ya uendelezaji wa makazi;  Kuwezesha upatikanaji wa mikopo ya nyumba kutoka taasisi mbalimbali  za kifedha na  Kutafuta na kuratibu upatikanaji wa fedha za Wadau wa maendeleo ya  makazi kutoka Nchi marafiki na Mashirika ya Kimataifa.