BINTI WA THAMANI YUSUFU E ATHUMANI Binti wa Thamani Yusufu E Athumani 1BINTI WA THAMANI ©APRIL 2025 Mawasiliano YUSUPH ENOCK ATHUMANI P.0.BOX 1007 TUMULI SINGIDA +255(0)768223022 @yusuph Enock Haki zote zimehifadhiwa ,hauruhusiwi kunakili,kurudufu au kutumia sehemu ya kitabu hiki pasipo idhini ya mwandishi kufanya hivyo itakuwa ukiukwaji kwa haki za mwandishi nah atua za kisheria zitachukuliwa juu yako. Binti wa Thamani Yusufu E Athumani Binti wa Thamani Yusufu E Athumani 3SHUKRANI Ninamshukuru sana Mungu kwa neema ambayo amenipa kuandika kitabu hiki na pia kwa kunipa uwezo wa kuandika kitabu hiki. Pia ninamshukuru Mungu kwa ajili ya wazazi wangu na familia kwa maana wamekuwa msaada sana na kunishauri katika njia njema ya kumpendeza Mungu na kutimiza kusudi la Mungu kwenye maisha yangu. Kipekee namshukuru Mungu kwa ajili ya Mwalimu Furaha Kabage kwa kunielekeza na kunifundisha mengi kwenye ulimwengu wa uandishi. Namshukuru Mungu kwa ajili ya mchungaji wangu mlezi wa Chaplaincy wa chuo kikuu cha Dodoma (UDOM) kwa kuendelea kutulea vizuri kiroho. Pia ninamshukuru Mungu kwa ajili ya watenda kazi pamoja nami katika Bwana Studa Mlonganile na Rahabu Philemoni. Binti wa Thamani Yusufu E Athumani 4Pia namshukuru Mungu kwa ajili ya rafiki zangu Gervas Mosha, Adam Munda pamoja na Neema Mtawa kwa kunishauri na kushirikiana nami katika hii safari yangu ya huduma. Kipekee pia nawashukuru wana USCF CIVE kwa namna ambavyo wamekuwa pamoja na mimi kwenye kila jambo hasa hasa wadada kwa kuwa nimejifunza mambo mengi sana kwa kuyaangalia maisha yao na mienendo yao inayomtukuza Kristo. Kipekee napenda kumshukuru Mungu kwa ajili yako msomaji wangu wa kitabu hiki kizuri. Binti wa Thamani Yusufu E Athumani 5DIBAJI Ndugu mpendwa mwandishi wa kitabu hiki chenye jina la “BINTI WA THAMANI”, YUSUPH E ATHUMAN, ni shauku yake kwamba ujumbe ulio katika kitabu hiki uwafikie watu wengi zaidi hasa jinsia ya kike na analenga kuwasaidia wasichana, mabinti na wanawake kuishi maisha ambayo yatawasaidia kufika kwenye kusudi la Mungu na yenye kuleta matokeo bora kwao binafsi, familia, jamii na nchi kwa ujumla. Kutokana na ongezeko la elimu ya kidunia mafundisho mengi yanayohusu maisha ya hapa duniani aidha kutoka katika mitandao ya kijamii, mahubiri na watu binafsi. “Angalieni mtu asiwafanye mateka kwa elimu yake ya bure na madanganyo matupu, kwa jinsi ya mapokeo ya wanadamu, kwa jinsi ya mafundisho ya awali ya ulimwengu, wala si kwa jinsi ya Kristo”. (Wakolosai 2:8) Binti wa Thamani Yusufu E Athumani 6Mwandishi ameandika kitabu hiki ili kuweza kuwasaida watu hawa kuendelea kubaki katika kusudi la Mungu na kupata matokeo mazuri na bora katika maisha yao licha ya ongezeko la mafundisho hayo na baadhi yake yasiyokuwa na utukufu wa Mungu. Ukikisoma kitabu hiki utaona mwandishi huyu anavyotoa mafundisho ya namna ambavyo binti wa thamani anatakiwa kuwa na maarifa ya maisha katika pande mbalimbali. Jambo la kwanza ni maarifa katika kumjua Mungu zaidi na kujua kusudi la Mungu katika maisha yake. “Upendeleo hudanganya, na uzuri ni ubatili, Bali mwanamke amchaye BWANA ndiye atakayesifiwa (Mithali 31:30)”. Kuwekeza katika mwonekano wako, maarifa ya usafi binafsi na kutunza mazingira, maarifa ya kuwa msaidizi kwa mume kisaikolojia na kimwili (kupika, kufua n.k) “Ni neema ya Mungu kuzaliwa Binti lakini ni maamuzi kuwa Binti wa thamani” (YUSUPH E ATHUMAN) Binti wa Thamani Yusufu E Athumani 7Hivyo basi, kupitia kitabu hiki Mungu akupe maono na hekima ili uweze kuelewa mafundisho yaliyomo katika kitabu hiki na kuwa msaada kwako na hata katika jamii inayokuzunguka. Ahsanteni sana na Mungu akubariki sana wewe utakayepata neema kukisoma kitabu hiki ili uweze kuongeza viwango vya uthamani wako kama binti au mwanamke. Rahabu R Philimon ( Mwalimu wa neno la Mungu). Binti wa Thamani Yusufu E Athumani 8UTANGULIZI Kuna umuhimu mkubwa sana kwa binti kujua ni kwa namna gani Mungu anavyokutazama na anavyotaka wewe uwe na ni kwa namna gani dunia inavyokusubiri udhihiriko. “Kwa maana viumbe vyote pia vinatazamia kwa shauku nyingi kufunuliwa kwa wana wa Mungu.”(Warumi 8:19). Ulimwengu una shauku ya kufunuliwa kwa mabinti wa thamani ambao watafanya mambo makubwa katika ufalme wa Mungu na hata katika jamii pia. Binti akiweza kujitambua utakuwa umesaidia jamii kwa upande mkubwa sana kwa sababu yeye ndiye atakaye kuwa mlezi na mtunza familia kubwa sana hapo baadae. Kuna kauli mbiu inasema kuwa ukimwelimisha mwanamke, umeelimisha jamii nzima. Kwa ujumla. hili ni jambo la kweli kabisa kwani mwanamke ana uwezo wa kuwafundisha watu wengi zaidi kuliko mwanaume. Binti wa Thamani Yusufu E Athumani 9Mwanaume kwa asili yake ni mtu ambaye hapendi sana kuongea, tofauti na mwanamke atawafundisha watu wengi zaidi. Hivyo baada ya kusoma kitabu hiki amua kuwa binti wa thamani kwa kuyaishi maarifa haya kwa manufaa yako, manufaa ya jamii yako na Mungu apate kutukuzwa kupitia wewe. Binti wa Thamani Yusufu E Athumani 10Sura ya Kwanza ASILI YA MWANAMKE Binti wa Thamani Yusufu E Athumani 11M wanamke ni mwanadamu aliyeumbwa baada ya kuonekana upungufu mkubwa duniani ambao hapana kiumbe chochote ambacho kingeweza kukaa kwenye hiyo nafasi. “Adamu akawapa majina yao kila mnyama wa kufugwa, na ndege wa angani, na kila mnyama wa mwituni; lakini hakuonekana wa kumsaidia Adamu aliyefanana naye”.(Mwanzo 2:20) Na hapa ndipo uthamani wa mwanamke unapoaanzia, nafasi ya mwanamke ni ya kipekee kiasi kwamba hapana kiumbe chochote duniani ambacho kinaweza kuchukua nafasi hiyo. Ijapokuwa kuna baadhi ya wanaume walioamua kuikana asili yao na kugeukia mambo ya aibu lakini bado nafasi ya mwanamke hakuna awezaye kuchukua. Kuna msemo mmoja unasema kuwa ukiona umeondoka na nafasi yako watu hawaitambui, jua kuwa hauna thamani kwenye maisha yao. Binti wa Thamani Yusufu E Athumani 12NINI ASILI YA MWANAMKE Mungu alipomuumba Adamu akampa kazi ya kufanya bustanini, akagundua kuwa Adamu hawezi kuifanya ile kazi peke yake akaona uhitaji wa Adamu, ijapokuwa yeye hakuuona huo uhitaji. Kwa hiyo kuwepo kwa mwanamke ni mpango wa Mungu kwanza na siyo mwanaume, maana hata yeye alipoletewa Hawa ndipo akashangaa sana kuona kiumbe huyu wa ajabu ndipo akagundua kuwa alikuwa anamhitaji. Kitu kingine cha ajabu ni kwamba, Mungu alipoona kuwa huyu mtu hawezi kuwa peke yake hakwenda tena kutafuta udongo ili amuumbe Hawa bali aliamua atoe ubavu wa Adamu na kumuumba. Maana yake Mungu hakutaka watofautiane kabisa kwenye baadhi ya mambo ili aweze kumsaidia Adamu kikamilifu. 1.MSAIDIZI Hili ni jambo la Muhimu sana kwa sababu ndiyo kusudi la mwanamke kuumbwa. Binti wa Thamani Yusufu E Athumani 13Mwanamke asili yake ni kuwa msaidizi wa mwanaume, kila mwanamke anatakiwa awe na ufahamu huu kwamba yeye ni msaidizi. Kwenye biblia ni roho mtakatifu na mwanamke tu ndiyo walioitwa wasaidizi, hii inaonesha nafasi ya mwanamke ni ya muhimu sana. Kwa hiyo kwa kawaida mwanamke ambaye hawezi kusaidia huyo siyo mwanamke wa thamani. 2.DHAIFU Hapa naomba tuelewane kwa makini sana kwa sababu watu wengi wanashindwa kuelewa kile Mtume Paulo alichokisema kuwa mwanamke ni kiumbe dhaifu. “Kadhalika ninyi waume, kaeni na wake zenu kwa akili; na kumpa mke heshima, kama chombo kisicho na nguvu; na kama warithi pamoja wa neema ya uzima, kusudi kuomba kwenu kusizuiliwe” (1 Petro 3:7). Kwa tafsiri ya lugha ya kiingereza hilo neno dhaifu au kisicho na nguvu ni “fragile” Binti wa Thamani Yusufu E Athumani 14Likimaanisha kuwa ni kiumbe cha thamani kubwa sana kiasi kwamba ukikiangusha kinaweza kikavunjika. Mwanamke ni mtu mwenye nguvu ndiyo maana Biblia inamuita kuwa yeye ni msaidizi hakuna msaidizi ambaye ni mnyonge. Roho mtakatifu anaitwa msaidizi kwa sababu ana nguvu kuliko wanadamu wote Kwa hiyo wewe mwanamke siyo mnyonge kiasi hicho unachofikiri kwenye upande wa kimaamuzi na kulea. Kama unafikiri mwanamke ni mzembe mzembe kamuulize Adolf hitler. Adolf hitler alikuwa ni gaidi aliyetesa sana watu na alikuwa muuaji mkubwa na watu walijaribu kila namna lakini hawakuweza lakini, mke wake ndiye aliyesababisha kifo chake “how powerfully is this being”. 3.AKILI Mwanamke pia ana sifa ya kuwa na akili nyingi sana za kuweza kufikiri na kujiuliza uliza Binti wa Thamani Yusufu E Athumani 15maswali ni mtu ambaye anapenda kupewa majibu siyo kutafuta majibu Ndiyo maana shetani alimfuata mwanamke kwanza kwa sababu angeanza na Adamu hata kama angekubali kula lile tunda, angeenda kwa hawa angemuuliza maswali na mchezo ungeishia hapo, kwa hiyo mwanamke ni mtu anayependa kupewa majibu. Naomba tuangalie tena huu mstari kuna siri imejificha hapa. “Kadhalika ninyi waume, kaeni na wake zenu kwa akili; na kumpa mke heshima, kama chombo kisicho na nguvu; na kama warithi pamoja wa neema ya uzima, kusudi kuomba kwenu kusizuiliwe”(1 Petro 3:7). Ni ngumu sana kumwambia mwanaume aishi na mwanamke kwa akili kama huyo mwanamke hana akili. Nilipokuwa nina cheza mpira kocha alikuwa anashauri mcheze kwa kutumia nguvu sana kama timu mnayoshindana nayo ni inatumia nguvu. Binti wa Thamani Yusufu E Athumani 16Mwanamke ni mtu ambaye anatumia sana akili, kwa urahisi mwanamke ni mtu amabaye anafikiri kwa haraka kuliko mwanaume na ndiyo maana ukiona mwanamke kamwambia mwanaume kuwa nitakupa jibu mara nyingi huwa siyo kwamba hawana majibu. Mwanamke anauwezo wa kucheza na akili za wanaume hata watano pasipo kuwachanganya, anauwezo wa kufanya mambo mengi kwa wakati mmoja. Mwanamke anaweza akawa anamchunguza mume wake hata baada ya kuingia kwenye ndoa pasipo mwanaume kujua kuwa yuko kwenye uchunguzi. Mwanamke ni kiumbe cha ajabu sana hakina nguvu lakini kinatumia akili na kinapenya kwenye mambo yake. Mwanamke unaweza ukamuuliza ni siku gani mtoto wa 3 aliacha kunyonya hata kama wako 9 na akakupa jibu 4.NGUVU YA USHAWISHI Kwa kawaida mwanamke ni mtu mwenye ushawishi mkubwa sana anaweza akatumia Binti wa Thamani Yusufu E Athumani 17uwezo alionao anachokihitaji. kupata kitu chochote Ndiyo maana anaweza akaenda mwanaume kuomba jambo fulani akanyimwa lakini mwanamke akapewa kiurahisi sana tena na kuambiwa karibu tena. Na ndiyo maana wanawake ambao wameshindwa kutumia vizuri hii nguvu wamewafanya wanaume wengi kuanguka kwenye dhambi ya uzinzi. Ukisoma vizuri kitabu cha mwanzo utagundua kuwa shetani alitumia muda mrefu sana kumshawishi Hawa lakini Hawa alitumia muda mchache sana ili kumshawishi Adamu wala Adamu hakubishana kabisa. Mwanamke anaweza akakusahaulisha kabisa ulichoambiwa na Mungu “ogopa wanawake”. 5.MWINJILISTI Mwanamke ni muinjilisti kwa asili yake anaweza akasambaza habari kwa kasi sana. Ukitaka kitu chako kisambae kwa haraka sana mwambie mwanamke atakushangaza. Binti wa Thamani Yusufu E Athumani 18Mungu amempa mwanamke neema ya kuweza kusambaza habari kwa haraka sana wengine wanamuita mbeya ila mimi namwita mwinjilisti. Moja ya tafiti zilizojulikana (Mark Bryner, 2006) ilikadiria kuwa wanawake huzungumza takribani maneno 20,000 kwa siku, ilihali wanaume huzungumza karibu 7,000–10,000 tu. Na kingine ni kuwa kwa utafiti huo alioufanya Bryner aligundua kuwa uwezo wa mwanamke kuongea sana inasababishwa na homoni ya Oxytocin ambayo huwa inaongeza hamasa ya kufanya mawasiliano. Utafiti mwingine ulifanyika na kubaini kuwa mwanamke anaweza akakaa na jambo angalau masaa 34 na baada ya hapo atahitaji kulitoa. Mwanamke asipotambua namna ya kutumia huu uwezo aliopewa na mwenyezi Mungu ndio wale wanaitwa wambea lakini akitumia vizuri tunamwita mwinjilisti wa moto. Binti wa Thamani Yusufu E Athumani 19Tusome biblia kidogo tuone namna Mungu alivyoifunua hii siri “Bwana analitoa neno lake; Wanawake watangazao habari njema ni jeshi kubwa”(Zaburi 68:11) Ni marufuku mwanamke ambaye hatangazi habari za ufalme wa Mungu kujiita jeshi kubwa. Tuone mfano wa muinjilisti mmoja ambaye alikuwa amefichwa na shetani kwa kipindi kirefu akidhani yeye ni kahaba siku alipokutana na Yesu ndipo alipojua kuwa yeye ni mwinjilisti. “Akaja mwanamke Msamaria kuteka maji. Yesu akamwambia, Nipe maji ninywe.…….Basi yule mwanamke akauacha mtungi wake, akaenda zake mjini, akawaambia watu, Njoni, mtazame mtu aliyeniambia mambo yote niliyoyatenda. Je! Haimkini huyu kuwa ndiye Kristo? Basi wakatoka mjini, wakamwendea……… Na katika mji ule Wasamaria wengi walimwamini kwa sababu ya neno la yule mwanamke, aliyeshuhudia kwamba, Aliniambia mambo yote niliyoyatenda”. (Yohana 4:7,39-40). Binti wa Thamani Yusufu E Athumani 20Kwa mwanamke mmoja tu mji wote ukazijua habari za Kristo tena kwa dakika chache sana watu wakamwini Yesu. Umegundua ni kwa nini Biblia inawaita jeshi kubwa maana yake wanaouwezo wa kufanya mambo makubwa kwa wakati mdogo sana. Yaani hawezi kukaa na taarifa na akavumilia lazima apate mahali pa kutua mzigo ukisoma vizuri biblia utagundua kuwa hakuna mahali Yesu alimwamuru akatangaze ila tu kwa sababu hawezi kaa na habari nzuri na asiwashirikishe watu, akauacha mtungi wake mbio kupiga gombo. Sasa mwanamke kama huyu hatumwiti mbea bali tunamwita mwinjilisti wa moto. Binti wa Thamani Yusufu E Athumani 21Binti ni nani? Binti ni mwanamke ambaye bado hajaolewa. Binti wa thamani ni Binti ambaye amaeamua kufanya maamuzi ya kusihi maisha ya kujithamini akimpendeza Mungu Pamoja na wanadamu. Uthamani wa binti haupo sana kwenye urembo wake ijapokuwa hicho nacho kina mchango wake katika kumuongezea thamani.  Binti wa thamani ni yule ambaye ameamua kuenenda sawa na kile Mungu anachohitaji kwenye maisha yake na siyo dunia inavyohitaji awe.  Binti wa thamani ni binti ambaye ameamua kuishi maisha yenye mguso katika jamii inayomzunguka.  Binti wa thamani ni binti ambaye ameamua kuutunza mwili wake.  Binti wa thamani ni anaeliishi ndani ya kusudi la Mungu. Binti wa Thamani Yusufu E Athumani 22Sura ya Pili SIFA ZA BINTI WA THAMANI Binti wa Thamani Yusufu E Athumani 23Siyo kila binti ni wa thamani kiukweli kutokana na maamuzi waliyoamua kuyafanya. “Ni neema ya Mungu kuzaliwa Binti lakini ni maamuzi kuwa Binti wa thamani” (Yusufu E.Athuman) Wengi wameshindwa kutambua hili na wamekuwa wakipoteza thamani zao kila iitwapo leo. Huwa kuna wakati nikiwaangalia mabinti moyo wangu unaugua na wakati mwingine hata kutokwa na machozi kwa sababu ya maisha ya mabinti wengi yalivyoharibika. Na ngoja nikwambie mwana wa Mungu kwa kawaida mwanamke ndiye mwanzilishi wa mahusiano na pia ndiye ana nafasi kubwa sana ya maamuzi ili mahusiano yaanze, Mwanaume atakuja kwa mwanamke na kumuomba wawe kwenye mahusiano mwanamke ndiye atakayeamua yaanze au yasianze. Binti wa Thamani Yusufu E Athumani 24Mahali popote ukikuta watu wamezini, ujue tu kuwa mwanamke ndiye aliyesaini wakafanya zinaa labda kwa aliyebakwa hakuwa na chaguo Lakini kama hajabakwa basi mwanamke ndiye aliyeamua iwe hivyo mwanaume alitoa tu pendekezo na mwanamke akaona kitu hicho chafaa na chapendeza. Mwanamke wewe thamani yako ni kubwa mno kuliko unavyodhani. Kila wakati mwanamke anapozini anapunguza thamani yake kwa kiwango kikubwa sana. Nami ninakuombea wewe unayesoma kitabu hiki Mungu akusaidie na huu mtego wa ibilisi. 1.KUMJUA MUNGU Hakuna mwanamke wa thamani ambaye hamjui Mungu hata mmoja. Kwa sababu mwanamke namna alivyo ni mtu wa kiroho sana hata namna alivyoumbwa ni kiroho sana na ili awe wa thamani anatakiwa kuwa wa kiroho sana. Biblia iko wazi kabisa kati ya mabinti wazuri asiye mcha Bwana na Binti ambaye anamcha Binti wa Thamani Yusufu E Athumani 25Mungu wa kweli hawa ni watu ambao hauwezi kuwafananisha. “Upendeleo hudanganya, na uzuri ni ubatili, Bali mwanamke amchaye BWANA ndiye atakayesifiwa (Mithali 31:30)”. Huwa naumia sana nikiwaona dada zangu waislamu wanavyovaa vizuri na wanajitahidi kuenenda kwa ustarabu lakini tatizo ni njia waliyoichagua siyo sahihi. 2.MAARIFA YA MAISHA Binti ni tofauti kabisa na msichana kwa sababu nyingi ila mojawapo ni hii Binti huwa ana maarifa kuliko msichana na muda wote huwa ni mtu anayewaza maisha ya baadae Uthamani wa binti pia unaweza kupimwa kwa maarifa aliyonayo juu ya maisha, namna ya kuishi ukimpendeza Mungu pamoja na wanadamu Maarifa uliyonayo yanaweza yakaamua maisha yako marafiki zako, na hata mtu wa kuishi naye. Maarifa ya mavazi na uvaaji Binti wa Thamani Yusufu E Athumani 26Mfano hauwezi ukawa unataka uwe mke wa raisi na haujui ni kwa namna gani unatakiwa kuvaa na kwa wakati gani. Utashangaa Binti anavaa kama muuza “bar” na anatarajia kuwa mke wa kiongozi mkubwa hilo ni jambo ambalo haliwezekani kabisa hata kidogo. Kwa kawaida mwanaume huwa anaangalia mwonekano wa nje na siyo moyo wa mwanamke, akishaona kuwa hautaweza kubadilika ataangalia chaguo lingine kwa usalama wake Hauwezi ukawa unataka uishi na mchungaji na unavaa kama kahaba hakuna mchungaji kijana atakaye kubali hilo jambo kwa usalama wake. Lazima binti aweze kutambua kuwa yeye ni msaidizi wa mtu fulani na lazima aweze kujiweka tayari na kujiweka sawa mpaka kimavazi. Haiwezekani kabisa ukajiita binti wa thamani na umevaa suruali iliyokubana viungo vyako vya mwili. Binti wa Thamani Yusufu E Athumani 27Kitu kimoja ambacho lazima mwanamke ajue ni kuwa maumbile yake ni ya thamani sana kuliko anavyodhani. Mwanaume anaweza akatembea na nguo ya ndani hata barabarani(Bukta), lakini mwanamke hawezi maana watafikiri kachanganyikiwa. Mwanaume anaweza akatembea kifua wazi na watu wasishangae lakini mwanamke hawezi fanya hivyo hii inaonesha kuwa kila kitu kwa mwanamke ni cha thamani. Naomba nikufikirishe kitu kimoja huwezi kukuta dhahabu iko nje nje kwa sababu ya uthamani wake lakini mawe kila mahali yapo, ukiangalia tu nje utayaona kwa sababu ya uthamani wake. Biblia imetoa vizuri kabisa kuwa mwanamke lazima avae mavazi kwa adabu nzuri (kujisitiri) kwa sababu Mungu anajua huyu maumbile yake ni zaidi ya dhahabu. Zamani nilifundishwa na wazee wangu wa imani kuwa kuna umri ukifika mzazi wako akaona nguo yako ya ndani ni laana lakini siku hizi kila mtu anaonesha. Binti wa Thamani Yusufu E Athumani 28Kama unaamini ukienda mbinguni utawakuta watu wanavaa mavazi kama unayovaa wewe basi endelea kuvaa maana hiyo ndiyo “kiwango- standard” ya mbinguni. Utashangaa mbinguni watu wakishinda huwa wanavikwa mavazi na sio vazi fikiri (Ufunuo 3:5). “Vivyo hivyo wanawake na wajipambe kwa mavazi ya ujisitiri Pamoja na adabu nzuri na moyo wa kiasi si kwa kusuka nywele wala kwa dhahabu na lulu wala kwa nguo za thamani” (1 Timotheo 2:9). Kama binti wa thamani lazima uwe na maarifa juu ya uvaaji ili usije ukadharaulika. Ni dhambi kuruhusu watu wa kudharau wewe Binti ambaye Mungu alikugharamikia kwa gharama kubwa “Mtu awaye yote asiudharau ujana wako bali uwe kielelezo kwao waaminio katika usemi na mwenenendo katika upendo na Imani safi “ (1 Timotheo 4:12). Binti wa Thamani Yusufu E Athumani 29Usikubali mtu akakudharau kwa sababu ya mavazi haleluya Maarifa ya kupika Mwanzo nilisema maarifa yanaweza yakaamua maisha yako. Hauwezi ukataka kuwa mwanamke wa thamani na unajua kupika wali na ugali tu lazima uweze kujifunza kila kitu. Ni aibu kubwa sana kwa binti wa kikristo kupika vitu havieleweki. Hee kuna tofauti kati ya wali, bokoboko na ubwabwa lazima mwanamke ajue kuweka mambo vizuri jikoni na chai na majani yaliochanganywa na maji ya moto. Ni mambo ambayo yanaonekana ni ya kawaida lakini siyo ya kawaida kabisa mabinti wengi wanaamini kupika ni kuandaa chakula hapana haiko hivvo. Uzuri kwa sasa mitandaoni kuna mafundisho ya kila mapishi hakikisha unajifunza utakuja kumshukuru Roho mtakatifu. Binti wa Thamani Yusufu E Athumani 30USAFI Moja ya sifa ya mwanamke wa thamani ni kuwa msafi kwanza katika roho yake, usemi na mwili. Binti wa thamani ni mtu ambaye ameamua kuishi maisha ya utakatifu hata kama mazingira ni magumu kiasi gani. Kuna mabinti wengi ambao ni waongo haielezeki, dhambi inamfanya Mungu aondoe utukufu wake kwako. Kimbia kila namna ya mtego wa adui hakuna karama ya utakatifu bali utakatifu ni kuamua ama kujitahidi kwa uwezo wako. “Tafuteni kwa bidii kuwa na amani na watu wote na huo utakatifu ambao hapana mtu atakayemwona Bwana asipokuwa nao” (Waebrania 12:14) Utakatifu unatafutwa tena kwa bidii. Usafi katika usemi Binti wa Thamani Yusufu E Athumani 31Usafi katika usemi ni uwezo wa kuzuia maneno yasiyo na maana na yenye maana mbaya kama matusi. Ni jambo la aibu kubwa binti kutoa kauli ambazo hazifai au kutoa kauli ambazo zinaweza zikakufanya sifa yako ikaharibika. Siyo vyema kujulikana kuwa wewe una maneno mabaya kuliko wote lazima kwa binti wa thamani tuone kauli nzuri. Binti wa thamani ukimsikiliza utatamani aendelee kuongea, utashangaa kuna wanawake wakizungumza mpaka watu wanajazwa na roho mtakatifu. “Maana sauti ya kuamkia kwako ilipoingia masikioni mwangu kitoto kichanga kikaruka kwa shangwe ndani ya tumbo langu” (Luka 1:14) Wewe ukiongea nini huwa kinaruka tumboni mwa watu au ndiyo unachefua mpaka chakula alichokula. Binti wa Thamani Yusufu E Athumani 32Biblia inasema pia mtu asiudharau ujana wetu bali tuwe kielelezo katika usemi “Mtu awaye yote asiudharau ujana wako bali uwe kielelezo kwao waaminio katika usemi na mwenenendo katika upendo na Imani safi” (1 Timotheo 4:12). Mwimbaji wa wimbo ulio bora anasema kitu kizuri sana kuhusu mabinti. “Kinywa chake kimejaa matamu”(Wimbo ulio bora 5:16). maneno Usafi wa maneno unadhihirisha usafi wa ndani haswaa Usafi wa mwili na mazingira Hapa sitaelezea sana lakini Binti wa thamani lazima awe na uelewa wa kuwa yeye ameumbwa kwa namna safi sana kuliko hata Adamu. Adamu aliumbwa kwa udongo lakini mwanamke alitolewa kwenye ubavu wa mwanamume. Binti wa thamani asili yake ni usafi wa kimwili mavazi na hata mazingira yake. Binti wa Thamani Yusufu E Athumani 33Ni aibu kubwa sana kusikika harufu ya Binti mtakatifu kama wewe kabla ya kutoka lazima ujikague vizuri. Ni aibu kubwa sana binti kama wewe usikike harufu ya kinywa chako sitaki hata kuongelea utashangaa watu wanakukwepa na unafikiri ni miungu ya ukoo. “Ni nani huyu atazamaye kama alfajiri, Mzuri kama mwezi, safi kama jua, Wa kutisha kama wenye bendera?” (Wimbo ulio bora 6:10). Lakini pia lazima awe ni mtu anayeweza kutunza mazingira ni aibu kwa binti kama wewe kukaa mahali ambapo ni pachafu lazima mazingira yako yashawishi watu kukaa na siyo nzi. MAONO Ni kweli kabisa kila mwanamke ni msaidizi lakini haifanyi mwanamke asiwe na kusudi la kutimiza. Binti wa thamani utamtambua pia kwa maono aliyonayo. Kuna wanawake wengi sana ambao wamekuwa msaada kwa familia zao na hata kwa jamii pia kwa sababu ya kufanyia kazi maono yao. Binti wa Thamani Yusufu E Athumani 34Wakati wako wa sasa ndiyo wakati wa kuweka mipango na mikakati juu ya kule unakotaka kwenda Biblia imekuwa wazi kabisa kwamba pasipo maono watu hushindwa kujizuia na kwa tafsiri zingine hilo neno “kushindwa kujizuia” lina tafsiriwa kama “kupotea” “Pasipo maono, watu huacha kujizuia; Bali ana heri mtu yule aishikaye sheria”. (Mithali 29:18). Maono ni picha ya ndani au mtazamo wa wakati ujao alionao mtu. Ili uwe binti wa thamani lazima uwe na maono ya baadaye kuwa utakuwa na maisha ya aina gani na unajipangaje na hayo maono uliyonayo. Kwa kawaida mwanamke huwa anaangalia sana wakati ujao kuliko wakati uliopita tofauti na mwanaume. Mwanaume akitaka kuoa ataangalia “background” ya mwanamke lakini mwanamke Binti wa Thamani Yusufu E Athumani 35akitaka kuolewa mwanaume. ataangalia “future” ya Hii inaonesha ni kwa jinsi gani mwanamke huwa anawaza sana kuhusu mambo yajayo. Mwanamke huwa anakuwa kiakili na kimtazamo kwa haraka sana kuliko mwanaume. Ndiyo maana binti wa darasa la saba anaweza akawa kwenye mahusiano hata na wakati huo kijana wa kiume wa kidato cha kwanza hata haelewi mahusiano huwa yanahusu nini. Hii inaonesha kuwa mwanamke anakuwa kiakili kwa haraka sana kuliko mwanaume. Ndio maana wanashauri mwanaume aoe mwanamke mwenye umri mdogo ili waendane akili. Mama anaweza akaona kama kuna njaa inakuja na wakati huo baba hata hajahisi chochote. Ebu fikiria akili aliyokuwa nayo Raheli mpaka Yakobo akapata baraka kwa urahisi sana. Binti wa Thamani Yusufu E Athumani 36Hivi umeshawahi kusoma Habari za mwanamke mwenye akili aliyekuwa anaitwa abigaili. “Na jina la mtu huyo aliitwa Nabali; na jina la mkewe aliitwa Abigaili, na huyo mwanamke alikuwa mwenye akili njema, mzuri wa uso; bali yule mwanamume alikuwa hana adabu, tena mwovu katika matendo yake; naye alikuwa wa mbari ya Kalebu” (1 Samweli 25:3). Ilitokea siku moja Daudi akawatuma wajakazi wake waende kwa nabali mume wa Abigaili kwa lengo la amani kabisa lakini Nabali akawatukana wale watu na Abigaili alipojua kuwa mumewe amewatukana akaamua kutumia akili na akaponywa mji wote na watoto wake wote. Kwa hiyo mwanamke ni mtu mwenye uwezo wa kuangalia mbele kuna nini na akatatua kwa haraka lakini mwanaume siyo rahisi sana. Binti wa Thamani Yusufu E Athumani 37Sura ya Tatu NAMNA YA KUONGEZA THAMANI Binti wa Thamani Yusufu E Athumani 38Kitu chochote Mungu anachokupa, huwa anakupa kama mtaji lengo ni wewe uweze kutunza na kuongeza. Thamani ambayo Mungu amekupa lazima ujue namna ya kuitunza na kuiongeza, kwenye kitabu changu cha “uwepo wa Mungu ni zaidi ya kioo” nimeelezea vizuri hii mada. “Bwana Mungu akamtwaa huyo mtu, akamweka katika bustani ya Edeni, ailime na kuitunza” (Mwanzo 2:15) Thamani uliyopewa na Mungu lazima uweze kuitunza, Kuna watu ambao wanaamua kujichanganya kwenye mambo ya dunia hii na wameyatoa maisha yao kwa shetani. Natamani niongee kitu Kizito kidogo naomba uandae moyo wako mtu wa Mungu ili uweze kuendelea kusoma kitabu hiki. Mwanamke ambaye hana ubikira kabla ya ndoa kuna uthamani tayari amepoteza haijalishi yukoje japo bado kuna kitu anaweza kufanya. Binti wa Thamani Yusufu E Athumani 39Nimekwambia hivi ili uweze kuwaambia hata Watoto wako yamkini haukuambiwa mapema ukaanguka lakini katika jina la Yesu Mungu akuinue tena. Usikubali wanaokufuata wafanye makosa yale yale uliyoyafanya. Jukumu la kwanza la Mwanamke ni kuweza kutunza ubikira wake. Ndio maana zamani Israeli ilikuwa ukionekana hauna ubikra ulikuwa unauliwa kabisa tena kwa aibu, ili ujue kuwa Mungu yuko “serious” na hilo jambo. Kama tayari ulishanaswa kwenye mtego wa ibilisi hakikisha unaomba toba na kujitenga na huyo mwanaume kwanza rohoni na Mungu atakusaidia. Mwilini kama ukioana na mtu hauwezi kujitenga naye lakini rohoni unaweza ukajitenga nae. Ni kile alichokiunganisha Mungu tu ndicho ambacho hakiwezi kutenganishwa na hauwezi kusema watu wanapolala na mwanaume ni Mungu anahusika. Binti wa Thamani Yusufu E Athumani 40Kwa hiyo ni ruksa kujitenga naye kwa maombi ya nguvu. Lakini pia lazima uwe binti wa kiroho wa kiivyo kuna mtu ukimwambia hivi wewe ni church “girl” atakwambia mimi siyo wa kiivyo.. Sasa hapa wanatakiwa wale wa kiivyo ili waweze kutunza thamani zao Kama nilivyotangulia hapo mwanzo kusema kuwa mwanamke namna alivyoumbwa ni kiroho sana. Lazima binti awe ni mtu anayeweza kujiombea mwenyewe bila kutegemea msaada wa mtu yeyote awe ni mtu aliyejaa neno la Mungu. Nilipokuwa Advance kuna binti mmoja ambaye alinifurahisha sana moyo wangu kwa sababu wakati kila mwanaume alipomfuata ili amshawishi kwa maneno yake yeye aliwajibu kwa neno la Mungu. Ikafika kipindi ambacho watu hawawezi tena kumfuata kizembe zembe na ndivyo thamani yake ilivyoongezeka pale shuleni kila mtu alimuheshimu. Binti wa Thamani Yusufu E Athumani 41Inabidi ifike kipindi ambacho watu hawawezi kukuita DEMU namna unavyojiweka ndivyo watakavyo kupa jina kuna wengine mnaitwa mpaka pingiri ah sawa. NJIA ZA KUONGEZA THAMANI 1.UTII NA UNYENYEKEVU. Kwa kawaida huwa ni ngumu sana kwa mwanamke kutii ama kunyenyekea binti yeyote ambaye amefikia kiwango kikubwa cha utii ni binti ambaye thamani yake ni kubwa mno. Ndiyo maana hata kwenye ndoa mwanamke ameamriwa kumtii mwanaume. Kwa sababu Mwanamke akiambiwa afanye jambo fulani atawaza sana kwa nini nimeambiwa mimi au amenionaje na maswali mengine mengi akihisi amedharaulika. Na ndiyo maana ili mwanamke aweze kumuamuru mwanaume ni kwa njia ya kumtii na kumnyenyekea. Binti wa Thamani Yusufu E Athumani 42Kama ilivyo kuna msemo unasema hakuna mkate mgumu mbele ya chai, ndivyo hakuna mwanaume mkorofi mbele ya mwanamke mtiifu. “Jinsi gani Kijana aisafishe njia yake? Kwa kutii, akilifuata neno lako”(Zaburi 119:9) Namna mabayo binti anaweza akaongeza thamani yake ni kuwa mtii katika neno litokalo katika kinywa cha Mungu, Mungu akisema leo tunaelekea huku lazima atii. Maana Mungu akiona utii wa neno lake kwako lazima tu atakupandisha juu kuliko watu wengine. “Kwa maana kila ajikwezaye atadhiliwa, naye ajidhiliye atakwezwa”.(Luka 14:11) “Vivyo hivyo ninyi vijana, watiini wazee. Naam, ninyi nyote jifungeni unyenyekevu, mpate kuhudumiana; kwa sababu Mungu huwapinga wenye kiburi, lakini huwapa wanyenyekevu neema”.(1 Petro 5:5) Binti wa Thamani Yusufu E Athumani 43Atuongezeae thamani ni Mungu na wakati wowote Mungu akiona unyenyekevu na utii lazima tu ataongeza thamani yako. 2.MTUMIKIE MUNGU Ukitaka uwe wa thamani na kila mtu akuheshimu kama binti lazima umtumikie Mungu. Wakati wowote Mungu anapoona kuna mtu anamtumikia lazima aongeze thamani yake. Utashaangaa tu watu wanakuheshimu. Hauwezi ukawa unamtumikia Mungu na watu wanakujua kabisa unamtumikia Mungu na ukaitwa DEMU. Imba kwaya, fanya usafi kanisani, fanya kila kitu unachoweza kufanya kwa ajili ya ufalme wa Mungu hubiri injili. Katika sura ya kwanza nimesema kuwa mwanamke ni mwijilisti nikimaanisha kuwa unauwezo wa kuwaambia majirani zako, marafiki zako kwa habari za Yesu nao wakamwamini. Binti wa Thamani Yusufu E Athumani 44Hakika binti ukimtumikia Mungu kwa moyo wako wote lazima tu thamani yako itaongezeka, unafikiri yule mwanamke msamaria aliendelea tena kuitwa kahaba au jina lake lilibadilika na kuitwa mleta wokovu samaria. 3.FANYA KAZI Kuna mabinti ni wavivu jamani huhuhuhuhu, mwanamke siku zote ni mtu wa mishe mishe. Ni rahisi sana mwanaume kulala na njaa lakini siyo mwanamke, atatumia kila akili ili tu apate chakula hata bila ya kuuza mwili wake. Kwenye biblia hakuna mwanamke mzembemzembe aliyekuwa wa thamani, wote walikuwa ni wa chapa kazi. Binti wa thamani nani awezaye kumjua? “Hutafuta sufu na kitani; Hufanya kazi yake ya mikono kwa moyo. Afanana na merikebu za biashara; Huleta chakula chake kutoka mbali”(Mithali 31:13-14) Kuna mabinti hata kufanya kazi za nyumbani wanaona ni kama wanaonewa. Binti wa Thamani Yusufu E Athumani 45Hapana mtu wa Mungu nakuombea usiwe hivyo katika jina la Yesu. Ukisoma biblia kulikuwa kuna wanawake kama kina Dorkas waliojulikana kwa kazi zao hata walipofariki watu walihitajika tena hapo ndiyo utajua kuwa Mungu alimpenda ila wanadamu wakamhitaji zaidi. 4.KUWA NA MIPANGO THABITI Katika malengo uliyonayo lazima uwe na mipango na mikakati mbalimbali ili uweze kufikia maono uliyonayo. Kwa sababu binti akikosa mipango ni hatari sana hata kama ana maono. “Pasipo maono watu hushindwa kujiuzia” Mikakati na mipango kuelekea kule unakoona ni ya muhimu sana kwani itakusaidia ujue nini ufanye na nini usifanye pia. Kuna mambo siyo dhambi lakini kutokana na kule unakoenda itakubidi tu usifanye kwa sababu yatakupotezea muda wako au yataharibu thamani yako. Binti wa Thamani Yusufu E Athumani 46Lazima awe na mikakati itakayo msaidia kuepukana na umasikini. Moja ya sifa ya binti wa thamani nilisema lazima awe na maarifa ya kimaisha. Binti amka uanze kuwaza ni kwa namna gani utaweza kutimiza kile ambacho kipo ndani yako. Dunia haijawahi kumuoea mtu huruma dunia haihitaji wewe utie huruma bali ufanye kazi kwa bidii. Weka mipaka ya kuwa hakuna mwanaume atakayenigusa kabla ya ndoa. Au Hakuna mwanaume atakayenigusa tena kabla ya ndoa Nimeweka hizi sentesi zote kutokana na wewe utaona ipi inakustahili. Weka mipango kwa namna gani hautakuwa binti masikini. Kama unaweza anza biashara ndogondogo, unaposema kuwa sitaguswa na mwanaume Binti wa Thamani Yusufu E Athumani 47lazima uweke pia mikakati ya namna gani hautakosa pesa. 5.PENDEZA Kama binti ukitaka uthamani wako uongezeke pia lazima ujue kucheza vizuri na urembo. Hapa naomba unielewe vizuri sijasema uliye mweusi ujipodoe hapana utanielewa tu. Kusudi la kwanza la mavazi ni kusitiri mwili wako vizuri maana kuna watu wanavaa nguo zinaishia mahali zilipoanzia hii ni aibu. “Tunavaa mavazi kwa ajili ya watu na siyo kwa ajili yetu” Na ndiyo maana ukiwa peke yako hata usipokuwa na nguo ni sawa tu ila tunapotaka kutoka nje lazima tuvae nguo kwa ajili ya watu. Ndivyo ilivyo ukiwa peke yako waweza vaa nguo yeyote ila nje lazima uvae yenye utukufu. Urembo ninaomaanisha hapa ni Binti kuvaa nguo safi na nzuri atakazopendeza. Binti wa Thamani Yusufu E Athumani 48“Hujifanyia mazulia ya urembo; Mavazi yake ni kitani safi na urujuani”.(Mithali 31:22) Hakikisha unapendeza binti wa Mungu na kupendeza siyo kutumia pesa nyingi kwenye mambo ambayo hauna uwezo nao kwa sababu kupendeza ni uwezo wa kupangilia tu mavazi yako vizuri. Kuna Binti mmoja nilienda naye msibani, kwa namna alivyokuwa amevaa kwa kujisitiri na kupendeza kila mtu aliyemuona alimwita jina zuri. Binti wa Thamani Yusufu E Athumani 49HITIMISHO K ama binti lazima uweze kutambua kuwa Mungu anatamani akutumie kwenye kazi za ufalme wake, jamii pia inakutegemea na hata shetani pia anakutegemea sana ili uweze kuleta watu kwake. Mwanamke asipoweza kuwa makini anaweza akatumiwa na shetani kuzivuna nafsi nyingi kuelekea kuzimu. Mfano kuna mabinti ambao wamewaangusha wanaume wengi sana kwa tamaa. Binti wa thamani ni yule ambaye ameamua kuishi maisha yampendezayo Mungu na siyo maisha yanayosogeza siku ili ziende. Nje ya Yesu hakuna uthamani kwa sababu kila kitu nje ya Yesu hakina maana wala faida yeyote kwa maana Biblia iko wazi kabisa katika kile kitabu cha Yohana. Binti wa Thamani Yusufu E Athumani 50“Kaeni ndani yangu, nami ndani yenu. Kama vile tawi lisivyoweza kuzaa peke yake, lisipokaa ndani ya mzabibu; kadhalika nanyi, msipokaa ndani yangu.Mimi ni mzabibu; ninyi ni matawi, akaaye ndani yangu nami ndani yake, huyo huzaa sana; maana pasipo mimi ninyi hamwezi kufanya neno lo lote”(Yohana 15:4-5). Binti nje ya Yesu ni kama swala Katikati Ya simba wengi muda wowote wanaweza wakamgeuza chakula. Kama haujawahi kumpokea Yesu kuwa Bwana na mwokozi wa maisha yako, ama kama ulimpokea lakini kwa sababu yeyote ukarudi nyuma waweza nifuatisha sala hii na nuru ya Kristo itaingia ndani yako, nawe utakuwa kiumbe kipya(Binti mpya) SALA “Bwana Yesu ninakushukuru kwa kunipa neema ya kusoma kitabu hiki, Natambua nimefanya maovu mengi sana yasiyokupendeza, lakini leo nimeamua kuyakiri makosa yangu yote na kugeuka kuuelekea msalaba wako, naomba unisamehe dhambi zangu zote na ufute majina Binti wa Thamani Yusufu E Athumani 51yangu kwenye kitabu cha laana na uandike upya kwenye kitabu cha uzima wa milele katika jina la Yesu AMEN.” Kwa sala hii umekuwa binti mpya kabisa usitende dhambi tena na Mungu akusaidie uwe binti wa mfano katika jamii inayokuzunguka katika jina la Yesu. Ukipata maarifa haya tamani na marafiki zako wayapate ama ndugu zako. Binti wa Thamani Yusufu E Athumani 52KUHUSU MWANDISHI Naitwa Yusufu Enock, kwa neema ya Mungu ni kijana aliyeookoka Kitaaluma olevel nilipata neema ya kusoma ST Stephen Advance nilisoma Moshi technical na pia nimepata neema ya kusoma astashahada ya Computer network and information security(CNISE) Kwa wito ni mtumishi wa Mungu Mungu amekuwa akimtumia sehemu mbali mbali kuhubiri na kufundisha neno la Mungu. Binti wa Thamani Yusufu E Athumani 53VITABU VYA MWANDISHI. 01.Uwepo wa Mungu ni zaidi ya Kioo. 02.Maombi ya kuomba Kijana wa miaka 18-30 kwa 03.Binti wa Thamani. 04.N,k Binti wa Thamani Yusufu E Athumani 54Binti wa Thamani Yusufu E Athumani 55