SERIKALI  YA  MAPINDUZI  YA  ZANZIBAR  OFISI  YA  RAIS  NA  MWENYEKITI  WA  BARAZA  LA  MAPINDUZI  HOTUBA  YA  WAZIRI  WA  NCHI,  OFISI  YA  RAIS  NA  MWENYEKITI  WA  BARAZA  LA  MAPINDUZI  MHESHIMIWA  ISSA  HAJI  USSI  GAVU  KUHUSU  MAKADIRIO  YA  MAPATO  NA  MATUMIZI  YA  FEDHA  KWA  MWAKA  WA  FEDHA2018/2019  MEI,  2018  ORMBLM  ZANZIBAR  


Mheshimiwa  Spika,  naomba  kutoa  hoja  kwamba  Baraza  lako  tukufu,  likae  kama  Kamati  kwa  madhumuni  ya  kupokea,  kujadili,  kuzingatia  na  hatimae  kuidhinisha  Makadirio  ya  Mapato  na  Matumizi  ya  Fedha  ya  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  /2019.  Mheshimiwa  Spika,  awali  ya  yote,  sina  budi  kumshukuru  Mwenyezi  Mungu  Mtukufu,  muumba  wa  mbingu  na  ardhi  kwa  kutujaalia  kufika  hapa  tukiwa  katika  afya  njema  na  furaha.  Namuomba  Mwenyezi  Mungu  aendelee  kutudumisha  katika  amani  na  utulivu  nchini  petu.  Atuzidishie  imani  thabiti  ya  kutekeleza  ilani  ya  Chama  cha  Mapinduzi  ya  mwaka  2015-  2020  katika  kuwatumikia  wananchi  wetu  kufikia  maendeleo  tuliokusudia.  Mheshimiwa  Spika,  naomba  kumpongeza  kwa  dhati  kabisa  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  kwa  umahiri  wake  wa  kuiongoza  nchi  yetu  na  kusimamia  ipasavyo  utekelezaji  wa  majukumu  ya  Serikali  ya  Mapinduzi  ya  Zanzibar  kwa  kufuata  Ilani  ya  Chama  cha  Mapinduzi  ya  mwaka  2015-  na  Mipango  Mikuu  ya  Kitaifa.  Mheshimiwa  Spika,  tabia  ya  uwazi  na  uadilifu  ya  Mheshimiwa  Dk.  Shein  katika  uongozi  wake  ni  miongoni  mwa  mambo  yanayoimarisha  uwajibikaji  ORMBLM  ZANZIBAR  na  kuharakisha  maendeleo  kwa  wananchi  wa  visiwa  vyetu  vya  Unguja  na  Pemba  siku  hadi  siku.  Namuomba  Mwenyezi  Mungu  amzidishie  hekima  na  busara  katika  kuwatumikia  wananchi,  ili  tuendelee  kufaidika  na  uongozi  wake  uliotukuka.  Mheshimiwa  Spika,  nachukua  fursa  hii  kukupongeza  wewe  binafsi,  naibu  wako  Mheshimiwa  Mgeni  Hassan  Juma  na  Wenyeviti  wa  Baraza  lako  Tukufu,  Mheshimiwa  Mwanaasha  Khamis  Juma  na  Mheshimiwa  Shehe  Hamadi  Mattar  kwa  kuliongoza  vyema  Baraza  hili.  Katika  uongozi  wako  tumeshuhudia  uendeshaji  wa  mijadala  iliyo  wazi  katika  nidhamu  ya  hali  ya  juu  ya  Waheshimiwa  Wajumbe  wa  Baraza  lako.  Mheshimiwa  Spika,  shukrani  maalum  ziende  kwa  Kamati  ya  Kudumu  ya  Baraza  la  Wawakilishi  ya  Kusimamia  Ofisi  za  Viongozi  Wakuu  wa  Kitaifa  inayoongozwa  na  Mwenyekiti;  Mheshimiwa  Omar  Seif  Abeid,  Mwakilishi  wa  Wananchi  wa  Jimbo  la  Konde.  Kamati  hii,  kwa  kipindi  chote  ambacho  tumefanya  kazi  nayo,  imekuwa  ikishirikiana  nasi  pamoja  na  ushauri  ambao  uliiwezesha  Ofisi  ya  Rais  na  Mwenyekiti  wa  Baraza  la  Mapinduzi  kutekeleza  majukumu  yake  kwa  ufanisi  zaidi.  Mheshimiwa  Spika,  kwa  kuwa  Kamati  za  Kudumu  zaBaraza  laWawakilishi  zimefikia  ukomo  kwamujibu  wakanuni  zetu,nachukuafursahii,kablayakuziunda  upya  Kamati  hizi,  kuwashukuru  sana  Wajumbe  wa  Kamati  hii  kwa  uweledi  wao  waliotuonesha  wakati  ORMBLM  ZANZIBAR  wakifanya  kazi  nasi.  Nawatakia  kila  la  kheri  na  kuwaahidi  kuwa  tutakuwa  nao  pamoja  katika  kazi  zetu  na  tutaendelea  kusikiliza  ushauri  wao.  Mheshimiwa  Spika,  sambamba  na  hilo,  natoa  shukurani  zangu  za  dhati  kwa  Kamati  nyengine  za  Kudumu  za  Baraza  la  Wawakilishi  zinazofanyakazi  kwa  karibu  na  Ofisi  ya  Rais  na  Mwenyekiti  wa  Baraza  la  Mapinduzi  ambazo  ni  Kamati  ya  Bajeti  inayoongozwa  na  Mheshimiwa  Mohamed  Said  Mohamed  (Dimwa),  Mwakilishi  wa  wananchi  wa  Jimbo  la  Mpendae  na  Kamati  ya  Kudumu  ya  Baraza  la  Wawakilishi  ya  Hesabu  za  Mashirika  ya  Umma  (PAC)  inayoongozwa  na  Mheshimiwa  Miraji  Khamis  Mussa  (Kwaza),  Mwakilishi  wa  wananchi  wa  Jimbo  la  Chumbuni.  Mheshimiwa  Spika,  mabadiliko  ya  tabia  nchi  yamesababisha  kuwa  na  misimu  ya  mvua  isiyotabirika.  Mvua  za  masika  zilianza  vizuri  katika  wiki  ya  kwanza  kwa  kunyesha  kwa  wastani  na  hazikuleta  athari  kubwa  kwa  wananchi.  Hata  hivyo,  katika  wiki  ya  pili  mvua  kubwa  zilishuhudiwa  katika  mwambao  mzima  wa  pwani  ya  Afrika  Mashariki  ambazo  zilileta  maafa  kwa  baadhi  ya  wananchi  wetu.  Nawapa  pole  wale  wote  walioathirika  na  mvua  hizi  kwa  namna  moja  au  nyengine.  Mheshimiwa  Spika,  taarifa  ya  Mamlaka  ya  Hali  ya  Hewa  nchini  Tanzania  imetabiri  kuwapo  kwa  mvua  kubwa  katika  msimu  huu  wa  masika  kwenye  maeneo  yote  ya  Unguja  na  Pemba  na  mwambao  ORMBLM  ZANZIBAR  mzima  wa  Afrika  Mashariki.  Kutokana  na  utabiri  huo,  nawaomba  wananchi  wachukue  tahadhari  ya  hali  ya  juu  kujiepusha  na  madhara  yanayoweza  kusababishwa  na  mvua  hizo.  Hata  hivyo,  ni  muhimu  pia  kuzitumiamvua  hizo  vizuri  kadri  inavyowezekana  katika  kuimarisha  shughuli  za  kilimo.  Mheshimiwa  Spika,  namalizia  utangulizi  wangu  kwa  kutoa  shukurani  zangu  maalum  kwa  Wananchi  wote  wa  Zanzibar  kwa  umoja  na  mshikamano  wao  na  kudumisha  amani  na  utulivu.  Aidha,  kwa  heshima  kubwa  nawapongeza  wananchi  kwa  kuendelea  kuunga  mkono  Serikali  yao  inayoongozwa  na  Chama  cha  Mapinduzi  katika  jitihada  zake  za  kuwaletea  maendeleo.  Natoa  wito  kwa  wananchi  wote  tuendelee  kutunza  amani  yetu  tukizingatia  kwamba  pasipo  amani  na  utulivu  hukosekana;  na  panapokosekana  utulivu  maendeleo  hayawezi  kupatikana.  Mheshimiwa  Spika,  baada  ya  maelezo  hayo  ya  utangulizi,  sasa  naomba  uniruhusu  niwasilishe  kwa  ufupi  Utekelezaji  wa  Programu  za  Ofisi  ya  Rais  na  Mwenyekiti  wa  Baraza  la  Mapinduzi  kwa  kipindi  cha  Julai  –  Machi  2017/2018.  UTEKELEZAJI  WA  PROGRAMU  ZA  OFISI  YA  RAIS  NA  MWENYEKITI  WA  BARAZA  LA  MAPINDUZI  KWA  KIPINDI  CHA  JULAI  –  MACHI  2017/2018  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  ORMBLM  ZANZIBAR  /2018  ilitekeleza  Programu  kuu  tano  na  ndogo  chini  ya  Mafungu  mawili  ambayo  ni  A01  na  A02.  Programu  Kuu  hizo  ni  kama  zifuatazo:-  i.  Programu  ya  Kusimamia  Huduma  na  Shughuli  za  Mheshimiwa  Rais  na  Kuimarisha  Mawasiliano  Ikulu;  ii.  Programu  ya  Kuratibu  Ushirikiano  wa  Kikanda,  Mashirika  ya  Kimataifa  na  Wazanzibari  Wanaoishi  Nje  ya  Nchi;  iii.  Programu  ya  Utawala  na  Uendeshaji  wa  Ofisi  ya  Rais  na  Mwenyekiti  wa  Baraza  la  Mapinduzi;  iv.  Programu  ya  Usimamizi  wa  Majukumu  ya  Kikatiba  na  Kisheria  ya  Baraza  la  Mapinduzi  na  Kamati  ya  Makatibu  Wakuu;  na  v.  Programu  ya  Utumishi  na  Uendeshaji  wa  Ofisi  ya  Baraza  la  Mapinduzi.  Mheshimiwa  Spika,  Utekelezaji  wa  Programu  hizi,  ulizingatia  Mipango  Mikuu  ya  Kitaifa  ikiwemo  Ilani  ya  Chama  cha  Mapinduzi  ya  mwaka  2015  -  ,  MKUZA,  pamoja  na  Mpango  Mkakati  wa  Ofisi  ya  Rais  na  Mwenyekiti  wa  Baraza  la  Mapinduzi.  UPATIKANAJI  WA  FEDHA  Mheshimiwa  Spika,  kwa  mwaka  wa  fedha  /2018,  Ofisi  ya  Rais  na  Mwenyekiti  wa  Baraza  la  Mapinduzi  ilitengewa  jumla  ya  TZS.  milioni  ,342.6  kwa  mafungu  yake  mawili.  Fungu  A01  lilitengewa  jumla  ya  TZS.  milioni  6,634.7.  Kati  ya  hizo  TZS.  milioni  730.0  kwa  ajili  ya  mradi  wa  ORMBLM  ZANZIBAR  maendeleo  na  TZS.  milioni  5,904.7  kwa  ajili  ya  kazi  za  kawaida.  Fungu  A02  lilitengewa  jumla  ya  TZS.  milioni  1,707.9.  Hadi  kufikia  mwezi  Machi,  Fungu  A01  liliingiziwa  jumla  ya  TZS.  milioni  ,605.0  sawa  na  asilimia  78  kwa  ajili  ya  matumizi  ya  kawaida  na  TZS.  milioni  730.0  sawa  na  asilimia  kwa  ajili  ya  mradi  wa  maendeleo.  Aidha,  fungu  A02  liliingiziwa  TZS.  milioni  1,263.0  sawa  na  asilimia  74.0.  Mheshimiwa  Spika,  kupitia  Programu  zake,  Ofisi  ilitekeleza  bajeti  yake  ya  2017/2018  na  kuweka  vipaumbele  katika  maeneo  yafuatayo:-  i.  Kusimamia  utekelezaji  wa  majukumu  ya  Kikatiba  na  Kisheria  ya  Rais,  Baraza  la  Mapinduzi  na  Kamati  zake;  ii.  Kusimamia  utekelezaji  wa  kazi  za  Baraza  la  Mapinduzi,  Kamati  zake  na  Kamati  ya  Makatibu  Wakuu  kwa  kuzingatia  Katiba  na  Sheria  za  Nchi;  iii.  Kuwahudumia  Wananchi  kwa  kuzitekeleza  ahadi  za  Mheshimiwa  Rais  pamoja  na  kuwapatia  taarifa  za  shughuli  za  Serikali  na  maendeleo  ambayo  ni  haki  yao  ya  Kikatiba;  iv.  Kusimamia  utendaji  na  ufanisi  wa  kazi  katika  ORMBLM;  v.  Kuendeleza  ujenzi  na  kuimarisha  usalama  wa  nyumba  za  Ikulu;  na  vi.  KusimamiamaendeleoyawafanyakaziwaORMBLM  katika  kutekeleza  wajibu  wao,  uendelezaji  wa  maslahi  yao  zikiwemo  stahiki  na  haki  zao,  ili  waweze  kutoa  huduma  kwa  wananchi  ipasavyo.  ORMBLM  ZANZIBAR  MAFANIKIO  YA  PROGRAMU  ZA  OFISI  YA  RAIS  NA  MWENYEKITI  WA  BARAZA  LA  MAPINDUZI  KWA  KIPINDI  CHA  JULAI  –  MACHI,  2017/2018  Mheshimiwa  Spika,  naomba  kulithibitishia  Baraza  lako  Tukufu  kwamba  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  /2018  ilitekeleza  bajeti  yake  kwa  mafanikio  makubwa  kupitia  Programu  zake  zote.  Programu  ya  Kusimamia  Huduma  na  Shughuli  za  Mheshimiwa  Rais  na  Kuimarisha  Mawasiliano  Ikulu  Mheshimiwa  Spika,  kwa  mwaka  wa  fedha  /2018,  Programu  hii  iliidhinishiwa  TZS.  milioni  ,664.1  kwa  matumizi  ya  kawaida  na  maendeleo.  Hadi  kufikia  mwezi  Machi,  2018  iliingiziwa  TZS.  milioni  2,379.8  sawa  na  asilimia  81  kwa  kazi  za  kawaida  na  TZS.  milioni  730.0  sawa  na  asilimia  100  kwa  kazi  za  maendeleo.  Mheshimiwa  Spika,  mafanikio  makubwa  yamepatikana  kupitia  Programu  hii  ambapo  shughuli  za  Mheshimiwa  Rais  zimefanyika  vizuri  na  wananchi  wameeleweshwa  juu  ya  shughuli  kadhaa  za  Serikali  zikiwemo  maendeleo  ya  kiuchumi  na  kijamii.  Jarida  la  Ikulu  pamoja  na  vipindi  mbali  mbali  vya  Redio  na  Televisheni  vilitayarishwa  na  kurushwa  hewani.  Kadhalika,  mitandao  ya  kijamii  na  magazeti  yalitumika  katika  kuwapatia  taarifa  wananchi  na  watu  mbali  mbali.  ORMBLM  ZANZIBAR  Mheshimiwa  Spika,  katika  mwaka  wa  fedha  /2018  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi,  alifanya  ziara  ya  kikazi  katika  Umoja  wa  Falme  za  Kiarabu  (UAE).  Ziara  hio,  ilianza  tarehe  22  hadi  25  Januari,  2018,  kufuatia  mualiko  wa  Mheshimiwa  Sheikh  Mohammed  Bin  Zayed  Al  Nahyan,  Mrithi  wa  Mtawala  wa  Abu  Dhabi  na  Naibu  Amiri  Jeshi  Mkuu  wa  Vikosi  vya  Ulinzi  vya  Umoja  wa  Falme  za  Kiarabu.  Katika  ziara  hio,  Mheshimiwa  Rais  alifanya  mazungumzo  rasmi  na  mwenyeji  wake  huyo.  Mheshimiwa  Spika,  Viongozi  wengine  ambao  Mheshimiwa  Rais  alikutana  nao  katika  ziara  hio  ni  Sheikh  Mohammed  Bin  Rashid  Al  Makhtoum;  Makamu  wa  Rais  na  Waziri  Mkuu  wa  UAE  na  Mtawala  wa  Dubai,  Sheikh  Dk.  Sultan  Mohammed  Al  Qasimi;  Mtawala  wa  Sharjah  pamoja  na  Sheikh  Saud  Bin  Saqr  Al  Qasimi;  Mtawala  wa  Ras  Al  Khaimah.  Kadhalika,  Mheshimiwa  Rais  alikutana  na  Wakuu  wa  Taasisi  mbali  mbali  wa  Falme  hizo  kutokana  na  ratiba  aliyopangiwa.  Kiambatisho  Namba  1  kinahusika.  Mheshimiwa  Spika,  mazungumzo  ya  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  na  Viongozi  hao  yalilenga  katika  kuendeleza  uhusiano  na  ushirikiano  uliopo  baina  ya  Falme  za  Kiarabu,  Jamhuri  ya  Muungano  wa  Tanzania  na  Zanzibar.  Kadhalika,  mazungumzo  hayo  yalitoa  fursa  kwa  ORMBLM  ZANZIBAR  viongozi  hao  kubadilishana  mawazo  juu  ya  mambo  ya  maendeleo  ya  kiuchumi  na  kijamii  ambapo  viongozi  wa  UAE  wameelezea  nia  yao  ya  kuendelea  kuiunga  mkono  Jamhuri  ya  Muungano  wa  Tanzania  na  Zanzibar  katika  jitihada  zake  za  kuinua  uchumi  na  kuendeleza  huduma  za  jamii.  Mheshimiwa  Spika,  wakati  akiwa  katika  ziara  ya  Umoja  wa  Falme  za  Kiarabu,  Mheshimiwa  Rais  na  ujumbe  aliofuatana  nao  walipata  fursa  ya  kutembelea  Mji  wa  Nishati  Mbadala  uliopo  Abu  Dhabi  (Masdar  City)  ambao  umepiga  hatua  kubwa  katika  utafiti  na  matumizi  ya  nishati  mbadala  ya  jua.  Serikali  ya  Mapinduzi  ya  Zanzibar  imeandaa  utaratibu  wa  kuwapeleka  Wataalamu  wake  katika  mji  huo  kwa  lengo  la  kujifunza  na  kupata  uzoefu  juu  ya  nishati  mbadala,  ili  utaalamu  watakaoupata  uweze  kutumika  Zanzibar.  Kadhalika,  Mheshimiwa  Rais  alikutana  na  kufanya  mazungumzo  na  Mkurugenzi  Mkuu  wa  Mfuko  wa  Abu  Dhabi  (Abu  Dhabi  Fund)  ambapo  Mfuko  huo  umeonesha  nia  ya  kuendelea  kushirikiana  na  Zanzibar  katika  mipango  yake  ya  miradi  ya  maendeleo.  Mheshimiwa  Spika,  miradimingineiliyotembelewa  ni  shamba  la  kisasa  la  ufugaji  wa  ng’ombe  wa  maziwa  liitwalo  Al  Rawabi.  Serikali  ya  Mapinduzi  ya  Zanzibar  imeshaandaa  Maofisa  watatu  watakaopatiwa  mafunzo  katika  shamba  hilo  hivi  karibuni.  Kadhalika,  Mheshimiwa  Rais,  alitembelea  Makao  Makuu  ya  RAK  GAS;  Ras  Al  Khaimah,  na  kuelezwa  juu  ya  shughuli  mbali  mbali  zinazofanywa  ORMBLM  ZANZIBAR  na  kampuni  hio  katika  utafutaji  wa  Mafuta  na  Gesi  na  hatimae  Ras  Al  Khaimah  na  Zanzibar  zimekubaliana  kuendelea  kutekeleza  Maelewano  ya  Awali  (MOU),  yaliyotiwa  saini  tarehe  12  Novomba,  Vile  vile,  jitihada  za  pamoja  baina  ya  Ras  Al  Khaimah  na  Zanzibar  zitaendelezwa  katika  kufanya  utafiti  wa  Mafuta  na  Gesi.  Mheshimiwa  Spika,  kwa  jumla,  ziara  ya  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi,  katika  Umoja  wa  Falme  za  Kiarabu,  ilifanikiwa  sana  kuimarisha  uhusiano  katika  maendeleo  ya  kiuchumi  na  kijamii.  Katika  kuimarisha  ufuatiliaji  wa  mambo  muhimu  yaliyojitokeza  kwenye  ziara  hio,  Mheshimiwa  Rais  ameunda  Kamati  ya  Ufuatiliaji  ambayo  tayari  imeanza  kazi  na  kuwasilisha  taarifa  Serikalini.  Mheshimiwa  Spika,  katika  mwaka  wa  fedha  wa  /2018,  Mheshimiwa  Rais,  alifanya  ziara  ya  ndani  katika  Mikoa  mitano  ya  Unguja  na  Pemba.  Kwa  upande  wa  Mkoa  wa  Kaskazini  Unguja,  Mheshimiwa  Rais  alitembelea  Kiwanda  cha  Sukari  Mahonda  ambacho  kimefungwa  mashine  mpya  hivi  karibuni.  Kadhalika,  alikagua  mradi  wa  uchimbaji  wa  visima  na  usambazaji  maji  Zanzibar  uliofadhiliwa  na  Jamhuri  ya  Watu  wa  China.  Mradi  huo  umekamilika  na  kukabidhiwa  rasmi  Serikalini  tarehe  19  Aprili,  2018  ambapo  wananchi  101,850  wa  Shehia  21  watafaidika.  ORMBLM  ZANZIBAR  Mheshimiwa  Spika,  katika  ziara  hizo,  Mheshimiwa  Rais  alitembelea  kijiji  cha  Mbuyumaji  na  Mlilile  na  kuagiza  kujengwa  Skuli  ya  madarasa  manne,  kituo  cha  afya  na  barabara.  Aidha,  aliagiza  kupeleka  huduma  za  umeme  katika  vijiji  hivyo.  Maagizo  hayo  yametekelezwa  ambapo  ujenzi  wa  madarasa  manne  ya  Skuli  katika  kijiji  cha  Mbuyumaji  umekamilika  na  ujenzi  wa  kituo  cha  afya  unaendelea.  Vile  vile,  mradi  wa  maji  na  umeme  umetekelezwa  kwa  hatua  kubwa.  Katika  kijiji  cha  Mlilile  huduma  za  maji  sasa  zinapatikana  na  barabara  imetengenezwa.  Mheshimiwa  Spika,  ziara  za  Mheshimiwa  Rais  ziliendelea  katika  Mkoa  wa  Kusini  Unguja,  kwa  kutembelea  Mradi  wa  Maji  Mitakawani.  Mradi  huo  umeshakamilika  na  kuanza  kutoa  huduma  kwa  wananchi  tangu  tarehe  28  Oktoba,  2017.  Vijiji  vinavyofaidika  na  huduma  za  maji  za  mradi  huo  ni  Mitakawani,  Tunduni,  Uzini  na  Bambi  ya  Bondeni.  Vile  vile,  katika  ziara  hio,  Mheshimiwa  Rais,  aliagiza  umeme  ufikishwe  katika  pango  la  Mnywambiji,  agizo  ambalo  limeshatekelezwa.  Hivi  sasa,  wananchi  wa  Makunduchi  na  Kibuteni  wanafaidika  na  huduma  ya  maji  yanayotoka  katika  pango  hilo.  Mheshimiwa  Spika,  katika  juhudi  za  Serikali  ya  Mapinduzi  ya  Zanzibar  ya  kuinua  Michezo,  Mheshimiwa  Rais  alikagua  kiwanja  cha  Michezo  Kitogani  ambacho  ujenzi  wake  umepiga  hatua  kubwa  na  kuwataka  wahusika  wafanye  juhudi  ya  kuukamilisha.  Vile  vile,  Mheshimiwa  Rais  alikagua  nyumba  za  madaktari  Kajengwa  Makunduchi  ORMBLM  ZANZIBAR  na  Muyuni.  Mheshimiwa  Rais  aliahidi  kuiezeka  pamoja  na  kuitia  milango  na  madirisha  nyumba  ya  madaktari  ya  Kajengwa.  Ahadi  ya  Mheshimiwa  Rais  ya  kuiezeka  nyumba  hio  ameshaitekeleza.  Mheshimiwa  Spika,  kwa  upande  wa  Pemba,  Mheshimiwa  Rais  alifanya  ziara  ambapo  alifungua  madarasa  na  maabara  katika  Skuli  ya  Chokocho  na  kuagiza  vifaa  vya  maabara  katika  Skuli  hio  vipelekwe.  Vifaa  hivyo  pamoja  na  meza  na  viti  tayari  vimeshapelekwa.  Kwa  upande  wa  kilimo,  Mheshimiwa  Rais  alikagua  mashamba  ya  mikarafuu  na  kutembelea  kambi  za  karafuu  na  kushiriki  katika  uchumaji.  Mheshimiwa  Rais  aliagiza  juhudi  zichukuliwe  kuyagundua  mashamba  yote  ya  Serikali  yaliyofichwa.  Idadi  ya  mashamba  yaliyogunduliwa  yamefikia  9982.  Mheshimiwa  Spika,  katika  kusheherekea  Maadhimisho  ya  miaka  54  ya  Mapinduzi  Matukufu  ya  Zanzibar,  Mheshimiwa  Rais  alifungua  jengo  la  Ofisi  ya  Mtakwimu  Mkuu  wa  Serikali  na  kuhimiza  umuhimu  wa  ukusanyaji,  utumiaji  na  uhifadhi  wa  takwimu  sahihi  kwa  ajili  ya  maendeleo.  Aidha,  mnamo  tarehe  6  Januari,  2018,  Mheshimiwa  Rais  alishiriki  katika  tukio  la  kihistoria  la  kuzindua  mradi  wa  umeme  katika  Kisiwa  cha  Fundo,  Wete,  Pemba.  Hatua  hio,  ilikuwa  ni  miongoni  mwa  utekelezaji  wa  ahadi  alizozitoa  Mheshimiwa  Rais  wakati  wa  Kampeni  za  Uchaguzi  Mkuu  wa  mwaka  2015  na  utekelezaji  wa  Ilani  ya  CCM.  ORMBLM  ZANZIBAR  Mheshimiwa  Spika,  katika  kuhakisha  kwamba  wananchi  wanapata  habari  na  taarifa  za  Serikali  na  nyenginezo  kwa  uhakika,  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  alizifungua  Studio  mpya  za  kisasa  za  Shirika  la  Utangazaji  la  Zanzibar  (ZBC)  tarehe  9  Januari,  2018.  Ufunguzi  wa  Studio  hizo,  umeiwezesha  Televisheni  ya  Zanzibar,  kurejesha  hadhi  yake  ya  asili  kwa  kuwa  na  mitambo  bora  na  watangazaji  mahiri.  Mheshimiwa  Spika,  siku  hio  hio,  Mheshimiwa  Rais  alifungua  Soko  la  Kinyasini,  Mkoa  wa  Kaskazini  Unguja  na  kutoa  wito  kwa  wakulima,  wavuvi,  wafugaji  na  wananchi  wote  kwa  jumla  kulitumia  vyema  Soko  hilo.  Shughuli  nyengine  alizozifanya  Mheshimiwa  Rais  katika  maadhimisho  ya  Sherehe  za  miaka  54  ya  Mapinduzi  Matukufu  ya  Zanzibar  ni  ufunguzi  wa  barabara  ya  Jendele-Unguja  Ukuu  Kaebona,  Wilaya  ya  Kati  Unguja  ambayo  imerahisisha  usafiri  kwa  wananchi  wa  maeneo  hayo  na  kuwawezesha  kusafirisha  mazao  na  bidhaa  zao  mbali  mbali.  Mheshimiwa  Spika,  kama  ilivyo  kawaida,  tarehe  Januari,  2018  Mheshimiwa  Rais  alijumuika  na  Wananchi  wa  Zanzibar  na  viongozi  mbali  mbali  katika  Maadhimisho  ya  Sherehe  za  Miaka  54  ya  Mapinduzi  ya  Zanzibar  katika  Kiwanja  cha  Amaan.  Kupitia  hotuba  yake  aliyoitoa  alielezea  mafanikio  yaliyopatikana  katika  sekta  zote  muhimu  za  kiuchumi,  kijamii  na  kisiasa  katika  mwaka  2017.  ORMBLM  ZANZIBAR  Alielezea  juhudi,  mwelekeo  wa  uchumi,  uendelezaji  wa  miundombinu  ya  barabara,  viwanja  vya  ndege  na  bandari  na  mchango  wake  katika  kuendeleza  sekta  nyengine,  ikiwemo  biashara  na  utalii.  Mheshimiwa  Spika,  katika  hotuba  hio,  Mheshimiwa  Rais  alifahamisha  mafanikio  yaliyopatikana  katika  kuendeleza  sekta  yaKilimo,  Mifugona  Uvuvi.Aliwataka  wananchi  kuwa  imara  katika  kulinda  hali  ya  amani  na  utulivu  iliyopo  ambayo  ndio  msingi  wa  mafanikio  yetu.  Aidha,  alielezea  mipango  na  juhudi  za  Serikali  katika  kuimarisha  na  kuulinda  Muungano  wa  Tanganyika  na  Zanzibar  wa  1964  uliopelekea  kuundwa  kwa  Jamhuri  ya  Muungano  wa  Tanzania.  Vile  vile,  alibainisha  juhudi  na  mipango  ya  Serikali  ya  Mapinduzi  ya  Zanzibar  ya  kuendeleza  ushirikiano  na  mataifa  mbali  mbali  pamoja  na  mashirika  ya  Kimataifa.  Mheshimiwa  Spika,  katika  kuukaribisha  mwezi  mtukufu  wa  Ramadhani  2017,  Mheshimiwa  Rais  alitoa  risala  maalum  ya  kuwataka  wananchi  kuwa  na  nyoyo  za  upendo  na  huruma  baina  yao  na  wageni.  Alihimiza  utamaduni  wa  kuvumiliana  baina  ya  waumini  wa  dini  mbali  mbali  katika  mwezi  wa  Ramadhani.  Kadhalika,  aliwahimiza  wafanyabiashara  wanaoingiza  bidhaa  za  chakula  kutoka  nje  ya  nchi  kuwapa  unafuu  wa  bei  wananchi  hasa  ikizingatiwa  kwamba  Serikali  imetoa  punguzo  la  ushuru  wa  bidhaa  hizo.  Aidha,  aliwahimiza  wafanyabiashara  wote  kuwa  waadilifu  katika  kuendesha  shughuli  zao  na  kujiepusha  na  tamaa  za  kupandisha  bei  ya  bidhaa  bila  ya  kuzingatia  sheria.  ORMBLM  ZANZIBAR  Mheshimiwa  Spika,  katikahotubaaliyoitoakwenye  Baraza  la  Idd-el-Fitri  mwaka  2017,  Mheshimiwa  Rais  alitoa  pongezi  maalum  kwa  Waislamu  kwa  kukamilisha  Ibada  ya  Funga  ya  Mwezi  Mtukufu  wa  Ramadhani  na  kuwataka  wananchi  wote  kwa  ujumla  kuishi  kwa  mapenzi  na  kuvumiliana.  Alitoa  pongezi  maalum  kwa  Taasisi  zote  za  Serikali  na  Binafsi  kwa  kutoa  huduma  nzuri  kwa  wananchi  katika  kipindi  chote  cha  mwezi  mtukufu  wa  Ramadhani.  Vile  vile,  katika  hotuba  hio,  Mheshimiwa  Rais  alisisitiza  haja  ya  kuimarisha  uwajibikaji  na  uadilifu  katika  kutekeleza  majukumu  yetu.  Mheshimiwa  Spika,  katika  kuukaribisha  mwaka  mpya  wa  2018,  Mheshimiwa  Rais  aliendelea  na  utamuduni  wake  wa  kuhutubia  wananchi  kupitia  vyombo  vya  habari.  Katika  risala  yake,  alielezea  matukio  makubwa  na  muhimu  yaliyopita  katika  mwaka  2017  ambayo  yalikuwa  na  umuhimu  maalum  kwa  maendeleo  na  historia  ya  nchi  yetu.  Kupitia  Risala  hio,  Mheshimiwa  Rais  alitoa  salamu  maalum  za  upendo  kwa  wanafamilia  wa  wanajeshi  wa  Jamhuri  ya  Muungano  wa  Tanzania  waliofariki  nchini  Congo  (DRC).  Mheshimiwa  Spika,  shughuli  nyengine  ambazo  Mheshimiwa  Rais  alizifanya  katika  mwaka  wa  fedha  2017/2018  ni  kuufungua  Mkutano  wa  17  wa  Baraza  la  Mawaziri  la  Umoja  wa  Nchi  za  Mashariki  na  Kusini  mwa  Afrika  na  Udhibiti  wa  Biashara  ya  Fedha  Haramu  tarehe  8  Septemba,  2017,  Unguja.  Lengo  la  mkutano  huo  lilikuwa  ni  kuweka  mikakati  ORMBLM  ZANZIBAR  na  kuongeza  maarifa  ya  kupambana  na  mbinu  zinazotumiwa  katika  kutakatisha  fedha  haramu.  Mheshimiwa  Spika,  katika  hatua  nyengine,  Mheshimiwa  Rais  alizindua  Maonesho  ya  Kilimo  Kizimbani  yaliyofanyika  tarehe  10  Oktoba,  2017  na  kuhimiza  umuhimu  wa  utumiaji  wa  mbinu  za  kisasa  katika  kuendeleza  Kilimo,  Ufugaji  na  Uvuvi.  Vile  vile,  Mheshimiwa  Rais  alihudhuria  katika  Kongamano  la  Kiswahili  lililoandaliwa  na  Baraza  la  Kiswahili  la  Zanzibar  tarehe  21  Disemba,  2017  ambapo  alisisitiza  juu  ya  kuendeleza  lugha  ya  Kiswahili  katika  ngazi  ya  Kimataifa  pamoja  na  matumizi  ya  Kiswahili  fasaha.  Mheshimiwa  Spika,  akiendelea  na  shughuli  zake,  Mheshimiwa  Rais  alifungua  mkutano  mkuu  wa  Chama  cha  Walimu  Zanzibar,  tarehe  10  Februari,  Mheshmiwa  Rais  aliwanasihi  walimu  kupanua  wigo  wa  shughuli  zao  kwa  kulipatia  ufumbuzi  tatizo  la  wanafunzi  la  kuanguka  katika  mitihani  yao  na  kuutaka  uongozi  wa  Wizara  ya  Elimu  na  Mafunzo  ya  Amali  kuwa  karibu  zaidi  na  walimu.  Aidha,  aliwahimiza  walimu  kuwa  imara  katika  kutekeleza  maagizo  ya  Serikali  ya  kutoa  elimu  bure  kuanzia  ngazi  ya  msingi  hadi  sekondari.  Mheshimiwa  Spika,  miongoni  mwa  shughuli  nyengine  alizozifanya  Mheshimiwa  Rais  ni  kushiriki  katika  Maadhimisho  ya  Siku  ya  Sheria  Zanzibar,  tarehe  12  Februari,  2018.  Katika  wadhifa  wake  wa  Mkuu  wa  Chuo  Kikuu  cha  Taifa  cha  Zanzibar  (SUZA),  ORMBLM  ZANZIBAR  Mheshimiwa  Rais  alitunuku  Stashahada,  Shahada,  Shahada  za  Uzamili  na  Shahada  za  Uzamivu  kwa  wahitimu  wa  Chuo  hicho  tarehe  13  Febuari,  2018.  Aidha,  Mheshimiwa  Rais  alizindua  ukumbi  mpya  wa  Chuo  hicho  uliopewa  jina  la  Dk.  Ali  Mohamed  Shein.  Mheshimiwa  Spika,  kama  ilivyo  kawaida,  tarehe  Mei,  2018.  Mheshimiwa  Rais,  alishiriki  katika  maadhimisho  ya  siku  ya  Wafanyakazi  Duniani,  Wete,  Pemba.  Katika  maadhimisho  hayo,  Mheshimiwa  Rais  alisisitiza  juu  ya  suala  la  uwajibikaji,  kuendeleza  mapambano  dhidi  ya  rushwa  na  ubadhirifu  wa  mali  za  Umma  pamoja  na  kuwataka  wafanyakazi  waongeze  juhudi  katika  kazi.  Vile  vile,  aliwataka  Waajiri  na  Chama  Cha  Wafanyakazi  kushirikiana  na  Serikali  katika  kukabiliana  na  changamoto  zinazojitokeza  katika  sehemu  za  kazi.  Mheshimiwa  Spika,  katika  mwaka  wa  fedha,  /2018,  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi,  alikutana  na  Viongozi  wa  nchi  mbali  mbali,  wakuu  wa  Taasisi  za  Kimataifa  na  Mabalozi.  Tarehe  8  Agosti,  2017,  Mheshimiwa  Rais  alikutana  na  Rais  wa  Mauritius  wa  wakati  huo,  Mheshimiwa  Ameenah  Gurib  Fakim.  Mazungumzo  ya  Viongozi  hao  yalikwenda  vizuri  ambapo  masuala  ya  kushirikiana  yalitiliwa  mkazo.  Vile  vile,  Mheshimiwa  Rais  alikutana  na  Bibi  Patricia  Janet  Scotland,  Katibu  Mkuu  wa  Jumuiya  ya  Madola,  Ikulu  Unguja  ambapo  Kiongozi  huyo  alimthibitishia  Mheshimiwa  ORMBLM  ZANZIBAR  Rais  kwamba  Jumuiya  ya  Madola  inaunga  mkono  juhudi  za  Serikali  ya  Mapinduzi  ya  Zanzibar  katika  kuwaletea  maendeleo  wananchi  wake.  Mheshimiwa  Spika,  wageni  wengine  aliokutana  nao  ni  Mkurugenzi  Mtendaji  wa  UNAIDS  ambaye  ni  Naibu  Katibu  Mkuu  wa  Umoja  wa  Mataifa  Bwana  Michel  Sidibe.  Kiongozi  huyo  aliahidi  kushirikiana  na  Serikali  ya  Mapinduzi  ya  Zanzibar  katika  juhudi  zake  za  kupambana  na  maradhi  ya  UKIMWI.  Mheshimiwa  Rais  alionana  na  Mheshimiwa  Abdel  Fatah  El  Sisi  Rais  wa  Misri,  tarehe  14  Agosti,  2017,  mjini  Dar  es  Salaam  ikiwa  ni  moja  katika  hatua  muhimu  ya  kuimarisha  uhusiano  kati  ya  Misri,  Jamhuri  ya  Muungano  wa  Tanzania  na  Zanzibar  kwa  jumla.  Mheshimiwa  Spika,  katika  kipindi  hicho,  Mheshimiwa  Rais,  vile  vile  alikutana  na  Dk.  Jose  Graziana  da  Silva,  Mkurugenzi  wa  Shirika  la  Chakula  na  Kilimo  la  Umoja  wa  Mataifa.  Kadhalika,  alikutana  na  Mheshimiwa  Dk.  Mohamed  Bin  Hamed  Al  Rumi,  Waziri  wa  Mafuta  na  Gesi  wa  Oman  na  ujumbe  wa  UNICEF  ulioongozwa  na  Bwana  Renevan  Deugen.  Katika  mazungumzo  yake  na  viongozi  hao,  Mheshimiwa  Rais  amesisitiza  umuhimu  wa  kuendeleza  na  kutekeleza  diplomasia  ya  kiuchumi  pamoja  na  kuimarisha  viwanda  na  uwekezaji  nchini.  Orodha  kamili  ya  wageni  aliokutana  nao  Mheshimiwa  Rais  ipo  katika  Kiambatisho  Namba  2.  Mheshimiwa  Spika,  naomba  kuliarifu  Baraza  lako  Tukufu  kwamba  wananchi  wameendelea  kupata  ORMBLM  ZANZIBAR  taarifa  za  utekelezaji  wa  shughuli  za  Mheshimiwa  Rais  kwa  wakati  na  usahihi.  Urahisi  wa  kupatikana  habari  kwa  haraka  umetokana  na  kuongezeka  kwa  matumizi  ya  teknolojia  ya  habari  na  mawasiliano  (ICT).  Hali  hii  imeshuhudiwa  katika  ziara  za  Mheshimiwa  Rais  katika  Umoja  wa  Nchi  za  Falme  za  Kiarabu  (UAE)  ambapo  habari  zimeweza  kuwafikia  wananchi  kwa  haraka  na  katika  hali  ya  ubora.  Mheshimiwa  Spika,  matoleo  manne  ya  Jarida  la  Ikulu  na  toleo  moja  maalum  yamechapishwa  ambayo  yameelezea  kwa  kina  utekelezaji  wa  shughuli  za  maendeleo  mjini  na  vijijini.  Jumla  ya  Kalenda  6,300  zimechapishwa  zikielezea  matukio  ya  shughuli  za  Mheshimiwa  Rais.  Katika  kipindi  hiki  jumla  ya  vipindi  15  vya  redio  na  vipindi  6  maalum  vya  televisheni  vimetayarishwa  na  kurushwa  kupitia  ZBC  vikielezea  utekelezaji  wa  ahadi  za  Mheshimiwa  Rais  na  maoni  ya  wananchi  kuhusu  utekelezaji  wa  Ilani  ya  Chama  cha  Mapinduzi.  Kiambatisho  Namba  kinatoa  ufafanuzi.  Programu  ya  Kuratibu  Ushirikiano  wa  Kikanda,  Mashirika  ya  Kimataifa  na  Wazanzibari  Wanaoishi  Nje  ya  Nchi  Mheshimiwa  Spika,  kwa  mwaka  wa  fedha  /2018,  Programu  hii  iliidhinishiwa  jumla  ya  TZS.  milioni  508.1  kwa  matumizi  ya  kazi  za  kawaida.  Hadi  kufikia  mwezi  Machi,  2018  iliingiziwa  TZS.  milioni  386.6  sawa  na  asilimia  76  kwa  kazi  za  kawaida.  ORMBLM  ZANZIBAR  Mheshimiwa  Spika,  utekelezaji  wa  programu  hii  umeiwezesha  Zanzibar  kuimarisha  ushiriki  wenye  tija  katika  Jumuiya  za  Mtangamano  wa  Kikanda  za  SADC,  EAC,  IORA  na  Jumuiya  ya  Utatu  (EAC-SADCCOMESA).  Aidha,  mahusiano  mazuri  yameimarika  zaidi  baina  ya  Serikali  na  Wazanzibari  wanaoishi  nje  ya  nchi  yaani  Diaspora.  Serikali  imeendeleza  dhamira  yake  ya  kuwashajiisha  Wanadiaspora  kushiriki  katika  kuiletea  Zanzibar  maendeleo  ya  kiuchumi  na  kijamii  kupitia  Kongamano  la  Nne  la  Wanadiaspora.  Mheshimiwa  Spika,  Mkutano  wa  Kilele  wa  Jumuiya  ya  Afrika  Mashariki  ulifanyika  jijini  Kampala,  Uganda  tarehe  23  Februari,  2018.  Mkutano  huo  ulijadili  mambo  mbali  mbali  ya  maendeleo  ikiwemo  maendeleo  ya  miundombinu  na  kuanzisha  Taasisi  ya  Fedha  na  Taasisi  nyengine  kwa  ajili  ya  utekelezaji  wa  Itifaki  ya  Umoja  wa  Fedha  ifikapo  2024.  Ajenda  nyengine  zilizozungumzwa  ni  pamoja  na  kuharakisha  utaratibu  wa  Nchi  ya  Sudan  ya  Kusini  kushiriki  kikamilifu  katika  shughuli  za  Jumuiya  ya  Afrika  Mashariki  na  kushajiisha  maendeleo  ya  viwanda  vya  kutengeneza  gari,  ili  kuifanya  Jumuiya  kuwa  na  ushindani  katika  sekta  ya  viwanda  hivyo.  Mheshimiwa  Spika,  mikutano  mingine  ya  Wataalamu  ilifanyika  katika  miji  ya  Dodoma,  Dar  es  Salaam,  Nairobi  na  Kampala  ambayo  kwa  ujumla  wake  iliratibuutekelezaji  wa  kusimamiauondoshwaji  wa  vikwazo  vya  biashara  visivyokuwa  vya  kiushuru  na  mapendekezo  ya  mapitio  ya  viwango  vya  pamoja  ORMBLM  ZANZIBAR  vya  ushuru  wa  forodha  wa  Jumuiya  ya  Afrika  Mashariki.  Aidha,  Tamasha  la  Sanaa  na  Utamaduni  lilifanyika  Kampala,  Uganda  mwezi  Septemba,  Maonesho  ya  Biashara  ya  Jua  kali/Nguvu  kazi  yalifanyika  mwezi  Disemba,  2017  Bujumbura,  Burundi  yakiwa  na  lengo  la  kutengeneza  mazingira  mazuri  ya  kibiashara  na  kutafuta  fursa  za  masoko  kwa  bidhaa  za  wajasiriamali  na  Wanasanaa  wa  ndani.  Mheshimiwa  Spika,  naomba  kuliarifu  Baraza  lako  Tukufu  kuwa  mwezi  Agosti,  2017  mjini  Pretoria,  Afrika  Kusini  kulifanyika  Mkutano  wa  Kilele  wa  Wakuu  wa  Nchi  na  Serikali  wa  Jumuiya  ya  Maendeleo  Kusini  mwa  Afrika  (SADC).  Miongoni  mwa  Ajenda  zilizojadiliwa  ni  pamoja  na  kuridhiwa  kwa  Jamhuri  ya  Umoja  wa  Visiwa  vya  Comoro  kuwa  mwanachama  mpya  wa  SADC  na  kuifanya  Jumuiya  hiyo  kuwa  na  Nchi  Wanachama  16.  Aidha,  Mkutano  wa  Kilele  uliagiza  kukamilisha  kazi  ya  tathmini  ya  maombi  ya  uwanachama  ya  Burundi  na  utekelezaji  wa  Mpango  Mkakati  wa  Maendeleo  ya  Viwanda  wa  SADC.  Mheshimiwa  Spika,  kufuatia  maazimio  ya  Mkutano  wa  Kilele,  Baraza  la  Mawaziri  wa  Nchi  za  SADC  lilikutana  mwezi  Machi,  2018  mjini  Pretoria.  Katika  mkutano  huo,  miongoni  mwa  mambo  yaliojadiliwa  ni  pamoja  na  utekelezaji  wa  maazimio  ya  Mkutano  wa  Kilele  ikiwemo  kuimarisha  maendeleo  ya  viwanda  na  kupunguza  uagizaji  wa  bidhaa  kutoka  nje  ya  Nchi  za  SADC.  Aidha,  mkutano  huo  umezungumzia  ORMBLM  ZANZIBAR  ajenda  ya  kuweka  mfumo  shirikishi  utakaowezesha  sekta  binafsi  kushiriki  kikamilifu  katika  kuchangia  maendeleo  ya  Nchi  Wanachama.  Mheshimiwa  Spika,mambomengineyaliyojadiliwa  katika  mkutano  huo  ni  kuongeza  kasi  ya  kukamilisha  maandalizi  ya  uanzishwaji  wa  Chuo  cha  Sayansi  na  Teknolojia  cha  SADC  ambacho  kinalenga  kuweka  msisitizo  katika  maeneo  ya  Mafunzo  ya  Taaluma  za  Ufundi  na  Kazi  za  Amali,  “Technical  –  Vocational  Educational  Training”  na  kinatarajiwa  kutoa  nafasi  za  ‘Scholarship’  zipatazo  300  kwa  nchi  zote  za  SADC.  Chuo  hicho  kitakuwa  na  Makao  Makuu  yake  Nchi  ya  Ufalme  wa  eSwatini  (Swaziland).  Mheshimiwa  Spika,  Mkutano  wa  Saba  wa  Makatibu  Wakuu  wa  Jumuiya  ya  Nchi  zinazopakana  na  Bahari  ya  Hindi  ulifanyika  Mjini  Bali,  Indonesia  tarehe  2  Agosti,  2017.  Mkutano  huo  ulilenga  kufanya  ufuatiliaji  wa  maazimio  ya  Mkutano  wa  kwanza  wa  Wakuu  wa  Nchi  na  Serikali  uliofanyika  Mjini  Jakarta  Indonesia  mwezi  Machi,  2017  ambapo  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  alimuwakilisha  Rais  wa  Jamuhuri  wa  Muungano  wa  Tanzania  Mheshimiwa  Dkt.  John  Pombe  Joseph  Magufuli.  Aidha,  mkutano  huo  ulipokea  mapendekezo  ya  wagombea  waliojitokeza  kugombea  nafasi  ya  Katibu  Mkuu  wa  Jumuiya  hiyo  ambao  ni  kutoka  Afrika  Kusini,  Kenya  na  Comoro.  ORMBLM  ZANZIBAR  Mheshimiwa  Spika,  kupitia  mkutano  huo  Jumuiya  ya  IORA  ilikubali  ombi  la  Jamuhuri  ya  Muungano  wa  Tanzania  kuipa  fedha  kutoka  katika  mfuko  wake  maalum  kwa  ajili  ya  kufanya  warsha  ya  Maendeleo  ya  Mikakati  ya  Kikanda  ya  uendelezaji  maliasili  ya  uvuvi  katika  eneo  la  Bahari  ya  Hindi.  Warsha  hiyo  ilifanyika  Zanzibar  mwezi  Oktoba,  2017  na  ilihudhuriwa  na  nchi  wanachama  10  pamoja  na  Kamisheni  ya  Samaki  wa  Jodari  ya  Bahari  ya  Hindi  (Indian  Ocean  Tuna  Commission).  Madhumuni  ya  warsha  hiyo  ni  kuweka  Mkakati  wa  pamoja  kwa  nchi  wanachama  ya  kusimamia  matumizi  endelevu  ya  rasilimali  ya  uvuvi  wa  Bahari  ya  Hindi  ili  kuimarisha  akiba  ya  chakula,  ajira,  uchumi  na  kukomesha  uvuvi  haramu.  Mgeni  rasmi  katika  warsha  hiyo  alikuwa  Mheshimiwa  Mahmoud  Thabit  Kombo  kwa  niaba  ya  Mheshimiwa  Makamu  wa  Pili  wa  Rais  wa  Zanzibar.  Mheshimiwa  Spika,  katika  eneo  la  Ushirikiano  wa  Kimataifa,  Zanzibar  imeshiriki  katika  Mkutano  wa  Tatu  wa  Kamisheni  ya  Kudumu  ya  Mashirikiano  baina  ya  Jamhuri  ya  Muungano  wa  Tanzania  na  Jamhuri  ya  Kiarabu  ya  Misri  uliofanyika  tarehe  08  hadi  tarehe  10  Januari,  2018  (Tanzania  –  Egypt  Joint  Permanent  Commission)  Cairo,  Misri.  Ujumbe  wa  Zanzibar  katika  Mkutano  huo  uliongozwa  na  Mheshimiwa  Issa  Haji  Ussi  Gavu,  Waziri  wa  Nchi,  Ofisi  ya  Rais  na  Mwenyekiti  wa  Baraza  la  Mapinduzi.  Makubaliano  mbali  mbali  yalifikiwa  ambayo  yatakuwa  na  tija  kwa  Zanzibar  katika  Sekta  za  Elimu,  Afya,  Usafiri  wa  Baharini,  Michezo  na  Kilimo  cha  Umwagiliaji.  ORMBLM  ZANZIBAR  Mheshimiwa  Spika,  kwa  upande  mwengine,  mahusiano  baina  ya  Zanzibar  na  Jamhuri  ya  Umoja  wa  Visiwa  vya  Comoro  yameendelea  kuimarika  zaidi.  Ujumbe  maalum  wa  Mawaziri  wa  Zanzibar  ulifanya  ziara  ya  kikazi  nchini  humo  mwezi  Julai,  na  Aprili,  2018.  Ziara  hizo  zilikuwa  na  lengo  la  kufuatilia  Mkataba  wa  makubaliano  ambao  ulisainiwa  na  Marais  wa  Nchi  mbili  hizi  mwaka  2014.  Kamati  ya  pamoja  ya  utekelezaji  wa  Makubaliano  imeundwa  yenye  wajumbe  wanne,  wawili  kutoka  kila  upande.  Kamati  hiyo  inatarajia  kuanza  kazi  ya  kufuatilia  utekelezaji  wa  makubaliano  kabla  ya  mwezi  Juni,  2018.  Mashirikiano  katika  Nchi  mbili  hizi  yanahusisha  usafiri  wa  baharini,  biashara,  kilimo,  utalii,  elimu  na  utamaduni.  Mheshimiwa  Spika,  ujumbe  wa  Serikali  ya  Mapinduzi  ya  Zanzibar  ulifanya  ziara  ya  kikazi  nchini  Morocco  kuanzia  tarehe  05  Agosti  hadi  12  Agosti,  2017  kwa  ajili  ya  kukuza  mashirikiano  kati  ya  nchi  hizi  mbili.  Ujumbe  huo  uliongozwa  na  Waziri  wa  Nchi  Ofisi  ya  Rais  na  Mwenyekiti  wa  Baraza  la  Mapinduzi,  Mheshimiwa  Issa  Haji  Ussi  Gavu.  Katika  ziara  hiyo,  masuala  mbali  mbali  ya  maendeleo  yalijadiliwa  yakiwemo  mashirikiano  ya  kibiashara  na  Benki  ya  Attijariwafa  yenye  Makao  Makuu  yake  Mjini  Casablanca.  Mheshimiwa  Spika,  Benki  hio  imeonesha  nia  ya  kuwekeza  katika  eneo  la  Afrika  ya  Mashariki  na  kuitumia  Zanzibar  kama  mlango  wake  wa  kupitia.  Benki  ya  Attijariwafa  itatoa  fursa  kubwa  katika  ORMBLM  ZANZIBAR  kukuza  uchumi  ikiwemo  utoaji  wa  mikopo  yenye  riba  ndogo.  Wakati  huo  huo,  Taasisi  inayoshughulikia  Biashara  na  Uwekezaji  ya  Morocco  ilikusudia  kufanya  ziara  Zanzibar  mwishoni  mwa  mwaka  pamoja  na  Jumuiya  ya  Wafanyabiashara  wa  Morocco  wakiwemo  wa  Sekta  ya  Utalii,  ili  kuangalia  fursa  za  kibiashara  na  uwekezaji  zilizopo  Zanzibar.  Mheshimiwa  Spika,  kwa  upande  wa  ushirikishwaji  wa  Diaspora  kwa  maendeleo  ya  Zanzibar,  ujumbe  wa  Madaktari  kutoka  Maryland,  Marekani  kupitia  Jumuiya  ya  Wanadiaspora  wa  Tanzania  wanaoishi  Maryland  (Head  Inc)  ulifika  Zanzibar  kwa  ajili  ya  kutoa  huduma  za  Afya  kuanzia  tarehe  30  Juni  hadi  Julai,  2017.  Ujumbe  huo  ulijumuisha  Madaktari,  Wafamasia  na  Wauguzi.  Madaktari  hao  walitoa  huduma  kwa  kushirikiana  na  Madaktari  na  Wauguzi  wenyeji  katika  vituo  vinne  ambavyo  ni  Hospitali  ya  Mnazi  Mmoja,  Vituo  vya  afya  vya  Chwaka,  Matemwe  na  Bumbwini.  Huduma  walizozitoa  ni  pamoja  na  tiba  ya  maradhi  ya  ngozi,  shindikizo  la  damu,  kisukari  na  magonjwa  ya  macho  na  kuwapatia  wagonjwa  miwani.  Vile  vile,  walitoa  ushauri  kuhusiana  na  saratani  kwa  wanawake.  Aidha,  ujumbe  huo  ulikabidhi  dawa  na  vifaa  tiba  vya  aina  mbali  mbali  vyenye  thamani  ya  US$  459,075.04  kwa  Wizara  ya  Afya.  Mheshimiwa  Spika,  katika  kuonesha  matokeo  ya  kushajiisha  Wanadiaspora  katika  kuchangia  Maendeleo,  Wazanzibari  wanaoishi  nchini  Denmark  kupitia  Jumuiya  yao  ya  AHAS  GROUP  wameunga  ORMBLM  ZANZIBAR  mkono  juhudi  za  Serikali  za  kuimarisha  sekta  ya  elimu  na  afya  kwa  kutoa  msaada  wa  vifaa  tiba  na  vifaa  vya  elimu  katika  Hospitali  ya  Mnazi  Mmoja  na  Skuli  ya  Jang’ombe  msingi  “B”  vyenye  thamani  ya  US$  26,000.  Mheshimiwa  Spika,  Serikali  ya  Mapinduzi  ya  Zanzibar  kwa  kushirikiana  na  Serikali  ya  Jamhuri  ya  Muungano  wa  Tanzania,  zimefanya  Kongamano  la  Nne  la  kitaifa  la  Watanzania  wanaoishi  nje  ya  nchi  (4th  Tanzania  Diaspora  Conference)  tarehe  23  hadi  24  Agosti,  2017,  hapa  Zanzibar.  Lengo  kuu  la  kongamano  hilo  ni  kuwashajiisha  Wanadiaspora  kuwekeza  nchini  kwao  kwa  maslahi  yao  na  kwa  ustawi  wa  uchumi  wa  Tanzania.  Kongamano  hilo  lilihudhuriwa  na  Wanadiaspora  154  kutoka  Mataifa  mbali  mbali  duniani.  Dhamira  ya  Kongamano  hilo  ilikuwa  ni  “Uzalendo  kwa  Maendeleo”  na  kauli  mbiu  isemayo  “MTU  KWAO,  NDIO  NGAO”.  Aidha,  Wanadiaspora  katika  Kongamano  hilo  walitakiwa  kuwa  wazalendo  kwa  nchi  yao  ya  asili  na  kuwekeza  katika  sekta  mbali  mbali  za  kiuchumi  na  kijamii  na  kuitangaza  Zanzibar  na  Tanzania  kwa  ujumla  katika  nchi  wanazoishi,  ili  kuwavutia  zaidi  wawekezaji  na  watalii.  Mheshimiwa  Spika,  Jumuiya  ya  Wanadiaspora  wa  Marekani  DICOTA  waliandaa  Jukwaa  la  Afya  tarehe  Novemba,  2017  mjini  Maryland,  Marekani.  Jukwaa  hilo  lilihudhuriwa  na  Wataalamu  mbali  mbali  wa  afya  wanaoishi  Marekani.  Mmoja  wa  watoa  mada  katika  jukwaa  hilo  alikuwa  Balozi  Arikana  Chihombori  ORMBLM  ZANZIBAR  -  Quao  Balozi  wa  Umoja  wa  Afrika  katika  Umoja  wa  Mataifa.  Mada  zilizozungumzwa  katika  Jukwaa  hilo  ni  pamoja  na  Vifo  vya  wajawazito  na  watoto  chini  ya  umri  wa  miaka  mitano  kwa  nchi  za  Afrika  na  Uzoefu  wa  utoaji  huduma  za  afya  zinazotolewa  na  Diaspora  nchini  Tanzania.  Ujumbe  wa  Zanzibar  katika  jukwaa  hilo  uliongozwa  na  Mheshimiwa  Harusi  Said  Suleiman,  Naibu  Waziri  wa  Afya.  Mheshimiwa  Spika,  ujumbe  huo  ulipata  fursa  ya  kufanyamazungumzonaWanadiaspora  katikaSekta  ya  Afya  pamoja  na  kutembelea  miji  ya  Virginia  na  Seattle  nchini  Marekani.  Aidha,  ujumbe  huo  ulipata  fursa  ya  kukutana  na  Viongozi  wa  Jumuiya  ya  Wazanzibari  wanaoishi  Marekani  (ZADIA)  na  kuona  vifaa  Tiba  mbali  mbali  ambavyo  vinasafirishwa  katika  nchi  zinazoendelea  hususan  nchi  za  Afrika.  Mheshimiwa  Spika,  Jumuiya  ya  Watanzania  wanaoishi  Dallas,  Marekani  waliandaa  Kongamano  la  siku  ya  Mtanzania  mjini  Dallas  kuanzia  tarehe  hadi  29  Aprili,  2018.  Kongamano  hilo  lilienda  sambamba  na  maadhimisho  ya  kusherehekea  miaka  54  ya  Muungano  wa  Tanganyika  na  Zanzibar.  Lengo  la  Kongamano  hilo  lilikuwa  ni  kuonesha  utamaduni  na  historia  ya  Tanzania  na  maliasili  ilizojaaliwa  nazo  ambazo  zitawezesha  wawekezaji  na  wafanyabiashara  wa  Marekani  kuja  kuwekeza  na  kutalii.  Kongamano  hilo  lilipata  bahati  ya  kuhudhuriwa  na  kufungwa  na  Mheshimiwa  Zubeir  Ali  Maulid,  Spika  wa  Baraza  la  Wawakilishi.  ORMBLM  ZANZIBAR  Programu  ya  Utawala  na  Uendeshaji  wa  Ofisi  ya  Rais  na  Mwenyekiti  wa  Baraza  la  Mapinduzi  Mheshimiwa  Spika,  kwa  mwaka  wa  fedha  /2018,  Programu  hii  iliidhinishiwa  jumla  ya  TZS.  milioni  2,462.2  kwa  matumizi  ya  kazi  za  kawaida,  na  hadi  kufikia  mwezi  Machi,  2018  iliingiziwa  TZS.  milioni  1,838.6  sawa  na  asilimia  74  kwa  kazi  za  kawaida.  Mheshimiwa  Spika,  mafanikio  yaliyopatikana  kupitia  Programu  hii  ni  pamoja  na  kuwepo  kwa  Mpango  wa  miaka  mitano  wa  Rasilimali  watu  na  Mpango  wa  miaka  mitatu  wa  Urithishwaji  watumishi;  Kuimarika  kwa  usalama  wa  Serikali  kupitia  ukaguzi  wa  Wafanyakazi  na  Majengo;  na  kuanza  kwa  Utafiti  juu  ya  fursa  zinazopatikana  katika  Jumuiya  ya  Afrika  Mashariki.  Mheshimiwa  Spika,  katika  kipindi  cha  Julai  –  Machi,  2018  Ofisi  ya  Rais  na  Mwenyekiti  wa  Baraza  la  Mapinduzi  imewajengea  uwezo  wafanyakazi  18  katikamafunzoyamudamrefukwenyefani  za  sayansi  ya  jamii,  usimamizi  na  ukarimu,  ununuzi  na  ugavi,  usimamizi  wa  rasilimaliwatu,  takwimu  na  siasa  ya  jamii  katika  ngazi  za  Cheti,  Stashahada,  Shahada  na  Shahada  ya  Uzamivu.  Aidha,  Wafanyakazi  25  wameongezewa  ujuzi  katika  mafunzo  ya  muda  mfupi  ya  usimamizi  na  ukarimu  yaliyoendeshwa  na  wakufunzi  kutoka  Chuo  cha  “National  Research  Institute  of  Food  and  Fermentation  Industries”  cha  Jamuhuri  ya  Watu  wa  China.  ORMBLM  ZANZIBAR  Mheshimiwa  Spika,  kupitia  programu  hii,  wafanyakazi  80  wamepewa  mafunzo  ya  kujikinga  na  maradhi  yasiyoambukiza  pamoja  na  kupima  afya  zao.  Mafunzo  hayo  yaliendeshwa  na  wataalamu  kutoka  Wizara  ya  Afya.  Sambamba  na  hayo,  wafanyakazi  wamelipwa  stahiki  zao  za  likizo  na  16  wamelipwa  malipo  baada  ya  saa  za  kazi  (Kiambatisho  Namba  na  5  vinatoa  ufafanuzi  juu  ya  Mafunzo  na  Likizo).  Mheshimiwa  Spika,  utafiti  mdogo  wa  kutathmini  mahitaji  ya  mafunzo  ya  wafanyakazi  umefanyika.  Kwa  kuzingatia  matokeo  ya  utafiti  huo  wafanyakazi  watapatiwa  mafunzo  kwa  mujibu  wa  mahitaji  yao  na  bajeti  iliyopangwa.  Aidha,  taarifa  za  wafanyakazi  katika  “Database”  ya  maendeleo  ya  rasilimaliwatu  zimepitiwa  na  baadhi  yake  kufanyiwa  marekebisho  kwa  kuzingatia  vielelezo  vilivyowasilishwa  na  wafanyakazi  hao.  Mheshimiwa  Spika,  Kamati  ya  Uongozi  na  Kamati  Tendaji  ya  Ofisi  ya  Rais  na  Mwenyekiti  wa  Baraza  la  Mapinduzi  zimekutana  kwa  kuzingatia  sheria,  kanuni  na  taratibu  zilizowekwa  na  Serikali.  Wajumbe  wa  vikao  hivyo  walipata  nafasi  ya  kujadili  na  kutathmini  utekelezaji  wa  majukumu  na  mienendo  ya  wafanyakazi.  Aidha,  vikao  vinne  vya  Bodi  ya  Zabuni  vimefanyika  ambavyo  vimejadili  ununuzi  wa  vifaa  mbali  mbali  kwa  mujibu  wa  Sheria.  Vile  vile,  Kamati  ya  Ukaguzi  wa  ndani  imefanya  vikao  vyake  vitatu  kwa  ajili  ya  kupitia  utaratibu  wa  matumizi  na  kumshauri  Katibu  Mkuu  njia  bora  za  kuimarisha  usimamizi  wa  matumizi.  ORMBLM  ZANZIBAR  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  kwa  kushirikiana  na  Ofisi  ya  Mwanasheria  Mkuu  wa  Serikali  imeanza  kazi  ya  kufanya  mapitio  ya  Sheria  ya  Mambo  ya  Rais  namba  ya  mwaka  1993  na  Sheria  ya  Usalama  wa  Taifa  na  Siri  za  Serikali  namba  5  ya  mwaka  1983.  Baada  ya  mapitio  hayo,  mapendekezo  ya  marekebisho  yatapelekwa  Serikalini  kabla  ya  kuletwa  hapa  Baraza  la  Wawakilishi  kwa  ajili  ya  kupitishwa.  Mheshimiwa  Spika,  zoezi  la  utafiti  juu  ya  fursa  zinazopatikana  katika  mtangamano  wa  Afrika  Mashariki  na  namna  Zanzibar  itakavyonufaika  nazo  unaendeshwa  kwa  pamoja  kati  ya  Ofisi  ya  Rais  na  Mwenyekiti  wa  Baraza  la  Mapinduzi  na  Chuo  Kikuu  cha  Taifa  cha  Zanzibar  (SUZA).  Kazi  ya  kukusanya  na  kuchambua  taarifa  za  utafiti  huo  zimekamilika.  Hatua  itakayofuata  ni  kuwasilisha  rasimu  ya  awali  ya  ripoti  ya  utafiti  huo  kwa  wahusika,  kazi  hiyo  inategemewa  kufanyika  mwezi  Mei,  2018.  Aidha,  kazi  ya  kukusanya  taarifa  za  utafiti  wa  mahitaji  ya  kujifunza  na  kufundisha  lugha  ya  Kiswahili  katika  nchi  wanachama  wa  Jumuiya  ya  Afrika  Mashariki  zinaendelea.  Kukamilika  kwa  tafiti  hizi  mbili  kutasaidia  kuweka  bayana  fursa  zilizopo  katika  Jumuiya  ya  Afrika  Mashariki  na  mikakati  ya  Zanzibar  kuweza  kunufaika  nazo.  Mheshimiwa  Spika,  kupitia  progamu  hii,  Ofisi  ya  Rais  na  Mwenyekiti  wa  Baraza  la  Mapinduzi  kwa  kushirikiana  na  Tume  ya  Mipango  na  Ofisi  ya  Mtakwimu  Mkuu  waSerikali  zinaendelea  kukamilisha  ORMBLM  ZANZIBAR  utafiti  juu  ya  mchango  wa  Wanadiaspora  kwa  maendeleo  ya  kiuchumi  na  kijamii  kwa  Zanzibar.  Kazi  ya  kukusanya  na  kuchambua  takwimu  imekamilika  na  ripoti  ya  awali  itatolewa  mwezi  Juni,  2018.  Utafiti  huu  ni  moja  kati  ya  agenda  zilizoainishwa  ndani  ya  Tafiti  za  Kitaifa  za  Zanzibar.  Mheshimiwa  Spika,utafitimdogojuuyaupatikanaji  wa  takwimu  katika  Ofisi  ya  Rais  na  Mwenyekiti  wa  Baraza  la  Mapinduzi  umekamilika.  Matokeo  ya  utafiti  huu  yamewezesha  Maofisa  Mipango  wa  Ofisi  ya  Rais  na  Mwenyekiti  wa  Baraza  la  Mapinduzi  Unguja  na  Pemba  kupata  mafunzo  juu  ya  kukusanya  na  kuchambua  takwimu.  Mfumo  wa  ukusanyaji  takwimu  umeandaliwa  ambao  utawawezesha  Maofisa  Mipango  kuzitumia  takwimu  hizo  katika  kazi  zao  za  kila  siku.  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  Pemba  imesimamia  utekelezaji  wa  shughuli  zilizopangwa  kwa  ufanisi  ikiwemo  kuhudumia  na  kuziweka  salama  nyumba  za  Ikulu  zilizopo  Pemba.  Vile  vile,  kupitia  programu  hii,  taarifa  nne  za  tathmini  za  kijamii  zimetayarishwa  zinazoelezea  matatizo  mbali  mbali  ya  wananchi  vijijini.  Aidha,  vikao  saba  vya  Maofisa  Wadhamini  Pemba  vimefanyika  na  kuzungumzia  utunzaji  na  usimamizi  wa  rasilimali  fedha,  mkakati  wa  watumishi  wa  umma  kutojiunga  na  vyuo  visivyo  rasmi  na  uingiaji  na  utokaji  kazini  kwa  watumishi  wa  umma.  Kwa  upande  mwengine  Ofisi  ya  Rais  na  Mwenyekiti  wa  Baraza  la  Mapinduzi  imeanza  kuweka  msingi  wa  ujenzi  wa  Ofisi  yake  mpya  ya  Chake  Chake,  Pemba.  ORMBLM  ZANZIBAR  Mheshimiwa  Spika,  naomba  kutoa  taarifa  kuwa  wafanyakazi  wa  Serikali  ya  Mapinduzi  ya  Zanzibar  2,285  wamefanyiwa  upekuzi  wa  awali  na  endelevu  na  Ofisi  ya  Usalama  wa  Serikali  (GSO)  (Kiambatisho  Namba  6).  Aidha,  umefanyika  ukaguzi  wa  kiusalama  katika  majengo  manane  ya  Serikali  yaliyopo  Unguja,  Pemba  na  Tanzania  Bara.  Majengo  hayo  ni  Wakala  wa  Uchapaji  wa  Serikali,  Masjala  ya  Idara  ya  Uvuvi,  Masjala  ya  Wizara  ya  Afya,  Ikulu  Ndogo  Bwefum,  Ofisi  ya  Mkuu  wa  Mkoa  wa  Mjini  Magharibi,  Bodi  ya  Mapato  ya  Zanzibar  (ZRB)  Unguja  na  Pemba,  Kamisheni  ya  Ardhi  na  Shirika  la  Bima  la  Zanzibar  Kanda  ya  Mbeya.  Katika  ukaguzi  huo  Taasisi  zilishauriwa  juu  ya  kuimarisha  usalama  katika  maeneo  ya  kufanyia  kazi.  Mheshimiwa  Spika,  mafunzo  juu  ya  utunzaji  na  udhibiti  wa  siri  za  Serikali  yamefanyika  kwa  wafanyakaziwaORMBLM,DaresSalaamnaDodoma,  Masheha  wa  Mikoa  mitano  ya  Zanzibar,  Makatibu  Muhtasi  wa  Wizara  za  Serikali  ya  Mapinduzi  ya  Zanzibar,  Maofisa  na  Watendaji  wa  Bodi  ya  Mapato  Zanzibar,  Unguja  na  Pemba.  Jumla  ya  washiriki  525  walinufaika  na  mafunzo  hayo  (Kiambatisho  namba  ).  Programu  ya  Usimamizi  wa  Majukumu  ya  Kikatiba  na  Kisheria  ya  Baraza  la  Mapinduzi  na  Kamati  ya  Makatibu  Wakuu  Mheshimiwa  Spika,  kwa  mwaka  wa  fedha  /2018,  Programu  hii  iliidhinishiwa  TZS.  milioni  ORMBLM  ZANZIBAR  kwa  matumizi  ya  kawaida,  na  hadi  kufikia  mwezi  Machi,  2018  iliingiziwa  TZS.  milioni  231.5  sawa  na  asilimia  59  kwa  kazi  za  kawaida.  Mheshimiwa  Spika,  kupitia  Programu  hii,  mafanikio  makubwa  yamepatikana  ikiwemo  kufanikisha  vikao  vya  kawaida  na  dharura  vya  Baraza  la  Mapinduzi  na  Kamati  zake  pamoja  na  Kamati  ya  Kitaalamu  ya  Makatibu  Wakuu  ambapo  pamoja  na  mambo  mengine,  nyaraka  mbalimbali  zikiwemo  za  Sheria  na  Sera  zilijadiliwa  na  kutolewa  maamuzi.  Mheshimiwa  Spika,  katika  kipindi  hiki  vikao  20  vya  BLM  vimefanyika  ambapo  jumla  ya  nyaraka  84  zikiwemo  tisa  za  Sheria  na  tatu  za  Sera  zilijadiliwa  na  kutolewa  maamuzi.  Aidha,  Kamati  ya  Makatibu  Wakuu  imefanya  vikao  28  ambavyo  vimejadili  nyaraka  37  zikiwemo  sita  za  Sheria  na  tatu  za  Sera  na  kuzitolea  maoni  ya  kitaalamu  na  hatimae  kuziwasilisha  Baraza  la  Mapinduzi.  Kiambatisho  Namba  8  kinatoa  ufafanuzi.  Mheshimiwa  Spika,  naomba  kuliarifu  Baraza  lako  Tukufu  kwamba  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  ameendelea  na  utaratibu  wake  wa  kawaida  wa  kukutana  na  Viongozi  wa  Wizara  na  Mashirika  kwa  lengo  la  kupima  utendaji  wa  Serikali  kwa  wananchi.  Katika  kipindi  hiki,  vikao  15  vilifanyika  vikiwahusisha  Waheshimiwa  Mawaziri,  Makatibu  Wakuu  na  Watendaji  Waandamizi  wa  Serikali.  Aidha,  vikao  hivyo  viliangalia  utekelezaji  ORMBLM  ZANZIBAR  wa  bajeti  kwa  mujibu  wa  Mpango  kazi,  upatikanaji  wa  fedha  na  uwajibikaji.  Mheshimiwa  Spika,  katika  kuimarisha  Utawala  Bora,  Viongozi  na  Watumishi  wa  Umma  wamepatiwa  mafunzo  ya  kujenga  uwezo  wa  kuelewa  dhana  na  misingi  ya  Utawala  Bora  wenye  kuzingatia  Haki  na  Sheria.  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  aliongoza  kongamano  hilo  la  kuwajengea  uwezo  viongozi  wa  kisiasa  na  kiutendaji  wa  Serikali  kuhusu  Utawala  Bora  na  Uchumi.  Mheshimiwa  Spika,  Kongamano  hilo  lililobeba  kauli  mbiu  isemayo  “Utawala  Bora  ni  Msingi  wa  Uchumi  Imara”,  lilifanyika  tarehe  15  Machi,  Pamoja  na  mambo  mengine,  Kongamano  hilo  lilijadili  mada  zinazohusu  Mgongano  wa  Maslahi  katika  Utumishi  wa  Umma,  Mafanikio  ya  Utelekezaji  wa  Mkakati  wa  Kukuza  Uchumi  na  Kupunguza  Umasikini  Zanzibar  (MKUZA  III)  kwa  lengo  la  kufahamu  kwa  kina  mwenendo  wa  uchumi  wetu  katika  kufikia  Dira  ya  Maendeleo  ya  Zanzibar  ya  Mwaka  2020  (Zanzibar  Development  Vision  2020).  Mheshimiwa  Spika,  kupitia  programu  hii,  Makatibu  Wakuu,  Wakurugenzi  Mipango,  Sera  na  Utafiti  na  Watendaji  wengine  wa  ngazi  za  juu  wamepewa  mafunzo  kuhusu  mbinu  na  umahiri  katika  kufanya  majadiliano  ya  kufikia  mapatano  (Negotiation  skills).  Mafunzo  hayo,  yametolewa  na  Taasisi  ya  UONGOZI  ya  Dar  es  Salaam.  Mafanikio  ORMBLM  ZANZIBAR  yaliyopatikana  ni  pamoja  na  kukuza  uelewa  wa  watendaji  wa  ngazi  za  juu  wa  Serikali  katika  masula  yanayohusu  kufanya  majadiliano  ya  kufikia  mapatano  katika  Jumuiya  za  Kikanda  na  Kimataifa  yanayolenga  kulinda  maslahi  ya  Zanzibar  ikiwemo  uchimbaji  wa  mafuta  na  gesi  asilia.  Mheshimiwa  Spika,  pamoja  na  mafanikio  yaliyofikiwa  katika  Programu  hii,  napenda  kuliarifu  Baraza  lako  Tukufu  kuwa  kwa  mwaka  wa  fedha  /2018,  Serikali  ya  Mapinduzi  ya  Zanzibar  imekiimarisha  Kitengo  cha  Ufuatiliaji  na  Tathmini  kilichoanzishwa  chini  ya  Ofisi  ya  Baraza  la  Mapinduzi.  Muundo  na  majukumu  yake  yamekamilika  pamoja  na  kuajiri  watumishi  wenye  weledi  kwa  ajili  ya  kufanya  kazi  za  Ufuatiliaji  na  Tathmini.  Ni  matarajio  yetu  kuwa,  utekelezaji  wa  Sera,  Sheria  na  Miongozo  na  Maamuzi  yanayotolewa  na  Serikali  utaendelea  kuimarika  na  kuwa  wenye  ufanisi  zaidi.  Programu  ya  Utumishi  na  Uendeshaji  wa  Ofisi  ya  Baraza  la  Mapinduzi  Mheshimiwa  Spika,  kwa  mwaka  wa  fedha  /2018,  Programu  hii  iliidhinishiwa  TZS.  Milioni  ,313.9  kwa  matumizi  ya  kawaida,  na  hadi  kufikia  mwezi  Machi,  2018  iliingiziwa  TZS.  milioni  1,031.5  sawa  na  asilimia  79  kwa  kazi  za  kawaida.  Mheshimiwa  Spika,  mafanikio  yaliyofikiwa  kutokana  na  utekelezaji  wa  Programu  hii  ni  pamoja  na  kuimarika  kwa  mazingira  na  mfumo  wa  ORMBLM  ZANZIBAR  utendaji  kazi  kwa  kuwajengea  uwezo  wafanyakazi,  kuimarisha  mawasiliano  na  kuimarisha  Maktaba  ya  kumbukumbu  na  Nyaraka  za  Baraza  la  Mapinduzi.  Mheshimiwa  Spika,  uwezo  wa  wafanyakazi  umeendelea  kuimarika  na  wenye  kuleta  ufanisi  zaidi  kutokana  na  kuendeleza  programu  za  kujenga  uwezo  wao  kitaaluma  kwa  mafunzo  ya  muda  mfupi  na  mrefu  kulingana  na  mahitaji  na  mabadiliko  ya  wakati.  Wafanyakazi  wanne  wanaendelea  kupatiwa  mafunzo  ya  muda  mrefu  katika  ngazi  za  shahada  fani  ya  Sayansi  ya  Habari  na  shahada  ya  uzamili  wafanyakazi  watatu  fani  ya  Uongozi,  Utafiti  wa  Sera  za  Umma  na  Sayansi  ya  Kompyuta.  Wafanyakazi  wengine  sita  wamepatiwa  mafunzo  ya  muda  mfupi  katika  fani  za  Itifaki,  Usimamizi  wa  Fedha,  Udereva  wa  Viongozi  Mashuhuri  sambamba  na  kuwapatia  wafanyakazi  taaluma  ya  namna  ya  kujikinga  na  maradhi  yanayoambukiza  ikiwemo  UKIMWI  na  yasiyoambukiza.  Mheshimiwa  Spika,  kupitia  programu  hii,  Mtambo  mpya  wa  mtandao  wa  mawasiliano  ya  Serikali  (E-Government)  umeunganishwa  ili  kurahisisha  mawasiliano  pamoja  na  kuweka  mashine  za  kutunzia  na  kutengenezea  nyaraka  katika  Maktaba  ya  Baraza  la  Mapinduzi.  ORMBLM  ZANZIBAR  MWELEKEO  WA  BAJETI  YA  OFISI  YA  RAIS  NA  MWENYEKITI  WA  BARAZA  LA  MAPINDUZI  KWA  MWAKA  WA  FEDHA  2018/2019  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  imeandaa  bajeti  yake  ya  mwaka  wa  fedha  2018/2019  kwa  mujibu  wa  muongozo  wa  utayarishaji  wa  bajeti  ya  Serikali  na  kuendelea  kuwa  na  Programu  Kuu  5  na  Programu  Ndogo  11.  Mheshimiwa  Spika,  kwa  mwaka  wa  fedha  /2019  bajeti  ya  Ofisi  ya  Rais  na  Mwenyekiti  wa  Baraza  la  Mapinduzi  imeongezeka  kwa  TZS.  milioni  1,830.1  sawa  na  asilimia  60  ya  ongezeko  la  Matumizi  Mengineyo.  Kutoka  TZS.  milioni  3,000.6  kwa  mwaka  wa  fedha  2017/2018  hadi  TZS.  milioni  ,830.7  kwa  mwaka  wa  fedha  2018/2019  kwa  matumizi  ya  kawaida.  Kwa  mradi  wa  maendeleo,  ongezeko  ni  TZS.  milioni  270.0  sawa  na  asilimia  Kutoka  TZS.  milioni  730.0  mwaka  wa  fedha  /2018  hadi  TZS.  milioni  1,000  mwaka  wa  fedha  /2019.  Ongezeko  hili  ni  kutokana  kuengezeka  kwa  mahitaji  katika  ORMBLM.  Mheshimiwa  Spika,  katika  Fungu  A01  fedha  za  nyongeza  zimeelekezwa  katika  ununuzi  wa  mashine  ya  ukaguzi  Ikulu,  bajeti  ya  Washauri  wa  Mheshimiwa  Rais,  kuzitangaza  shughuli  za  Mheshimiwa  Rais  karibu  zaidi  na  wananchi  hasa  maeneo  ya  vijijini,  kuimarisha  shughuli  za  upekuzi  wa  wafanyakazi  na  ukaguzi  wa  majengo  na  miundo  mbinu  ya  Serikali.  ORMBLM  ZANZIBAR  Aidha,  kuimarisha  mazingira  katika  nyumba  za  Ikulu  ya  Dodoma  na  Chake  Chake,  Pemba.  Katika  Fungu  A02  fedha  za  nyongeza  zimeelekezwa  katika  kufanikisha  shughuli  za  Kitengo  cha  Ufuatiliaji  na  Tathmini.  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  wa  /2019  imejipangia  kutekeleza  vipaumbele  vifuatavyo:-  i.  Kuratibu  shughuli  na  huduma  za  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi;  ii.  Kusimamia  majukumu  ya  Kikatiba  na  Kisheria  ya  Baraza  la  Mapinduzi  na  Kamati  zake;  iii.  Kufuatilia  na  kutathmini  utekelezaji  wa  shughuli  za  Wizara,  Idara  na  Taasisi  za  Serikali  pamoja  na  maamuzi  ya  Serikali;  iv.  Kuelimisha  jamii  na  Viongozi  juu  ya  Sera  ya  Diaspora  ya  Zanzibar;  v.  Kuwajengea  uwezo  Viongozi  na  Watendaji  kupitia  semina  za  mafunzo,  ili  waweze  kutekeleza  majukumu  yao  kwa  ufanisi;  vi.  Kuwawezesha  wananchi  kupata  taarifa  juu  ya  utekelezaji  wa  shughuli  za  Serikali  yao;  vii.  Kuwawezesha  watendaji  wa  Serikali  ya  Mapinduzi  ya  Zanzibar  kushiriki  katika  mtangamano  wa  Jumuiya  za  Kikanda  yenye  kuleta  tija  kwa  Zanzibar;  viii.  Kuwashajiisha  Wanadiaspora  kuchangia  katika  maendeleo  ya  Zanzibar;  ORMBLM  ZANZIBAR  ix.  Kuimarisha  upatikanaji  wa  takwimu  katika  Ofisi  ya  Rais  na  Mwenyekiti  wa  Baraza  la  Mapinduzi;  x.  Kuimarisha  mazingira  na  usalama  katika  nyumba  za  Ikulu,  Unguja,  Pemba,  Dar  es  Salaam  na  Dodoma;  xi.  Kuimarisha  usalama  kwa  watumishi  wa  Serikali  na  maeneo  wanayofanyia  kazi;  na  xii.  Kuimarisha  mazingira  ya  kufanyia  kazi  kwa  kuipatia  Ofisi  vitendeakazi  kwa  ajili  ya  kufanikisha  utekelezaji  wa  shughuli  za  Ofisi  ya  Rais  na  Mwenyekiti  wa  Baraza  la  Mapinduzi.  PROGRAMU  KUBWA  NA  NDOGO  NA  MAKISIO  YA  FEDHA  KWA  MWAKA  WA  FEDHA  2018/2019  Mheshimiwa  Spika,  Programu  za  Ofisi  ya  Rais  na  Mwenyekiti  wa  Baraza  la  Mapinduzi  zitatekelezwa  na  Ofisi  na  Idara  zifuatazo:-  i.  Ofisi  ya  Faragha  ya  Rais;  ii.  Ofisi  ya  Baraza  la  Mapinduzi;  iii.  Idara  ya  Mawasiliano  na  Habari  Ikulu;  iv.  Idara  ya  Ushirikiano  wa  Kimataifa  na  Uratibu  wa  Wazanzibari  Wanaoishi  Nje  ya  Nchi;  v.  Idara  ya  Uendeshaji  na  Utumishi;  vi.  Idara  ya  Mipango,  Sera  na  Utafiti;  vii.  Ofisi  ya  Rais  na  Mwenyekiti  wa  Baraza  la  Mapinduzi  –Pemba;  na  viii.  Ofisi  ya  Usalama  wa  Serikali.  ORMBLM  ZANZIBAR  Mheshimiwa  Spika,  Programu  za  Ofisi  ya  Rais  na  Mwenyekiti  wa  Baraza  la  Mapinduzi  Fungu  A01  ni  kama  zifuatazo:-  Programu  ya  Kusimamia  Huduma  na  Shughuli  za  Mheshimiwa  Rais  na  Kuimarisha  Mawasiliano  Ikulu  Mheshimiwa  Spika,  lengo  kuu  la  Programu  hii  ni  kusimamia  huduma  na  Shughuli  za  Mheshimiwa  Rais  na  kuimarisha  mawasiliano  baina  ya  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi  na  wananchi  wake.  Aidha,  kuendeleza  Taswira  nzuri  ya  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi.  Matokeo  ya  utekelezaji  wa  Programu  hii  ni  Umma  na  Wananchi  wote  kwa  jumla  kuwa  na  uelewa  kuhusu  shughuli  zinazotekelezwa  na  Mheshimiwa  Rais.  Programu  hii  itakuwa  na  Programu  Ndogo  mbili  zifuatazo:-  i.  Programu  Ndogo  ya  Kusimamia  Huduma  na  Shughuli  za  Mheshimiwa  Rais;  na  ii.  Programu  Ndogo  ya  Kuimarisha  Mawasiliano  baina  ya  Serikali  na  Wananchi.  Mheshimiwa  Spika,  aidha,  Programu  hii  itatekelezwa  sambamba  na  Mradi  wa  Ujenzi  na  Ukarabati  wa  Majengo  ya  Ikulu.  Mheshimiwa  Spika,  katika  kufikia  malengo  ya  Programu  hii,  shughuli  zifuatazo  zimepangwa  kutekelezwa:-  ORMBLM  ZANZIBAR  i.  Kutekeleza  maagizo  na  maelekezo  yanayotokana  na  shughuli  za  Mheshimiwa  Rais;  ii.  KupanganakutekelezamahitajiyaMheshimiwa  Rais  kwa  ajili  ya  kutekeleza  kazi  zake;  iii.  Kutoa  huduma  za  uendeshaji  na  utawala  katika  Ofisi  ya  Faragha  ya  Mheshimiwa  Rais;  iv.  Kuimarisha  huduma  kwa  kuzipatia  vifaa,  zana  na  bidhaa  nyumba  za  Ikulu  zilizopo  Unguja,  Pemba,  Dar  –  es  -  Salaam  na  Dodoma;  v.  Kuifanyia  matengenezo  nyumba  ya  Ikulu  ya  Mnazi  Mmoja  na  Ikulu  ndogo  zilizopo  Dar  –  es  -  Salaam,  Unguja,  Dodoma  na  Pemba;  vi.  Kutoa  huduma  za  uendeshaji  na  utawala  katika  Ofisi  za  Washauri  wa  Mheshimiwa  Rais;  na  vii.  Kukuza  mawasiliano  baina  ya  Ikulu,  Wananchi  na  Wadau  wa  habari.  Mheshimiwa  Spika,  ili  Programu  ya  Kusimamia  Huduma  na  Shughuli  za  Mheshimiwa  Rais  na  Kuimarisha  Mawasiliano  Ikulu  iweze  kutekelezwa,  kwa  mwaka  wa  fedha  2018/2019,  naliomba  Baraza  lako  Tukufu  kuidhinisha  jumla  ya  TZS.  milioni  ,445.5.  Kati  ya  hizo  TZS.  milioni  4,445.5  kwa  matumizi  ya  kazi  za  kawaida  na  TZS.  milioni  1,000  kwa  kazi  za  maendeleo.  ORMBLM  ZANZIBAR  Programu  ya  Kuratibu  Ushirikiano  wa  Kikanda,  Mashirika  ya  Kimataifa  na  Wazanzibari  Wanaoishi  Nje  ya  Nchi  Mheshimiwa  Spika,  lengo  kuu  la  Programu  hii  ni  kuimarisha  mashirikiano  na  Jumuiya  za  Kikanda,  Kimataifa  na  Kuwashirikisha  ipasavyo  Wazanzibari  wanaoishi  nje  ya  Nchi  katika  maendeleo  ya  Kiuchumi  na  Kijamii  ya  Zanzibar.  Aidha,  matokeo  ya  utekelezaji  wa  Programu  hii  ni  Zanzibar  kufaidika  na  fursa  za  Kiuchumi  na  Kijamii  zinazotokana  na  Jumuiya  za  Kikanda  na  Kimataifa  na  Wazanzibari  wanaoishi  nje  ya  Nchi.  Programu  hii  itakuwa  na  Programu  Ndogo  mbili  zifuatazo:-  i.  Programu  Ndogo  ya  Kuratibu  Shughuli  za  Serikali  ya  Mapinduzi  ya  Zanzibar,  Kikanda  na  Kimataifa;  na  ii.  Programu  Ndogo  ya  Kuratibu  Shughuli  za  Wazanzibari  Wanaoishi  Nje  ya  Nchi.  Mheshimiwa  Spika,  katika  kufikia  malengo  ya  Programu  hii,  shughuli  zifuatazo  zimepangwa  kutekelezwa:-  i.  Kushiriki  katika  Mikutano  ya  Kikanda  ndani  na  nje  ya  nchi;  ii.  Kuendeleza  Ushirikiano  wa  Kimataifa;  iii.  Kujenga  uelewa  kwa  jamii  juu  ya  Sera  ya  Diaspora  Zanzibar  na  utekelezaji  wake;  iv.  Kuandaa  Kongamano  la  Watanzania  wanaoishi  nje  ya  nchi;  ORMBLM  ZANZIBAR  v.  Kujenga  uelewa  juu  ya  fursa  zinazopatikana  kutokana  na  Jumuiya  za  mtengamano  wa  Kikanda  (EAC,  SADC,  IORA,  TRIPATITE  na  AU);  na  vi.  Kushiriki  katika  mikutano  ya  ndani  na  kimataifa  inayohusiana  na  Diaspora.  Mheshimiwa  Spika,  ili  Programu  ya  Kuratibu  Ushirikiano  wa  Kikanda,  Mashirika  ya  Kimataifa  na  Wazanzibari  Wanaoishi  Nje  ya  Nchi  iweze  kutekelezwa,  kwa  mwaka  wa  fedha  2018/2019,  naliomba  Baraza  lako  Tukufu  kuidhinisha  jumla  ya  TZS.  milioni  610.7  kwa  matumizi  ya  kazi  za  kawaida.  Programu  ya  Utumishi  na  Uendeshaji  wa  Ofisi  ya  Rais  na  MBLM  Mheshimiwa  Spika,malengomakuuyaProgramu  hii  ni  kuimarisha  uwezo  wa  kiutendaji  na  kuratibu  shughuli  za  Ofisi  ya  Rais  na  Mwenyekiti  wa  Baraza  la  Mapinduzi;  Kuimarisha  Shughuli  za  Mipango,  Kuandaa  na  Kuchambua  Sera  na  Kufanya  Utafiti;  Kuimarisha  Shughuli  za  Upekuzi  kwa  Watumishi  kabla  na  baada  ya  Kuajiriwa  na  Kuimarisha  Usalama  wa  Majengo  na  Miundombinu  ya  Serikali.  Matokeo  ya  utekelezaji  wa  Programu  hii  ni  kuimarika  kwa  mazingira  ya  utendaji  kazi.  Programu  hii  itakuwa  na  Programu  Ndogo  nne  zifuatazo:-  ORMBLM  ZANZIBAR  i.  Programu  Ndogo  ya  Uratibu  na  Usimamizi  wa  Shughuli  za  ORMBLM;  ii.  Programu  Ndogo  ya  Uratibu  wa  Shughuli  za  Mipango,  Sera  na  Utafiti  za  ORMBLM;  iii.  Programu  Ndogo  ya  Uratibu  na  Usimamizi  wa  Shughuli  za  ORMBLM  –  Pemba;  na  iv.  Programu  Ndogo  ya  Kusimamia  Usalama  wa  Watumishi  wa  Umma.  Mheshimiwa  Spika,  katika  kufikia  malengo  ya  Programu  hii,  shughuli  zifuatazo  zimepangwa  kutekelezwa:-  i.  Kulipa  mishahara  kwa  wafanyakazi  na  stahiki  zao;  ii.  Kuwajengea  uwezo  wafanyakazi  kwa  kuwapatia  mafunzo  ya  muda  mrefu  na  mfupi;  iii.  Kuandaa  vikao  vya  Kamati  zilizomo  ndani  ya  ORMBLM  kwa  mujibu  wa  sheria;  iv.  Kutoa  huduma  za  uendeshaji  na  Utawala  katika  Ofisi  ya  Rais  na  Mwenyekiti  wa  Baraza  la  Mapinduzi;  v.  Kufanya  ukaguzi  wa  hesabu  za  awali  na  endelevu  na  Vikao  vya  Kamati  ya  ukaguzi;  vi.  Kuandaa  Sera  ya  Mawasiliano  ya  ORMBLM  na  mpango  mkakati  wake;  vii.  Kufanya  Ufuatiliaji  na  Tathmini  wa  shughuli  za  ORMBLM;  viii.  Kufanya  utafiti  juu  ya  ushiriki  na  tija  kwa  Zanzibar  katika  mikutano  ya  Kikanda  na  Kimataifa  kutoka  2015/16  -  2017/18;  ORMBLM  ZANZIBAR  x.  Kukusanya  takwimu  na  kutathmini  utekelezaji  wa  ripoti  ya  mahitaji  ya  takwimu  ya  ORMBLM;  xi.  Kutoa  huduma  za  uendeshaji  na  Utawala  katika  Ofisi  ya  Rais  na  Mwenyekiti  wa  Baraza  la  Mapinduzi  Pemba;  xii.  Kufanya  upekuzi  wa  awali  wa  kiusalama  na  endelevu  kwa  wafanyakazi;  xiii.  Kufanya  ukaguzi  wa  kiusalama  katika  majengo  na  miundombinu  ya  Serikali;  na  xiv.  Kutoa  mafunzo  kwa  watumishi  juu  ya  utunzaji  wa  siri  na  maadili  ya  kazi.  Mheshimiwa  Spika,  ili  Programu  ya  Utumishi  na  Uendeshaji  wa  Ofisi  Rais  na  Mwenyekiti  wa  Baraza  la  Mapinduzi  iweze  kutekelezwa,  kwa  mwaka  wa  fedha  2018/2019,  naliomba  Baraza  lako  Tukufu  kuidhinisha  jumla  ya  TZS.  milioni  2,136.8  kwa  matumizi  ya  kazi  za  kawaida  zilizopangwa  katika  Programu  hii.  Mheshimiwa  Spika,  Programu  za  Ofisi  ya  Rais  na  Mwenyekiti  wa  Baraza  la  Mapinduzi  Fungu  A02  ni  hizi  zifuatazo:-  Programu  ya  Usimamizi  wa  Majukumu  ya  Kikatiba  Na  Kisheria  ya  Baraza  la  Mapinduzi  Na  Kamati  ya  Makatibu  Wakuu  Mheshimiwa  Spika,  lengo  la  Programu  hii  ni  kuhakikisha  uwajibikaji  wa  Serikali  katika  Kutoa  huduma  kwa  Wananchi.  Aidha,  kuhakikisha  malengo  ya  Wizara  na  Taasisi  za  Serikali  yanatekelezwa  ORMBLM  ZANZIBAR  ipasavyo  na  kufikiwa.  Matokeo  ya  utekelezaji  wa  Programu  hii  ni  kuimarika  Sera,  Sheria  na  Miongozo  yenye  kusaidia  ukuaji  wa  uchumi,  maendeleo  na  kudumisha  amani  na  umoja  Nchini.  Program  hii  itakuwa  na  Programu  Ndogo  mbili  zifuatazo:-  i.  Programu  Ndogo  ya  Kuratibu  na  Kusimamia  shughuli  za  Baraza  la  Mapinduzi  na  Kamati  zake;  na  ii.  Programu  Ndogo  ya  Tathmini  ya  Utendaji  kazi  na  Uwajibikaji  wa  Taasisi  za  Umma.  Mheshimiwa  Spika,  katika  kufikia  malengo  ya  Programu  hii,  shughuli  zifuatazo  zimepangwa  kutekelezwa:-  i.  Kutayarisha  vikao  vya  kawaida  vya  BLM  na  Kamati  ya  Makatibu  Wakuu  na  kufuatilia  utelekezaji  wa  maamuzi  yake;  ii.  Kutayarisha  vikao  Maalum  vya  Baraza  la  Mapinduzi  na  Kamati  zake  na  kufuatilia  utekelezaji  wa  maamuzi  yake;  iii.  Kusimamia  Programu  za  mafunzo  ya  kujenga  uwezo  kwa  Watendaji  wa  Serikali  na  Sekretarieti  ya  Baraza  la  Mapinduzi;  iv.  Kuandaa  vikao  vya  kuhimiza  uwajibikaji  wa  Watumishi  wa  Umma  kati  ya  Katibu  wa  Baraza  la  Mapinduzi  na  Katibu  Mkuu  Kiongozi  (KBLM/  KMK)  na  Watendaji  Wakuu  wa  Wizara  na  Taasisi  za  SMZ;  v.  Kuimarisha  taswira  na  hali  ya  Utumishi  wa  Umma  Nchini;  ORMBLM  ZANZIBAR  vi.  Kuimarisha  Uhusiano  na  Ushiriki  wa  Zanzibar  katika  Jumuiya  na  Majukwaa  ya  Kikanda  na  Kimataifa;  vii.  Kuratibu  kazi  na  ziara  za  Waheshimiwa  Mawaziri  wasio  na  Wizara  Maalum;  viii.  Kutayarisha  mikutano  kati  ya  Mheshimiwa  Rais  na  Wizara  za  SMZ,  ili  kutathmini  utekelezaji  wa  Mipangokazi  na  kufuatilia  utekelezaji  wa  maagizo  na  maelekezo  yanayotolewa;  ix.  Kujenga  uwezo  wa  kiutendaji  kwa  watumishi  wa  Kitengo  cha  Ufuatiliaji  na  Tathmini;  na  x.  Kufuatilia  utekelezaji  wa  masuala  maalum  yanayohusu  Sera,  Sheria  na  Maamuzi  ya  Serikali.  Mheshimiwa  Spika,  ili  Programu  ya  Usimamizi  wa  Majukumu  ya  Kikatiba  na  Kisheria  ya  Baraza  la  Mapinduzi  na  Kamati  ya  Kitaalamu  ya  Makatibu  Wakuu  iweze  kutekelezwa  kikamilifu,  kwa  mwaka  wa  fedha  2018/2019,  naliomba  Baraza  lako  Tukufu  kuidhinisha  jumla  ya  TZS.  milioni  509.8  kwa  matumizi  ya  kazi  za  kawaida  zilizopangwa  katika  Programu  hii.  Programu  ya  Utumishi  na  Uendeshaji  wa  Ofisi  ya  Baraza  la  Mapinduzi  Mheshimiwa  Spika,  lengo  kuu  la  Programu  hii  ni  kuimarisha  mazingira  ya  kazi,  mahusiano  ya  umma  na  kuongeza  ujuzi  wa  wafanyakazi.  Matokeo  ya  utekelezaji  wa  Programu  hii  ni  kuwa  na  mfumo  bora  na  wa  kisasa  wa  kuendesha  shughuli  za  Ofisi  ORMBLM  ZANZIBAR  za  Baraza  la  Mapinduzi  na  Uhifadhi  wa  Nyaraka  na  Kumbukumbu.  Programu  hii  itakuwa  na  Programu  Ndogo  moja  ifuatayo:-  i.  Programu  Ndogo  ya  Utumishi  na  Uendeshaji  wa  Ofisi  ya  Baraza  la  Mapinduzi.  Mheshimiwa  Spika,  katika  kufikia  malengo  ya  Programu  hii,  shughuli  zifuatazo  zimepangwa  kutekelezwa:-  i.  Kuimarisha  miundombinu  ya  majengo  pamoja  na  mazingira  yake;  ii.  Kuimarisha  huduma  za  mawasiliano  na  utekelezaji  wa  kazi  za  kila  siku;  iii.  Kutoa  mafunzo  ya  muda  mrefu  na  mfupi  kwa  wafanyakazi;  iv.  Kutoa  taaluma  ya  afya  kuhusu  maradhi  yasiyoambukiza  na  kujikinga  na  UKIMWI;  v.  Kuimarisha  huduma  za  Maktaba  na  Kitengo  cha  Uandaaji,  Usambazaji  na  Uhifadhi  wa  Kumbukumbu  za  BLM;  na  vi.Kuwalipa  wafanyakazi  mishahara  na  stahiki  zao.  Mheshimiwa  Spika,  ili  Programu  ya  Utumishi  na  Uendeshaji  wa  Ofisi  ya  Baraza  la  Mapinduzi  iweze  kutekelezwa  kikamilifu,  kwa  mwaka  wa  fedha  2018/2019,  naliomba  Baraza  lako  Tukufu  kuidhinisha  jumla  ya  TZS.  milioni  1,451.8  kwa  matumizi  ya  kazi  za  kawaida.  ORMBLM  ZANZIBAR  MAOMBI  YA  FEDHA  KWA  KAZI  ZILIZOPANGWA  KUTEKELEZWA  KATIKA  MWAKA  WA  FEDHA  /2019  MATUMIZI  YA  KAWAIDA  NA  MRADI  WA  MAENDELEO  Mheshimiwa  Spika,  kwa  mwaka  2018/2019,  Ofisi  ya  Rais  na  Mwenyekiti  wa  Baraza  la  Mapinduzi  inakadiria  kutumia  jumla  ya  TZS.  milioni  10,068.8  kwa  ajili  ya  Matumizi  ya  utekelezaji  wa  Programu  za  Fungu  A01  na  A02.  Fungu  A01  linakadiriwa  kutumia  TZS.  milioni  8,472.1  kwa  kazi  za  kawaida  na  mradi  wa  maendeleo.  Kati  ya  fedha  hizo,  TZS.  milioni  7,472.1  kwa  ajili  ya  kazi  za  kawaida  na  TZS.  milioni  1,000.0  kwa  ajili  ya  utekelezaji  wa  mradi  wa  maendeleo.  Fungu  A02  linakadiriwa  kutumia  TZS.  milioni  1,961.6  kwa  kazi  za  kawaida  (Kiambatisho  Namba  9).  MAOMBI  YA  FEDHA  2018/2019  Mheshimiwa  Spika,  ili  kuiwezesha  Ofisi  ya  Rais  na  Mwenyekiti  wa  Baraza  la  Mapinduzi  kutekeleza  kazi  zilizopangwa  kwa  mwaka  wa  fedha  2018/2019,  naliomba  Baraza  lako  Tukufu  kuidhinisha  makadirio  ya  matumizi  ya  Programu  za  Ofisi  ya  Rais  na  Mwenyekiti  wa  Baraza  la  Mapinduzi  zenye  jumla  ya  TZS.  milioni  10,068.8.  Kati  ya  fedha  hizo,  TZS.  milioni  9,068.8  kwa  ajili  ya  matumizi  ya  kazi  za  kawaida  na  TZS.  milioni  1,000.0  kwa  ajili  ya  utekelezaji  wa  Mradi  wa  Maendeleo.  Mgawanyo  ORMBLM  ZANZIBAR  wa  fedha  zitakazotumika  kwa  utekelezaji  wa  kila  Programu  umeainishwa  katika  Kiambatisho  Namba  MWISHO  Mheshimiwa  Spika,  kwa  mara  nyengine  tena  naomba  kuchukua  fursa  hii  kumshukuru  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  kwa  kuendelea  kuniamini  kwa  kunipa  dhamana  ya  Waziri  wa  Nchi,  Ofisi  ya  Rais  na  Mwenyekiti  wa  Baraza  la  Mapinduzi.  Vile  vile,  nampongeza  Mheshimiwa  Rais  kwa  juhudi  anazozifanya  katika  kuwaletea  maendeleo  wananchi  wa  Zanzibar  na  kuhakikisha  kuwa  wanaendelea  kuishi  kwa  amani  na  utulivu.  Nakuombeni  Waheshimiwa  Wajumbe  wenzangu  tuendelee  kumuunga  mkono  Rais  wetu  katika  jitihada  zake  hizo.  Mheshimiwa  Spika,  kabla  sijamaliza  hotuba  yangu  hii  naomba  kuchukua  fursa  hii  kuwashukuru  wananchi  wa  Jimbo  letu  la  Chwaka  kwa  kuendelea  kuniamini  na  kwa  mashirikiano  wanayonipa.  Naomba  niwathibitishie  kwamba  tutaendelea  kufanyakazi  na  kutimiza  ahadi  zangu  kadri  Mola  atakavyotujaalia.  Nawaomba  waendelee  kunipa  ushirikiano,  ili  tuijenge  pamoja  Chwaka  njema  tuitakayo.  Mheshimiwa  Spika,  nawashukuru  tena  kwa  dhati  Watendaji  wote  wa  ORMBLM  wakiongozwa  ORMBLM  ZANZIBAR  na  Katibu  wa  Baraza  la  Mapinduzi  na  Katibu  Mkuu  Kiongozi  (KBLM/KMK),  Katibu  Mkuu  ORMBLM,  Naibu  Katibu  Mkuu  ORMBLM,  Katibu  wa  Rais  na  Naibu  Katibu  wa  Rais  kwa  utendaji  wao  mzuri  wa  kazi  ambao  unarahisisha  kazi  zangu  za  Uwaziri  na  kusimamia  Wizara.  Aidha,  niwashukuru  kwa  namna  ya  kipekee  Waheshimiwa  Washauri  wa  Rais  katika  kufanikisha  kazi  za  Ofisi  hii.  Mheshimiwa  Spika,  nakushukuru  tena  wewe  binafsi  na  Waheshimiwa  Wajumbe  wa  Baraza  la  Wawakilishi  kwa  mashirikiano  yenu  makubwa  mnayoendelea  kuipatia  Ofisi  ya  Rais  na  Mwenyekiti  wa  Baraza  la  Mapinduzi  wakati  wote.  Ni  dhahiri  kwamba  mafanikio  ya  utekelezaji  wa  majukumu  na  malengo  ya  Ofisi  hii  yamewezekana  kutokana  na  ushirikiano  wenu.  Aidha,  nakushukuruni  sana  Waheshimiwa  Wajumbe  wote  kwa  kunisikiliza  kwa  makini  wakati  wote  nikiwasilisha  hotuba  hii.  Ni  matumaini  yangu  kuwa  mtatoa  ushauri  na  michango  mizuri  itakayosaidia  utekelezaji  wa  majukumu  yetu  kwa  ufanisi  zaidi.  Mheshimiwa  Spika,  naliomba  Baraza  lako  Tukufu  lipokee,  lijadili  na  kuipitisha  Bajeti  hii  pamoja  na  kutupatia  ushauri  na  maelekezo  ambayo  yataimarisha  utekelezaji  wake.  Mheshimiwa  Spika,  naomba  kutoa  hoja.  (Issa  Haji  Ussi  Gavu)  Waziri  wa  Nchi,  Ofisi  ya  Rais  na  Mwenyekiti  wa  Baraza  la  Mapinduzi