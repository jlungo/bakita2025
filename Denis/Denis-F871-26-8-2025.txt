 Misingi ya Tafiti Saidizi za Elimu  Na: Ngogo MN SAUT-Mwanza Misingi ya utafiti: UTAFITI WA KIELIMU Maana ya utafiti Umuhimu wa kufanya utafiti wa kielimu Hatua za kufanya utafiti wa kielimu Mpangilio au uandishi wa ripoti ya utafiti mdogo wa kielimu Kutumia matokeao ya utafiti Maana ya utafiti Utafiti ni uchunguzi unaotumia mbinu za kisayansi katika kutafuta taarifa juu ya jambo fulani. Utafiti ni jitihada za kutaka kuvumbua, kuendeleza na kuhakiki maarifa/ ujuzi (Rummel) Ni kazi ya uaminifu, ya kutafuta chanzo na tiba ya matatizo mbalimbali yanayoikibili jamii ( P. M. Cook) Aina za utafiti Kuna aina kuu mbili za utafiti Utafiti wa msingi Utafiti wa matumizi UTAFITI WA MSINGI - Hutumika zaidi na wanasayansi - Lengo kuu ni kukuza nadharia, misingi na kanuni mbalimbali - Hauzingatia sana kutumia matokeo katika kutatua matatizo UTAFITI WA MATUMIZI Unaangazia matumizi ya matokeo ya utafiti huo katika kutatua matatizo na kufanya shughuli fulani iwe bora zaidi. Lengo ni kufanya utendaji uwe bora zaidi. Maana ya utafiti wa kielimu Ni utafiti wa aina yoyote unaohusiana na mambo ya kielimu Unahusiana na mafanikio katika kujifunza mipango ya elimu, mitaala na uwezo wa walimu kufundisha. Kwa mujibu wa wanataaluma mbalimbali (rejea Khan, S., (2008), Educational Research. New Delhi: APH Publishing Coorporation) o Ni matumizi sahihi ya mbinu za kisayansi katika kutatua matatizo mabalimbali ya kielimu ( Travers) Misingi ya utafiti: o Inawakilisha shughuli yeyote iliyoelekezwa katika maswala ya kielimu ikitumia mbinu na ujuzi wa kitaaluma katika kuleta ufasaha na ufumbuzi wa matatizo mbalimbali yanayoikabili elimu ( Sax, Gilbert) o Ni uchunguzi na kujifunza katika Nyanja ya elimu au juu ya matatizo ya kielimu Umihimu wa utafiti wa kielimu Kwa ajali ya kuanzisha nadharia muhimu za kielimu Kuwezesha marekebisho katika programu na maeneo mbalimbali ya kielimu. Ni chombo muhimu katika kutafuta majibu katika mipango mbalimbali ya kielimu Kuna haja ya utafiti wa kielimu kutokana na mabadiliko katika dhana na mfumo wa miundo katika uwanja wa elimu. Kusaidia katika kuleta uboreshaji wa mitaala iliyopo, vitabu, mbinu za ufundishaji pamoja na upimaji na tathimini katika elimu. Hatua za kufanya utafiti wa kielimu i). Kutaja suala la utafiti . Kueleza madhumini ya utafiti . Kuandika pitio la maandiko iv). Kueleza njia na miundo ya utafiti . Kutayarisha, kujaribisha na kurekebisha zana za utafiti vi). Kukusanya, kuchambua na kutafsiri data . Kuandika ripoti ya utafiti. Misingi ya utafiti: SUALA LA UTAFITI Hiki ni kiini cha utafiti. Lengo la utafiti na muundo wake hutegemea sana SUALA LA UTAFITI. Mfano maada ya utafiti: Mimba za utotoni Sababu za kijamii zinazo pelekea mimba za utotni miongoni mwa wanafunzi wa shule za msingi. SIFA ZA SUALA LA UTAFITI Liko wazi Lina mchango katika masuala yaliyotangulia Lianweza kufanyika katika mazingira halisi Lina jambo jipya Lina mwelekeo Suala la utafiti lazima liendanena uwelewa na uweredi wa mtafiti. Vitu vya kufikiria kwa mtafiti ili suala la utafiti liandane naye Taaluma: Suala la utafiti lazima liendane na taaluma ya mtafiti mf. Mwalimu afanye maswala ya kielimu, daktari maswali ya afya n.k. Eneo la kuwekeza muda mwingi; mtafiti lazima achague eneo mahsusi la kutafiti tafiti zake mfano: Kufundisha, kuwajengea wanafunzi uwezo, masuala ya jinsia n.k. Ngazi ya kufanyia utafiti: mtafiti lazima aweke wazi ngazi gaani katika jamii au taasisi atakayokuwa au anapendelee kufanyia utafiti kama ni shule za awali msingi au sekondari n.k Suala lazima litoke eneo ambalo muhusika ana ujuzi na uzoefu Suala la utafiti lazima liwe lile linaloweza kupelelezeka na kukamilishwa kwa muda muafaka. MAKOSA YANAYOWEZA KUJITOKEZA KIPINDI CHA KUTENGENEZA SUALA LA UTAFITI Kukusanya data bila ya kuwa na suala la kitafiti liloelezeka vyema. Kuchukua data nyingi zinazoelekea au tayari zipo. Data lazima zifuate suala la utafiti na sio suala la utafiti lifate data Kueleze madhumuni: Madhumuni ya utafiti lazima yaelezwe katika uwanda wa suala la utafiti (lisielezwe kwa ujumla wake au katika lugha tata). d) Kufanya utafiti bila ya kurejelea maandiko yaliyopo. Misingi ya utafiti: VIDOKEZO VYA NAMNA YA KUANDAA SUALA LA KITAFITI Chagua suala ambalo litahusisha hisia na nia yako Kusanya maandiko mbalimbali yanayofanana ua kueleza suala lako Tazama na kufikiri kwa kina kuwa data au nyaraka zako zinafaa au hapana Husisha mahusiano yaliyopo kati ya hoja zako mfano utoro wa mwaka jana na mwaka huu. Pendekeza maelezo mbalimbali Toa mahusiano yaliyopo kati ya hoja zako na maelezo yako. VYANZO VYA SUALA LA KITAFITI Ni jinsi gani unaweza kupata suala la kitafiti? Ingawaje hakuna kanuni zilizowekwa ili kupata suala la kitafiti Mapendekezo haya yanaweza kuwa msaada. Uzoefu: Uzoefu ni chanzo madhubuti cha kumsaidia mtafiti kama mtaalamu wa elimu. Maamuzi lazima yafanyike kila siku juu ya matokeo ya elimu kwa mtoto, uzoefu wa walimu unaweza kuzalisha suala madhubuti la kiutafiti. Kutazama: Kutazama mahusiano mbalimbali ambayo kwayo hakuna maelezo toshelevu ni njaa pia ya kupata suala la kiutafiti mfano mwalimu anaweza kubaini mabadiliko ya hisia za wanafunzi kwa kipindi fulani kwa kuwatazama. Kung’amua kutoka kwenye nadharia mbalimbali Maandiko mfanano: Hii hufanyika kwa kupitia maandiko au machapisho mbalimbali yalipo katika eneo pendeleo la mtafiti ni njia pia ya kupata suala la kiutafiti. Pitio la maandiko linaweza kusaidia kutayarisha suala la kitafiti kwa njia zifuatazo. a) Yanasaidia kutayarisha maswali ya utafiti Inaweza kumchochea mtafiti kuona kama hatua zilizotumika katika tafiti hizo zinaweza kutumika pia kutatua tatizo jingine. Inamuwezesha mtafiti asirudierudie kitu kilicho tafititiwa kabla. Mtafiti anaweza kubaini madhaifu, mkanganyo au mapungufu fulani yaliyotokana na mbinu au zana za utafiti zilizotumika katika tafiti zilizotangulia. Misingi ya utafiti: ELEMENTI ZA MSINGI KATIKA UTAFITI WAKIELIMU SURA YA KWANZA TATIZO NA MAWANDA YAKE Utangulizi Katika kila sura ya utafiti, utangulizi hutuo muhtasari wa nini kitajumuishwa katika sura mahsusi. Mfano: Sura hii ya kwanza itaangazia usuli wa tatizo, tamko la tatizo, malango ya utafiti, maswali ya utafiti, umuhimu wa utafiti, mipaka ya utafiti na ufafanuzi wa istilahi. Usuli wa tatizo la utafiti (hitaji la kufanya utafiti). Huu ni uchunguzi na maelezo ya kina ambayo mtafiti anatoa juu ya suala au tatizo la utafiti alilochagua kufanya. Inasaidia kumshawishi msomaji kuwa tatizo au suala la utafiti lipo na linahitaji utafiti kweli. Mtafiti lazima aonyeshe kwa kina ni jinsi gani hilo suala lipo kwa kuanzia kiujumla (kidunia), kibara, kikanda kiinchi (kikanda katika nchi) na mwishowe katika eneo husika. Tamko la tatizo Hii ni dhana aliyonayo mtafiti juu ya suala lake la utafiti na tamko la majibu yake kwa kifupi. Hili ni tamko linaloonyesha mdahalo wa fumbo kulingana na mada changuzi Malengo ya utafiti Haya ni malengo mahususi ya kufanya utafiti yanatokana na kusudio la utafiti. Lazima yawe machache ili kuleta udhibiti malengo mahususi mawili au matatu yanatosha kabisa. Ukiyafanya kuwa mengi zaidi kazi inakuwa kubwa kwani itakupasa kutafiti zote. Umuhimu wa tatizo Haya ni makusudio au muelekeo wa utafiti au sababu za kufanya utafiti. Lazima kuwepo kusudio moja tu katika kufanya utafiti mfano unaweza kusudia kutabiri, kueleza kuongezea ujuzi na kutoa ushauri n.k Maswali ya utafiti Kila shughuli ya utafiti lazima iwe na zaidi ya swali moja la utafiti lakini yasiwe mengi saana, na yawe yale tu ambayo yanalenga kufanikisha malengo ya utafiti. Misingi ya utafiti: Nadharia tete: Ni tamko rasmi linalobashiri tokeo la kitafiti au ni maelezo ya mahusiano kati ya achano mbili za tafiti (research variables) Ni kisio la kiakili juu ya utafiti. Nadharia tete lazima iwe na mwelekeo ri< 0 ri > 0 Nadharia tete isiyo na muelekeo ni ngumu kubaini au kujaribu. Mfano ri=0 Vikwazo vya utafiti Hivi sivyo vikwazo vya maumbilewazi bali ni vikwazo vya kimbinu au methodolojia mf. Sampuli zuio, makosa ya zana za tafiti mf. Badala ya kusaili hadhira mmoja mmoja umesaili wote kwa pamoja. Mipaka ya utafiti Hii ni mipaka ambayo mtafiti anaweka kupunguza uwanda wa utafiti wake mf: Umejikita katika vipengele chaguzi vya tafiti zako? Manufaa ya tafiti/Umuhimu wa utafiti Ni wapi utasaidia huu utafiti? Ni lazima mtafiti kuainisha ni jinsi gani utafiti wake utakuwa na manufaa katika makundi mbalimbali ya kijamii. Mf. Wengine husema utafiti huu unamanufaa kwa asasi za serikali wakati serikali haitaupata huo utafiti. Ufafanuzi wa istilahi Fafanua maneno mageni yaliyo /uliyoyatumia ndani ya utafiti wako. Usifafanue maneno kama shule, chuo n.k bali fafanua maneno kama utoro, anguko la wanafunzi nk.. Misingi ya utafiti: Vifupisho na akronimi Tumia neon zima kama lilivyo kisha weka kifupisho au akronimi yake. - Kila unapolitaja hilo neno endelea kutumia kifupisho au akronimi badala ya neno zima. Akronimi Ni neno linaloundwa kutokana na herufi za mwanzo majina km UNO United Nations Organization (Abbreviation ni kama “eg” “etc”. Mr. Dr. yanaandikwa tofauti na matamshi. ) Misingi ya utafiti: SURA YA PILI PITIO LA MAANDIKOPitio la maandiko ni sehemu muhimu ya utafiti “Tupo imara kwa sababu tumesimama juu ya mabega ya waliotutangulia” Bila ya kufanya pitio la maandiko, utafiti utakuwa wa kurudiarudia kile kilichofanyika kabla ya utafiti wako. Pitio la maandiko, ni usomaji wa maandiko uliyopitia ili kujenga hoja ya suala la utafiti. Pia pitio la maandiko ni uchambuzi wa kina wa maandiko huku ukihusainisha na suala lako la utafiti. Aina za patio la maandiko Pitio la maandiko simulizi - Ni tahakiki yenye muhtasari wa maada ya utafiti - Hutoa hitimisho la maada ya utafiti - Huaninisha pengo or mapungufu katika mchango wa kitaaluma uliotolewa. - Huhitaji maswali ya utafiti yaliyojitosheleza vyema. Pitio la maandiko la kimpangilio - Hufuata mtiririko maalumu na hujikita katika vigezo maalumu - Hutoa vigezo na mbinu zilizotumika katika uchambuzi wa mapitio ya maandiko Pitio la maandiko mfanano - Huangazia mapitio ya maandiko mbalimbali yenye mfanano wa karibu na maada tafitiwa Pitio la Maandiko Jarabati - Hutegemea maandiko yaliyotoa matokeo ya jaribio hususani katika maada tafitiwa - Mara nyingi huwa ni patio la maandiko linalolenga nyanza/tasnia ya taaluma husika (inayofanana na suala la utafiti) Misingi ya utafiti: Hatua za kufanya pitio la maandiko Bainisha maada unayoipendelea au eneo ambalo unauzoefu nalo. Chambua kwa kina maandiko mbalimbali kupata pengo la utafiti au maeneo yanayohitaji utafiti wa kina. Pangilia mambo uliyoyasoma kutoka kwenye pitio la maandiko na tayarisha drafti ya pitio. PENGO LA UTAFITI Pengo katika pitio la maandiko ni suala katika utafiti ambalo halijajibiwa vyema au kutojibiwa kabisa katika maandiko uliyoyapitia. Hapa ndipo mtafiti anahusanisha tatizo lake na maelezo au tafiti zilizoweza kufanyika juu suala hilo. Kisha kupata ni wapi ambapo hapajajibiwa au kufanyiwa utafiti. Misingi ya utafiti: 3SURA YA TATU MUUNDO WA UTAFITI NA METHODOLOJIAMuundo wa utafiti: Ni mpangilio wa vigezo vya ukusanyaji na uchambuzi wa data unaoleta uhusiano wa malengo ya utafiti na gharama halisi za kufanya utafiti (Kothari 2004: 31). MAHITAJI YA MUUNDO WA UTAFITI Muundo utafiti unahitajika kwa sababu unarahisisha mtiririko wa shughuli za kiutafiti kwenda kama ilivyopangwa hivyo kuufanya utafiti kuwa madhubuti ili kutoa matokeo kwa gharama ndogo za uendeshaji (Muda na fedha) Mfano unavyotaka kujenga nyumba utahitaji ramani ya ujenzi na mfumo mzima wa nyumba. Vivyo hivyo kwenye utafiti lazima mpango kazi uwekwe. AINA ZA MUUNDO WA UTAFITI Muundo wa kihistoria (historical) Huu muundo ni uchunguzi wa kina wa matukio ya kale. Hueleza ninini kilihitajika kuujua ukweli, inahusisha upelelezi kurekodi, uchambuzi na utafarisi wa matukio unaosaidia kugundua ujumuishi wa mambo ya kale na ya sasa. Muundo wa majaribio (Experimental) Wakati mwingine huitwa utafiti wa msingi. Hueleza ni nini kitatokea iwapo achano (variable) moja likidhibitiwa. Muundo wa kimaelezo (descriptive) Huangazia katika kutoa maelezo na kuchambua hali mbalimbali zilizopo. Muundo wa kimatumizi Huu ni utafiti ambao majibu yake hutarajiwa kutumika katika kuimarisha au kutatua tatizo. Muundo wa saveyi ya eneo. Wahusika hufatiliwa katika eneo lao halisi na inasaidia kuongeza uwazi na ukweli. vi. Muundo wa uchunguzi kifani (case study) Huu muundo huangazia uchunguzi wa mifumo fungamano inayozuia au kufunga malengo ya mtafiti katika eneo husika. Misingi ya utafiti: MITAZAMO KATIKA UTAFITI Mtazamo wa mkabala wa kiubora (qualitative approach) Huu ni mtizamo unaoangazia hali, maoni au tabia fulani ilivyojitokeze hiyo basi unajikita katika kueleza kitu fulani. Mkabala wa kiidadi (quantitative approach) Huu ni mtizamo unaoangazia idadi Fulani mf. Kuonyesha idadi ya washirika au idadi ya majibu mtafiti hutumia mkabala wa kiidadi kuwasilisha data zake. Mkabala changamano: hujumuisha mkabala wa kiubora na mkabala wa kiidadi kwa wakati mmoja. MAELEZO YA ENEO LA UTAFITI Mtafiti lazima abainishe eneo rasmi ambalo utafiti utafanyika kwa kuonyesha kupitia nyuzi za longitude na latitude na ramani husika (mkoa, wilaya tarafa, kata, kijiji au kitongoji, mtaa) Maeneo au taasisi lazima zibainishwe ni ngapi na zinapatikana wapi. WATU CHUNGUZWA (study population) Watu chunguzwa, ni sehemu tu au elementi katika kundi la watu, inayoshughulikiwa katika utafiti Fulani kundi hili la watu huweza kutoa sampuli itakayotumika katika utafiti mfano kundi la walimu, wanafunzi. SAMPULI NA UKUBWA WA SAMPULI Sampuli ni utaratibu wa kuchagua sehemu ya watu watakao wawakilisha wenzao katika utafiti. Randomization Unasibushaji wa sampuli Uteuzi wa sampuli bora ni ule wenye unasibu. Unasibushaji ni utaratibu wa kuchagua wawakilishi watu katika sampuli yako bila ya kuzingatia kitu fulani au kigezo yaani kwa nasibu tu. HATUA KATIKA KUCHAGUA SAMPULI Bainisha watu lengwa: Onyesha watu lengwa katika utafiti wako mf. Watu lengwa katika utafiti wa anguko la wanafunzi katika shule za msingi ni walimu, wazazi, viongozi wa serikali n.k Bainisha watu fikika Kwa kuwa si rahisi kuwafikia watu wote ni lazima mtafiti abainishe watu wale tu anaweza kuwafikia kirahisi. Watu fikika, hutegemea muda na rasilimali alizonazo mtafiti. Misingi ya utafiti: Chagua ukubwa wa sampuli; Watafiti wengi hujiuliza (“Sampuli yangu inatakiwa kuwa kubwa kiasi gani”) Jibu:Tumia Sampuli kubwa inavyo wezekana, kwani sampuli kubwa huwakilisha vyema watu lakini sampuli isiwe kubwa sana. Vigezo vya ukubwa wa sampuli - Usahihi Zingatia kuwa kwa kila upimaji lazima kuwe na usahihi au makosa tafuta kila namna kupunguze makosa. - Gharama Sampuli ikiwa kubwa sana gharama inaongezeka siyo gharama tu ya kifedha bali hata muda mf. uchapisha, kurudufu n.k. Uchaguzi wa sampuli Chagua sampuli kwa kutumia asilimia kumi ya watu lengwa kwa kila kundi wakilishi. Au kwa uhakika zaidi tumia kanuni za kitakwimu kwa mujibu wa kanuni ya Yamane (1967: 886). n = N N = Ukubwa wa watu e = Mipaka (wigo wa makosa) n = Ukubwa wa Sampuli AINA ZA SAMPULI Kuna aina nyingi za sampuli hizi ni baadhi tu Sampuli nasibu rahisi (random sample) Sampuli nasibu tabakishi (stratified random sample) Sampuli kusudio (purposeful sample) Sampuli mgawo (quota sample) Sampuli tajwa (snowball sample) Matumizi ya kanuni n = N Mfano idadi ya watu = 4000 Wigo wa makosa = 5% n = 4000 Misingi ya utafiti: = 4000 4000 = 3 = 364 Kwa kutimia wigo wa makosa wa 10% 4000 4000 = 40 = 1 + 4000 x 1 = 4000 = 4000 = 56 ≈ 98 1 + 40 41 Ikiwa shule /vijii vinaidadi ya watu kama ifuatavyo. A = 500 B = 2000 C = 1500 500 x 364 = 2000 x 364 = 182 1500 x 364 = Misingi ya utafiti: AINA ZA SAMPULI Sampuli nasibu rahisi (simple random sampling) Hii ni sampuli inayompa kila mhusika nafasi ya kuweza kuchaguliwa na kujumuishwa kwenye sampuli ya utafiti. Mf, kama una watu 10 na unahitaji watu 6 waweze tumia namba 1 – 10 na kuzichanganya kisha kuwapa wote wale 1 – 6 ndiyo sampuli sahihi. Sampuli nasibu tabakishi Hii ni sampuli inayowagawa watu katika matabaka fulani fulani ili kuweza kupata sampuli iliyo makini kulingana na mapendekezo ya mtafiti. Mfano: Unapokuwa na kigezo cha umri, jinsia, n.k Sampuli kusudio Katika usampulishaji wa kusudio mtafiti anajikita zaidi pale alipoweka kusudi la utafiti wake. Hii sampuli inawalenga wale tu wanaohusiana na suala la utafiti Mf. Kama suala linahusu nidhamu shuleni, basi kusudio litawekwa kwa walimu wa nidhamu kimahususi. Sampuli mgawo (quota sample) Hii ni aina ya sampuli isiyo na uwezekano wa kumjumuisha kila mmoja bali inalenga kuwajumuisha watu kulingana na makundi yao katika jamii mfano, unapofanya utafiti wa kujua mtawanyo wa watu na sifa zao katika eneo fulani, sampuli mgawo inatumika vyema. Sampuli tajwa Hii ni aina ya sampuli inayomwezesha mlengwa wa kwanza kumtaja mlengwa wa pili, na wa pili ana mtaja watatu mfano, kuwatafiti wauzaji wa madawa ya kulevya, wachawi n.k. Misingi ya utafiti: UKUSANYAJI WA DATA Ukusanyaji wa data hutawaliwa na mambo manne (4) Uwanja wa taaluma unaohusika Lengo/madhumuni ya utafiti Uwezo na nyenzo alizonazo mtafiti Muda alionao mtafiti VIFAA VYA UTAFITI (UTAFITI WA KIELIMU) Vifaa vya Utafiti Hutegemea aina ya utafiti, lakini aghalabu baadhi ya vifaa hivi, kama si vyote, hutumika: Shajara ya uwandani Kalamu na karatasi za kuandikia kumbukumbu Tepurekoda na vifaa vyake Video/kamrekoda na vifaa vyake Kamera na vifaa vyake Kompyuta na vikorokoro (accessories) vyake Vidadisi (hojaji) na dodoso Vifaa vya kupimia/kuhesabia Darubini, vionambali, n.k NJIA/MBINU ZA KUKUSANYA DATA Ukusanyaji wa data ni utaratibu wa ukusanyaji na upimaji wa taarifa za suala la utafiti kwa kutumia mfumo sahihi unaomwezesha mtu kujibu masuala ya utafiti, kupima dhanio na pia kutoa tathimini ya matokeo. Njia kuu za kukusanya data zinajumuisha Ushuhudiaji (observation) Kisa mafunzo (case study) Hojaji (questionnaire) Mahojiano (interview) Mijadala ya vikundi lengani (focus group discussion) Maktaba/Nyaraka (Library/ documents) Misingi ya utafiti: MAKTABANI/NYARAKA Nyaraka asilia (primary documents) Nyaraka rasmi/za kiserikali Nyaraka binafsi (barua, shajara, majalada, kumbukumbu, vyeti, n.k.) Nyaraka fuatizi (secondary documents) - Nyaraka rasmi/za kiserikali, Nyaraka binafsi (vitabu, kumbukumbu, ripoti, magazeti, n.k.) USHUHUDIAJI Kushuhudia ni mbinu ya kuangalia tukio linapotendeka na kukusanya taarifa zake. Namna za ushuhudiaji Uchunguzi na upimaji (kama katika jiografia muziki) Mtafiti awe na vifaa vinavyohitajika kwa kazi hiyo kama rula, mizani vipima sauti). b) Ushuhudiaji fungemno (highly structured observation) - Kwa kutumia mandhari yaliyodhibitiwa - Kwa kutumia majedwali yaliyosanifiwa. Ushuhudiaji funge (structured observation) - Unatoa uhuru zaidi - Huchanganya majedwali na mahojiano - Mtafiti si mshiriki, lakini huangalia na kukusanya taarifa waziwazi. - Taarifa za ushuhudiaji husaidiana na taarifa za mahojiano na vidadisi. Ushuhudiaji lengani (focused observation) Mtafiti huangalia tukio/tendo katika mazingira yake asilia bila majedwali. Taarifa hupatikana kutokana na kuzoeana na kuwa na mawasiliano ya muda mrefu na watafitiwa. Ushuhudiaji huru /usiofunge (unstructured observation) Hufanywa kwa siri na mtafiti bila mtafitiwa kufahamu na bila mpangilio wa wazi. FAIDA NA MIPAKA YA UTAFITI WA KUSHUHUDIA Faida - Humwezesha mtafiti kukusanya taarifa kwa mpangilio mzuri - Kutaamali matendo na matukio ya kijamii moja kwa moja yanapotokea - Kuchunguza duru za shughuli au tabia katika mazingira yake asilia ya kijamii. - Kuchunguza namna watu wanavyoishi na kufanya kazi bila kuingilia shughuli zao. - Kukusanya taarifa ambazo haziwezi kupatikana kwa njia ya mahojiano au mazungumzo. - Ni njia inayomwezesha mtafiti kupata taarifa kwa gharama ndogo. Misingi ya utafiti: Upungufu /mpaka - Baadhi ya shughuli au matukio yanayochunguzwa hayawezikufikiwa au kuonekana na mtafiti. - Wakati mwingine, kuwepo kwa mshuhudiaji huweza kupotosha au kuathiri shughuli inayohusika. - Njia hii haifai kwa kukusanya taarifa kuhusu mikabala, maoni, nia, maana n.k. - Njia hii haifai kwa kuchunguza makundi makubwa ya watu - Huweza kuchukua muda sana, na haifai kwa kuchunguza mwenendo au mchakato kwa muda mrefu sana. HOJAJI (QUESTIONNAIRES) Ni orodha (kwa maandishi) ya maswali au mambo yanayohitaji kujibiwa au kuelezwa na wahojiwa kwa lengo la kukusanya taarifa. Hivyo hojaji ni zana ya kukusanya na kurekodi taarifa. Manufaa ya hojaji - Ina gharama ndogo na rahisi kutumia - Huweza kupelekwa kwa wahojiwa wengi - Ni rahisi kuchanganua (iwapo imebuniwa kwa makini na ustadi) - Huweza kuibua taarifa nyingi katika muda mfupi. - Huhifadhi usiri (kwani haihitaji majina ya wahojiwa Mapungufu /hasara ya kutumia hojaji - Hutegemea uaminifu wa wahojiwa (kwa vile hakuna fursa ya mahojiano ya ana kwa ana) - Mwitiko wakati mwingine huwa mdogo - Huweza kukabiliwa na matatizo ya kiutekelezaji (kama huduma hafifu za posta au intaneti) - Haziwezi kujazwa na watu wasiojua kusoma na kuandika - Hakuna fursa kwa mtafiti kuweza kufafanua maswali yake kwa mhojiwa. - Hakuna fursa kwa mhojiwa kufafanua majibu yake. Namna ya kuandaa hojaji Uwe na uhakika kuhusu lengo lako ni nini hasa unataka kufahamu nini na kwa nini Maswali yawe mafupi (usiingize maswali yasiyohitajika kama ya kiwasifu) Hojaji isizidi kurasa 10 na ikiwezekana isichukue zaidi ya dakika 15 kujaza. Uliza swali sahihi kwa mhojiwa sahihi. Epuka maswali ya kibinafsi au yanayodhalilisha au kuudhi (kama yahusuyo siri za binafsi) Epuka lugha ya jaziba Tumia lugha sahili Epuka lugha ya kitaalamu. Ila kama unawahoji wataalamu wa uwanja unaohusika. Swali lilenge jambo moja lisiulize mambo mengi Usimweke mhojiwa katika hali ngumu akashindwa kukujibu (swali kama Je, sasa umeacha wizi?) Misingi ya utafiti: Usichanganye matakwa ya ikirari (factual) nayale ya tathmini katika swali lilelile. Changanya mitindo ili usimchoshe mhojiwa. Mpangilio - Anza na taarifa za lazima kisha nenda kwenye taarifa zisizo za lazima. - Anza na maswali yasiyoelemea upande mmoja. Epuka maswlai yanayodokeza jibu Zingatia mahitaji y akiuchunguzi kama iwapo utatumia kompyuta kuchanganua data, ni vizuri hojaji ikawa na mfumo unaokubalika, kama matumizi ya misimbo. Mwishoni mwa hojaji andika neno la shukrani Kumbuka kuandika vizuri anwani yako (ya posta na anwani pepe) na hata namba ya simu kwenye hojaji au barua utakayoambatanisha. Toa ahadi ya kutunza siri. Toa ahadi ya kumpelekea mhojiwa “muhtasari wa matokeo ya utafiti “iwapo atauhitaji” Onesha tarehe ya siku ya kutuma hojaji na terehe na siku ya mwisho ya kurejeshwa kwa hojaji. Onesha tarehe halisi ya kurejeshwa kwa hojaji kama jumatatu 01/12/ v) Hakikisha kwamba hojaji ni safi na inavutia. MAHOJIANO Mahojiano ni nini? Ni majibizano ya ana kwa ana (au ya simu, kidijitali (barua pepe), kati ya watu wawili au zaidi. Kwa lengo la kukusanya taarifa au maoni kuhusu suala fulani la kiutafiti lililoainishwa. MAMABO YA KUZINGATIA WAKATI WA MAHOJIANO Uchangamfu – usioneshe uhasama au chuki Kutoelemea upande fulani Jieleze kikamilifu ueleweke wewe ni nani na una nia gani - Onesha vitambulisho na vibali iwapo kuna haja. Kujenga muamana - Mhakikishie mhojiwa kuwa mahojiano ni siri baina yenu wawili. - Anza na maswali ya jumla kabla ya kuingia maswali mahususi - Maswali nyeti yaulizwe baadaye kabisa mkishazoeana. - Mwishoni muulize mhusika kama ana swali au ombi. e) Muktadha wa kijamii, mila, utamaduni na maadili ya mahali panapohusika. - Kuhoji mtu wa jinsi, umri, cheo tofauti - Miko (kama kuhesabu watu watoto) - Kanuni za maingiliano (jinsi, tabaka, ngazi za madaraka) - Uvaaji Muktadha wa tukio - Ulinge wa mahojiano (wa ndani, wazi kwa kila mtu) - Madhanio ya mhojiwa kuhusu madhumuni ya mtafiti - Madhanio yako kuhusu mhojiwa - Tabia mwenendo na haiba za wahusika Misingi ya utafiti: MAMBO YA KUEPUKA - Kukusanya habari usiyoihitaji - Kutafuta taarifa ili kuhalalisha msimamo au imani yako - Ushabiki - Kudokeza majibu yanayotarajiwa - Tamaa ya kujua kila kitu mpaka kuvuka malengo yaliyokusudiwa - Kuonesha “ubora”- kuwa rasmi mno, kutosikiliza vizuri maelezo, kukatisha maelezo bila kujali hisia za mzungumzaji, n.k. MAMBO YANAYOATHIRI WAHOJIWA Athari hasi Kazi nyingi Aibu ya kuonekana kuwa mjinga Kutovutiwa na maudhui ya mahojiano Kutovutiwa na mwenye kuhoji Hofu ya matokeo Ukosefu wa motisha (kifedha) Mahusiano binafsi na mhojiwa. Athari chanya - Kuvutiwa na mwenye kuhoji - Kuvutiwa na mandhari - Ufahari (kuonekana unahusiana na asasi au mtu anayefaya utafiti) - Wajibu kuonekana kuwa raia mwajibikaji - Upweke - Matarajio ya tunza (fedha na zawadi) - Mahusiano binafsi na mhojiwa MATATIZO YA KIUTEKELEZAJI Fedha usafiri Hali ya hewa /tabianchi Usampulishaji, nani ahojiwe kwa nini na lini? AINA ZA MAHOJIANO Mahojiano funge (structured interview) - Hujikita katika jedwali /hojaji zilizotayarishwa kabla - Hufaa kama maswali mengi yasiyohitaji mjadala mkubwa yataulizwa Mahojiano nusu funge (semi structured) - Jedwali hutumika, lakini huacha mwanya kwa maswali mengine. Mahojiano huru (unstructured) Haya ni mahojiano ya kina zaidi, na huhitaji ujuzi na umakinifu katika kumwongoza mhojiwa kutoa taarifa zinazohitajika. - Mahojiano huweza kuwa sanifu au huru Misingi ya utafiti: - Njia itakayoteuliwa kutumika itategemea lengo Mahojiano “dhidi ya “hojaji” Uamuzi wa kutumia njia ya usaili au hojaji hutegemea mambo yafuatayo. Aina ya suala linalotafitiwa Aina ya utafiti Malengo ya utafiti Aina za maswali yanayoulizwa Walengwa (kama wasiojua kusoma na kuandika, wasomi n.k) FAIDA ZA MAHOJIANO Hukuruhusu kuuliza maswali ya papo kwa papo na kufahamiana na mhojiwa Hukuruhusu kuuliza mhojiwa maswali ya bianfsi nay a ikirari (factual) mf. Yeye ni nani. o Anafikiria nini o Anahisi nini Hukusanya tabasuri na tasfili za wahusika kuhusu matukio yanayotafitiwa. Huwaruhusu wahojiwa kuelezea misukumo na sababu za mienendo yao. Hukuwezesha kuuliza maswali tokezi au ya nyongeza. HASARA /MIPAKA YA MBINU YA MAHOJIANO  Taarifa inayopatikana kwa kawaida huelemea upande mmoja. Wahojiwa wengine hushindwa kujieleza kutokana na haya au sababu nyinginezo  Njia hii hutegemea uhusiano unaojengeka kati ya mtafiti na mhojiwa. Muulizaji mbaya huumbua muulizwa mbaya. UTUNGAJI WA MASWALI YA HOJAJI Ikibidi maswali funge yajaliziwe na maswali ya kujadili Wakati mwingine kauli funge (structural statements) ni bora kuliko maswali Misingi ya utafiti: Maswali yanayodai maelezo, japo magumu, huweza kuibua taarifa nyingi zaidi. Orodha huweza kutumika kwa kumtaka mhojiwa ateuwe mambo fulani kutoka katika orodha. Maswali ya uteuzi wa jibu (multiple choice) sahihi huweza pia kutumika. Kupanga kingazi (rating) kama kitarakimu (1 – 9) Udarajishaji (ranking) chagua njia inayofaa. Skeli – liketi (likert scales) zitumike kupimia mikabala, hisia n.k majibu huweza kupewa thamani za kitarakimu kwa mfano: nakubali, sijaamua, sikubali, nakataa kabisa. USAMBAZAJI WA HOJAJI Kutumia posta Kupeleka kwa mkono (kama sampuli ni ndogo) Kutumia mawakala /wasaidizi Kama mwitiko ni hafifu, waandikie wahojiwa, wapigie simu au watembelee kama wapo karibu. Hojaji zinazorejeshwa zirekodiwe vizuri na kuhifadhiwa Hojaji ziharibiwe iwapo hazihitajiki tena. Misingi ya utafiti: ISTILAHI hojaji (questionnaire) ikirari (fact); - a ikirari: factual itikeli (ethics) jedwali (schedule)/table i.e tabulation= ujedulishaji kauli funge (structured statement) kidadisi (questionnaire) kikundi-lengani (focus group) kupanga kingazi (rating): kushiriki (paticipation) kushuhudia (observation) mahojiano (interviewing) mahojiano funge (structured interviews) mahojiano huru (unstructured) mahojiano nusu-funge (semi-structured) maswali tokezi (follow-up questions) mhojiwa (interviewee) mijadala ya vikundi lengani (focus-group discussions) nyaraka asilia (primary documents) nyaraka binafsi (barua, shajara, majalada, kumbukumbu, vyeti, n.k.) (private documents) nyaraka fuatizi (secondary documents) pichatuli (photographs) sampuli (sample) sampuli kutegemea fursa (opportunity sample) sampuli nasibu (random sample) sampuli nasibu tabakishi (stratified random sample) sampuli-kusudio (purposeful sample) sampuli-mgawo (quota sample) sampuli-tajwa (snowball sample) shajara (diary) Skeli- Liketi (Likert Scale) tabasuri (perspective) tabianchi (climate) tafsili (interpretation) tajiriba (experience) udarajishaji (rankings) usampulishi (sampling) ushuhudiaji fungemno (highly structured observation) ushuhudiaji huru/ usiofunge (unstructured observation) ushuhudiaji huru/ usiofunge (unstructured observation) ushuhudiaji huru/ usiofunge (unstructured observation) ushuhudiaji lengani (focused observation) Misingi ya utafiti: 