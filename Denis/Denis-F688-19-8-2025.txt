  JAMHURI YA MUUNGANO WA TANZANIA  WIZARA YA FEDHA NA MIPANGO  MUHTASARI WA HOTUBA YA WAZIRI WA FEDHA NA MIPANGO,  MHESHIMIWA DKT. PHILIP ISDOR MPANGO (MB),  AKIWASILISHA BUNGENI MAKADIRIO YA MAPATO NA  MATUMIZI YA WIZARA YA FEDHA NA MIPANGO  KWA MWAKA 2016/17    JUNI, 2016    UTANGULIZI    Mheshimiwa Spika, kufuatia taarifa iliyowasilishwa hapa Bungeni na  Mwenyekiti wa Kamati ya Kudumu ya Bunge ya Bajeti, naomba kutoa hoja  kwamba Bunge lako Tukufu sasa likubali kupokea, kujadili na kupitisha  Makadirio ya Mapato na Matumizi ya Wizara ya Fedha na Mipango kwa mwaka    /17.    Mheshimiwa Spika, naomba kuanza hotuba yangu kwa kumshukuru  Mwenyezi Mungu, kwa kuniruhusu kusimama mbele ya Bunge lako Tukufu  kuwasilisha Bajeti ya Wizara ya Fedha na Mipango kwa mwaka 2016/17.    Mheshimiwa Spika, napenda kutumia fursa hii adhimu kuwapongeza  kwa dhati kabisa Mhe. Dkt. John Pombe Joseph Magufuli, Rais wa Jamhuri ya  Muungano wa Tanzania na Mhe. Samia Suluhu Hassan, Makamu wa Rais wa  Jamhuri ya Muungano wa Tanzania kwa ushindi mkubwa waliopata katika  Uchaguzi Mkuu wa tarehe 25 Oktoba, 2015 na kuwawezesha kuongoza Taifa  letu na Serikali ya Awamu ya Tano. Aidha, nitumie fursa hii kumpongeza Mhe.  Kassim M. Majaliwa kwa kuchaguliwa na wananchi wa Jimbo la Ruangwa kwa  kura nyingi kuwa Mbunge wao na hivyo kutoa fursa kwa yeye kuteuliwa na  Mheshimiwa Rais kuwa Waziri Mkuu wa Jamhuri ya Muungano wa Tanzania.  Kwa pamoja, nawaombea afya njema na hekima kutoka kwa Mungu katika  kutekeleza majukumu yao chini ya kaulimbiu ya “Hapa Kazi Tu” kwa manufaa  ya wananchi wote na hasa masikini.    Mheshimiwa Spika, naomba nikupongeze wewe binafsi kwa kuchaguliwa  kwako kuwa Spika wa Bunge la Jamhuri ya Muungano wa Tanzania na kwa  kuliongoza Bunge letu Tukufu kwa busara na hekima. Aidha, nampongeza pia  Mhe. Dkt. Tulia Ackson Mwansasu, kwa kuteuliwa kuwa mbunge na kwa  kuchaguliwa kuwa Naibu Spika na hivyo kukusaidia kuendesha vyema shughuli  za Bunge. Nawaombea kwa Mungu awape afya na hekima ya kuendesha Bunge  hili kwa manufaa ya Taifa kwa ujumla.    Mheshimiwa Spika, naomba kuchukua fursa hii pia kuwapongeza  Waheshimiwa Wabunge wote kwa kuchaguliwa kuwakilisha wananchi wa  majimbo yenu na wote walioteuliwa kuwakilisha makundi maalum katika jamii  yetu. Aidha, nawapongeza Mawaziri na Naibu Mawaziri wote wa Serikali ya  Awamu ya Tano kwa kuaminiwa na kuteuliwa na Mheshimiwa Rais kumsaidia  katika kuwaletea maendeleo Watanzania.    Mheshimiwa Spika, naomba pia nitoe shukrani zangu za dhati kwa  Mheshimiwa Rais wa Jamhuri ya Muungano wa Tanzania, Dkt. John Pombe  Joseph Magufuli kwa kuniamini na kuniteua kuwa Waziri wa Fedha na Mipango.  Hivyo, kwa mara nyingine, ninamuahidi Mheshimiwa Rais na Watanzania kwa  ujumla kwamba nitatekeleza jukumu hili kwa bidii, weledi na uadilifu.    Mheshimiwa Spika, kipekee nimshukuru Naibu Waziri wa Fedha na  Mipango, Mheshimiwa Dkt. Ashatu Kachwamba Kijaji – Mbunge wa Kondoa, kwa  ushirikiano anaonipa kutekeleza majukumu yangu kwa ufanisi mkubwa. Aidha,    niwashukuru pia Viongozi wa Wizara, nikianza na Katibu Mkuu na Mlipaji Mkuu  wa Serikali, Dkt. Servacius Beda Likwelile, Naibu Makatibu Wakuu, Ndugu  Dorothy S. Mwanyika, Ndugu James Doto na Ndugu Amina Kh. Shaaban, kwa  ari yao ya kujituma katika kutekeleza majukumu ya Wizara ya Fedha na  Mipango. Vilevile napenda kuwashukuru Prof. Benno Ndulu, Gavana wa Benki  Kuu ya Tanzania, Bw. Alphayo Kidata, Kamishna Mkuu wa Mamlaka ya Mapato  Tanzania, Bw. Lawrence Mafuru - Msajili wa Hazina na Dkt. Albina Chuwa -  Mkurugenzi Mkuu wa Ofisi ya Taifa ya Takwimu, kwa kunisaidia kutekeleza  majukumu yangu vizuri na kuongoza taasisi muhimu wanazosimamia kwa weledi  mkubwa. Aidha, nawashukuru Makamishna, Wakurugenzi, Wakuu wa Taasisi,  Wakuu wa Vitengo na Wafanyakazi wote wa Wizara ya Fedha na Mipango kwa  kazi nzuri na ushirikiano wao mkubwa wanaonipatia katika kutekeleza  majukumu yetu ya kila siku.    Mheshimiwa Spika, napenda kuishukuru kwa dhati Kamati ya Kudumu  ya Bunge ya Bajeti chini ya Mwenyekiti wake Mheshimiwa Hawa Abdulrahman  Ghasia, Mbunge wa Mtwara Vijijini, na Makamu Mwenyekiti Mheshimiwa  Josephat Sinkamba Kandege, Mbunge wa Kalambo kwa ushirikiano wao  waliotupatia wakati wa kujadili Mapendekezo ya Mpango na Bajeti ya Wizara  yangu. Ninaahidi kwamba tutaendelea kushirikiana na Kamati hii na kuzingatia  ushauri na maelekezo wanayotupatia kwa lengo la kuleta ufanisi katika  kutekeleza majukumu ya Wizara yangu.    Mheshimiwa Spika, hotuba yangu itajikita katika maeneo makuu matatu  yafuatayo: Kwanza, ni Mwelekeo wa Majukumu ya Wizara katika Kujenga Msingi  wa Uchumi Imara. Pili, Mapitio ya Utekelezaji wa Mpango na Bajeti kwa mwaka    /16 na tatu, Malengo na Maombi ya Fedha kwa mwaka 2016/17.    MWELEKEO KATIKA KUJENGA MSINGI WA UCHUMI IMARA    Mheshimiwa Spika, azma ya Serikali ya Awamu ya Tano ni kuifikisha  Tanzania kuwa nchi yenye kipato cha kati ifikapo mwaka 2025. Ili kufikia azma  hii, ni muhimu kuwekeza katika viwanda kama ilivyosisitizwa na Rais wa Jamhuri  ya Muungano wa Tanzania, Mhe. Dkt. John Pombe Joseph Magufuli wakati  akizindua Bunge la 11 tarehe 20 Novemba, 2015.    Mheshimiwa Spika, wakati Waziri Mkuu wa Jamhuri ya Muungano wa  Tanzania, Mhe. Kassim M. Majaliwa (Mb), alipokuwa anawasilisha hotuba yake  katika Bunge lako Tukufu mnamo tarehe 25 Aprili 2016, alielezea mwelekeo wa  Serikali ya Awamu ya Tano yenye falsafa ya HAPA KAZI TU nanukuu “Malengo  ya Serikali ya Kufikia kipato cha kati na kufanyika mapinduzi  makubwa ya viwanda yanategemea sana utulivu wa uchumi”, mwisho  wa kunukuu.    Mheshimiwa Spika, Wizara yangu imejipanga kuchukua hatua  madhubuti zinazolenga kujenga Taifa linalojitegemea kwa kukuza uchumi na  kupunguza umasikini. Moja ya hatua hizo ni kusimamia na kufuatilia kwa    ukamilifu utekekelezaji wa Mpango wa Pili wa Maendeleo wa Miaka Mitano    /17 - 2020/21. Mpango huu unajikita katika kujenga msingi wa uchumi wa  viwanda na maendeleo ya watu.    Mheshimiwa Spika, ili mpango huu uweze kutekelezwa kwa ufanisi na  kupata matokeo tarajiwa, ni dhahiri kuwa tutahitaji rasilimali za kutosha,  hususan rasilimali fedha. Wizara ya Fedha na Mipango kwa kushirikiana na  wadau wengine inalo jukumu la kuimarisha ukusanyaji wa mapato ili kukabiliana  na changamoto ya upungufu wa rasilimali fedha. Aidha, Ilani ya Uchaguzi ya  Chama cha Mapinduzi ya mwaka 2015-2020 imeweka bayana majukumu ya  Wizara ya Fedha na Mipango ya kuimarisha usimamizi na ukusanyaji wa  mapato, kupanua wigo wa vyanzo vipya vya mapato na kusimamia kwa ufanisi  matumizi ya fedha za umma kwa kuzingatia sheria, kanuni na miongozo  mbalimbali.    Mheshimiwa Spika, kwa upande wa kuimarisha usimamizi na ukusanyaji  wa mapato, Wizara itajielekeza katika maeneo yafuatayo:- Kusimamia kikamilifu  matumizi ya vifaa na mifumo ya kielektroniki katika ukusanyaji wa mapato ili  kuongeza ufanisi na kudhibiti upotevu wa mapato; Kurasimisha sekta isiyo rasmi  kuingia katika mfumo wa kodi na hivyo kupanua wigo wa kodi na; Kuimarisha  ufuatiliaji wa mapato yanayokusanywa na taasisi na mamlaka mbalimbali za  Serikali ili kuongeza ukusanyaji wa mapato ya Serikali. Tunalenga pia kuimarisha  ukusanyaji wa mapato yasiyo ya kodi na kuboresha usimamizi wake chini ya  Mamlaka ya Mapato Tanzania kutokana na uzoefu na mifumo ya ukusanyaji    iliyopo nchi nzima; Kuendelea kuchukua hatua za kudhibiti na kupunguza  misamaha ya kodi isiyo na tija; na Kuendelea kuimarisha usimamizi na kufanya  ukaguzi wa mara kwa mara bandarini na maeneo ya mipakani ili kuhakikisha  kwamba kodi stahiki zinakusanywa.    Mheshimiwa Spika, mikakati mingine itakayotekelezwa na Wizara ni  kama inavyooneshwa katika kitabu cha hotuba yangu kuanzia ukurasa wa saba  hadi ukurasa wa kumi.    Mheshimiwa Spika, sambamba na mikakati niliyoitaja hapo juu,  majukumu ya Wizara ya Fedha na Mipango yatakayotekelezwa ili kufikia azma  ya kujenga msingi wa uchumi imara na Taifa linalojitegemea ni kama pia  inavyooneshwa katika kitabu cha hotuba yangu ukurasa wa 11.    MAPITIO YA UTEKELEZAJI WA MPANGO NA BAJETI YA MWAKA    /16    Mheshimiwa Spika, katika mwaka 2015/16, majukumu ya Wizara  yaliendelea kutekelezwa kupitia mafungu tisa ya kibajeti na taasisi na mashirika    yaliyo chini yake (Jedwali na.1). Mafungu hayo ni Fungu 50 - Wizara ya  Fedha na Mipango; Fungu 21 – Hazina; Fungu 22 - Deni la Taifa; Fungu 23 -  Idara ya Mhasibu Mkuu wa Serikali; Fungu 10 – Tume ya Pamoja ya Fedha;  Fungu 13 - Kitengo cha Udhibiti wa Fedha Haramu; Fungu 7 – Ofisi ya Msajili wa  Hazina; Fungu 66 – Tume ya Mipango na Fungu 45 – Ofisi ya Taifa ya Ukaguzi.    Mheshimiwa Spika, ili kufikia lengo kuu la kusimamia utekelezaji wa  sera za uchumi jumla, mipango ya Wizara katika mwaka 2015/16, mapato ya  Wizara kwa mwaka 2015/16 pamoja na matumizi ni kama inavyooneshwa  kwenye kitabu cha hotuba yangu kuanzia ukurasa wa 12 hadi ukurasa wa 16.    UTEKELEZAJI WA BAJETI YA MWAKA 2015/16:    Mheshimiwa Spika, napenda sasa kuchukua fursa hii kuelezea kwa kina  utekelezaji wa majukumu ya Wizara kwa mwaka 2015/16.    Kubuni na Kusimamia Utekelezaji wa Sera za Uchumi Jumla    Mheshimiwa Spika, Wizara imesimamia utekelezaji wa Sera na  Mikakati ya uchumi jumla zikiwemo Sera za Kibajeti na zile za Kifedha (Fiscal  and Monetary policies) ili kuhakikisha kuwa uchumi wetu unaendelea kukua na  hivyo kunufaisha wananchi walio wengi zaidi. Sera ya bajeti inalenga, pamoja  na mambo mengine, kudhibiti na kupunguza mfumuko wa bei na hivyo  kupunguza gharama za maisha ya wananchi.    Uratibu wa Mipango ya Maendeleo ya Taifa    Mheshimiwa Spika, Wizara imeendelea kuratibu uandaaji na ufuatiliaji  wa mipango ya maendeleo nchini sambamba na kusimamia uchumi. Ili  kutekeleza majukumu hayo, Wizara imekamilisha uandaaji wa Mpango wa Pili  wa Maendeleo wa Miaka Mitano (2016/17 – 2020/21) na tayari umeidhinishwa  na Bunge lako Tukufu. Aidha, Wizara imeandaa Mpango wa Maendeleo wa Taifa  wa Mwaka 2016/17. Mpango huu ni wa kwanza katika kutekeleza Mpango wa  Pili wa Maendeleo wa Mwaka 2016/17 – 2020/21.    Mheshimiwa Spika, mikakati maalum iliyozingatiwa katika Mpango wa  Mwaka 2016/17 pamoja na shughuli nyingine zilizotekelezwa ni kama  inavyooneshwa katika kitabu cha hotuba yangu ukurasa wa 17 na ukurasa wa    Uratibu wa Mikakati ya Kupunguza Umaskini    Mheshimiwa Spika, katika kipindi cha mwaka 2015/16, Wizara iliendelea  kuratibu na kufuatilia utekelezaji wa MKUKUTA-II ikiwa ni pamoja na kufanya  tathmini ya mkakati huo ambao baada ya kuongezewa muda wa mwaka mmoja  wa utekelezaji, unafikia ukomo wake mwezi Juni, 2016. Matokeo ya tathmini  hiyo yameainishwa katika Taarifa ya Utekelezaji wa MKUKUTA-II kwa kipindi cha  Miaka Mitano (2010-2015). Taarifa hii ilisambazwa kwa Waheshimiwa Wabunge    wakati nilipowasilisha mwelekeo wa Mpango wa Maendeleo wa Miaka Mitano  Awamu ya Pili (2016/17 - 2020/21) kwenye semina ya Waheshimiwa Wabunge  mwezi Februari, 2016. Tathmini hiyo imetoa mchango mkubwa katika  kubainisha vipaumbele vya Mpango wa Maendeleo Awamu ya Pili ambao  umejumuisha masuala ya kupambana na umaskini.    Mheshimiwa Spika, kwa ufupi, mafanikio yaliyopatikana katika  utekelezaji wa MKUKUTA-II ni pamoja na kukua kwa pato la wastani la  Mtanzania kutoka shilingi 770,464.3 mwaka 2010 kufikia shilingi 1,918,928  mwaka 2015; kuongezeka kwa kasi ya kupungua kwa umaskini wa kipato  ambapo kati ya mwaka 2007 na 2012 umasikini ulipungua kwa asilimia 6.2,  kutoka asilimia 34.4 hadi asilimia 28.2, ikilinganishwa na kupungua kwa kiwango  cha asilimia 4.6 katika kipindi cha miaka 15, yaani kutoka asilimia 39 mwaka    hadi kufikia 34.4 mwaka 2007.    Mheshimiwa Spika, umri wa mtanzania wa kuishi umeongezeka kutoka  miaka 51 mwaka 2001 hadi miaka 61 hivi sasa. Mafanikio hayo kwa pamoja  yamechangia kupandisha Kipimo cha Maendeleo ya Binadamu (Human  Development Index - H   kutoka asilimia 48.8 mwaka 2014 hadi asilimia 52  mwaka 2015.    Usimamizi wa Ukusanyaji wa Mapato ya Serikali    Mapato ya Ndani    Mheshimiwa Spika, katika mwaka 2015/16, Sera za Mapato zililenga  kukusanya mapato ya kodi na yasiyo ya kodi ya shilingi bilioni 13,999.52  (ikijumuisha mapato ya Mamlaka ya Serikali za Mitaa). Hadi kufikia Machi, 2016  jumla ya makusanyo ya ndani (ikijumuisha mapato ya Mamlaka ya Serikali za  Mitaa) yalikuwa shilingi bilioni 10,346.55 sawa na asilimia 74 ya makadirio  ya mwaka.    Mheshimiwa Spika, ili kuboresha ukusanyaji wa mapato ya kodi, Wizara  imeingia mikataba ya kiutendaji na Mamlaka ya Mapato Tanzania kuanzia ngazi  ya juu mpaka wasimamizi wa chini; kupitia TRA, Wizara imeendelea kuimarisha  matumizi ya mashine za kielektroniki (EF   ikiwa ni pamoja na kuanza kutoa  mashine hizo bure kwa wafanyabiashara na kupiga marufuku Taasisi, Wakala  wa Serikali, na Mamlaka za Serikali za Mitaa kufanya biashara na wazabuni  ambao hawatumii mashine hizo; kuboresha matumizi ya mfumo wa TANCIS  pamoja na Mfumo Mmoja wa Ukadiriaji wa Thamani za Bidhaa; Kuwatambua  walipa kodi kupitia tafiti mbalimbali na hatimaye kuwasajili; na Kutekeleza  utaratibu wa ulipaji kodi kwa kutumia vitalu vya kodi.    Mheshimiwa Spika, hatua nyingine zilizochukuliwa ni pamoja na:  kuwatambua na kuwasajili wajasiriamali walio kwenye sekta isiyo rasmi na  kufuatilia mwenendo wa malipo yao; Kutekeleza mkakati wa ulipaji kodi kwa  hiari; Kufanya utafiti kuhusu kodi za pango za majengo ambazo zinatoa  mwelekeo wa kodi za mapato kutoka kwa wenye majengo ya biashara; Kutumia  mifumo ya TEHAMA katika kusajili na malipo ya kodi; na uwasilishaji kwa njia ya  kielektroniki wa Ritani za kodi ya ongezeko la thamani na miamala ya forodha.  Aidha, Serikali ilikamilisha Sheria ya Usimamizi wa Mapato ya Mafuta na Gesi ya  mwaka 2015 yenye lengo la kuhakikisha kuwa matumizi ya mapato yatokanayo  na mafuta na gesi yatasimamiwa ipasavyo kwa manufaa ya kizazi cha sasa na  vizazi vijavyo.    Mheshimiwa Spika, katika kuimarisha ukusanyaji wa mapato yasiyo ya  kodi Wizara imesimamia na kuhimiza utumiaji wa mfumo wa kielektroniki katika  utoaji wa risiti kwa tozo, faini, ada na malipo mengine yote ya Serikali Kuu,  Mamlaka za Serikali za Mitaa na Mawakala wote wa Serikali. Aidha, Wizara  imeendelea kuhimiza uongezaji wa kufanya uthamini wa majengo mijini ili  kuhakikisha ulipaji wa viwango stahiki; na kusimamia kwa karibu zaidi Mashirika  ya Umma na Wakala wa Serikali ili kuhakikisha Serikali inapata gawio stahiki,  matumizi yasiyo na tija yanaondolewa na mapato ya ziada yanachangia Mfuko  Mkuu wa Serikali.    Misaada na Mikopo    Mheshimiwa Spika, Wizara ililenga kuendeleza ushirikiano na wadau  mbalimbali wakiwemo Washirika wa Maendeleo katika kutekeleza mipango ya  maendeleo. Katika mwaka 2015/16, Washirika wa Maendeleo waliahidi  kuchangia bajeti ya Serikali kwa kiasi cha shilingi bilioni 2,322.5 ambapo  misaada ya Kibajeti ni shilingi bilioni 660, Mifuko ya kisekta ni shilingi  bilioni 199 na miradi ya Maendeleo ni shilingi bilioni 1,463.    Mheshimiwa Spika, hadi kufikia Machi, 2016 kiasi cha shilingi bilioni    ,064.89 sawa na asilimia 46 kimepokelewa. Kati ya kiasi hicho, Misaada ya  kibajeti ni shilingi bilioni 169.6 (sawa na asilimia 26 ya aha  , Mifuko ya  kisekta ni shilingi bilioni 243.96 (sawa na asilimia 123 ya aha   na Miradi ya  Maendeleo shilingi bilioni 651.32 (sawa na asilimia 46 ya aha  .    Mheshimiwa Spika, kupungua kwa misaada toka nje kunatokana na  kujiondoa kwa baadhi ya Washirika wa Maendeleo wanaochangia kupitia  Misaada na mikopo ya kibajeti na baadhi ya Washirika wa Maendeleo kupunguza  ahadi zao. Wafadhili wanaochangia kupitia misaada ya kibajeti walipunguza  michango yao kutoka shilingi bilioni 660 mpaka shilingi bilioni 399 katikati  ya mwaka wa fedha 2015/16 na wengine kuhusisha utoaji wa fedha na masharti  ambayo hayakuwemo katika makubaliano ya awali. Katika kushughulikia  changamoto hizi, Serikali inaendelea na mazungumzo na Washirika wa  Maendeleo ili kuhakikisha kwamba fedha zilizoahidiwa zinatolewa kwa wakati.    . Uandaaji na Usimamizi wa Utekelezaji wa Bajeti ya  Serikali    Mheshimiwa Spika, katika kutekeleza jukumu la Uandaaji na Usimamizi  wa Utekelezaji wa Bajeti ya Serikali, Wizara imeratibu uandaaji wa Mwongozo  wa Mpango na Bajeti wa Mwaka 2016/17 pamoja na Kitabu cha Taarifa ya Hali  ya Uchumi kwa mwaka 2015 na; kufanya marekebisho ya takwimu za Bajeti ya  Mafungu mbalimbali kwenye mfumo wa IFMS na kuchapisha vitabu vya bajeti ya  mwaka wa fedha 2015/16 (Juzuu Na. II, III &   . Aidha, Wizara iliandaa,  kuchapisha na kusambaza kitabu cha tafsiri rahisi ya Bajeti ya Serikali ya mwaka  wa fedha 2015/16 yaani “Citizen’s Budget”; na kuendesha mafunzo ya  wakufunzi wa kitaifa wa Sheria ya Bajeti ya Mwaka 2015 na kutoa mafunzo kwa  wadau mbalimbali kwa Mikoa 26, Halmashauri 182, pamoja na Wizara zote  nchini.    Mheshimiwa Spika, katika kuhakikisha usimamizi wa bajeti hasa kwenye  miradi ya maendeleo unazingatiwa, Wizara ilifanya ufuatiliaji wa fedha za  Mikopo ya wanafunzi wa elimu ya juu; mapato na matumizi ya VETA; fedha za  ‘Skills Development Levy’ kwa Mamlaka ya Elimu Tanzania. Aidha, Wizara  ilihakiki madeni ya Shirika la Habari Tanzania (TB  , Kampuni ya Magazeti  Tanzania (TSN), Kampuni ya Simu (TT   yanayodaiwa katika Taasisi  mbalimbali za Serikali na Shirika la kudhibiti nzige wa jangwani na nzige  wekundu. Wizara pia ilifanya ufuatiliaji wa fedha za SDL zilizotolewa kwenye  mradi wa “Support Skills Development Project” kwa Wizara ya Kazi.    . Usimamizi na Udhibiti wa Matumizi ya Fedha za Umma    Mheshimiwa Spika, katika kudhibiti matumizi ya fedha za umma, Wizara  kupitia Idara ya Mkaguzi wa Ndani Mkuu wa Serikali imeendelea kufanya  ukaguzi maalum katika Wizara na Taasisi mbalimbali za Serikali. Jukumu hilo  limetekelezwa kwa kufanya uhakiki wa madai ya walimu na watumishi wasio  walimu wa Serikali, watoa huduma ya chakula katika shule za msingi na  sekondari za Serikali, madai ya Wakandarasi, Washauri, madai ya fidia,  mirahaba na gharama za usimamizi wakati wa utekelezaji wa miradi ya  barabara.    Mheshimiwa Spika, shughuli nyingine zilizofanywa chini ya Usimamizi na  Udhibiti wa Matumizi ya Fedha za Umma ni kama inavyooneshwa kwenye kitabu  cha hotuba yangu kuanzia ukurasa wa 26 hadi na 28.    . Usimamizi wa Malipo    Mheshimiwa Spika, Wizara imeendelea kudhamini mafunzo ya muda  mrefu kwa watumishi 238 wa kada ya uhasibu, ugavi, uchumi na kompyuta  kutoka kwenye Wizara, Idara za Serikali, Sekretarieti za Mikoa, Manispaa,  Halmashauri za miji; na Watumishi wapatao 650 wa kada ya uhasibu  wamepatiwa mafunzo ya kutayarisha hesabu kwa kutumia viwango vya  kimataifa vya Uhasibu (IPSAS Accrua  . Aidha, Mfuko wa Bunge umeunganishwa  kwenye Mtandao wa Malipo wa kielektroniki wa TISS pamoja na EFT; Malipo ya    Mirathi (Death Gratuity) yameunganishwa kwenye mfumo wa “Electronic Fund  Transfer”. Mfumo huu umewezesha malipo kuingizwa kwenye akaunti za benki  za warithi moja kwa moja na hivyo kuharakisha malipo. Wizara imeendelea  kusimamia uendeshaji mtandao wa malipo wa Serikali (Integrated Financial  Management System – IFMS) kwa kutoa ushauri wa kitaalamu na kuziwezesha  Idara/Wizara za Serikali pamoja na Mikoa kutumia mtandao kwa ufanisi. Pia  kutatua matatizo ya kiufundi pale yanapotokea.    . Deni la Taifa    Mheshimiwa Spika, Serikali imeendelea kusimamia Deni la Taifa kwa  kuzingatia Sheria ya Mikopo, Dhamana na Misaada SURA 134. Aidha, msisitizo  umewekwa kukopa mikopo yenye masharti nafuu ambayo inakopwa kwa  uangalifu na kutumika kwenye miradi yenye vichocheo vya ukuaji wa uchumi,  ikiwemo ujenzi wa miundombinu ya barabara, reli, ujenzi wa mitambo ya kufua  umeme na ujenzi wa viwanja vya ndege.    Mheshimiwa Spika, kwa mwaka 2015/16, Serikali ilitenga shilingi bilioni    kwa ajili ya kulipa riba ya deni la nje. Hadi Machi, 2016 shilingi bilioni    sawa na asilimia 82 zilitumika kwa ajili hiyo. Aidha, Serikali ilitenga  shilingi bilioni 899.89 kwa ajili ya kulipa riba ya deni la ndani. Hadi Machi, 2016  shilingi bilioni 547.88 sawa na asilimia 61 zilitumika kwa ajili hiyo.    Mheshimiwa Spika, kwa mwaka wa fedha 2015/16 Serikali ilitenga pia  shilingi bilioni 421.20 kwa ajili ya kulipa mtaji wa deni la nje. Hadi Machi, 2016  shilingi bilioni 395.90 sawa na asilimia 94 zilitumika kwa ajili hiyo. Aidha, Serikali  ilitenga shilingi trilioni 2.7 kwa ajili ya kulipa mtaji wa deni la ndani. Hadi Machi,    shilingi trilioni 1.86 sawa na asilimia 69 zilitumika kwa ajili hiyo.    . Usimamizi wa Mali ya Serikali    Mheshimiwa Spika, katika jukumu la usimamizi wa mali ya Serikali,  Wizara imefanya uthamini wa ardhi, majengo na mali nyingine za Serikali  ambapo taasisi kumi zinaendelea kufanyiwa uthamini; Kuondosha mali chakavu  katika Wizara na Idara za Serikali ambapo jumla ya shilingi bilioni 2.06  zilikusanywa kutokana na mauzo ya magari na vifaa chakavu; na vibali vya  uondoshaji wa mali chakavu vilivyokuwa na thamani ya shilingi bilioni 1.68  vilitolewa kwa mamlaka na taasisi mbalimbali za Serikali.    . Ununuzi wa Umma    Mheshimiwa Spika, katika mwaka 2015/16 Wizara imepitia Sheria ya  Ununuzi wa Umma Na. 7 ya Mwaka 2011 na kupendekeza marekebisho ya  sheria hiyo; Kukamilisha uandaaji wa Sera ya Taifa ya Ununuzi wa Umma na  mkakati wa utekelezaji wake; Kuanza kutekeleza mpango wa mahitaji ya  mafunzo wa maafisa ununuzi na ugavi kwa kuwajengea uwezo wa namna ya  kupunguza vihatarishi katika ununuzi wa umma; Kuhakiki taarifa za maafisa    ununuzi na ugavi na kuziweka katika daftari la maafisa ununuzi na ugavi  Serikalini pamoja na kukamilisha maandalizi ya kufanya tathmini ya ufanisi wa  mfumo wa ununuzi wa umma nchini.    Mheshimiwa Spika, shughuli nyingine zilizotekelezwa chini ya Usimamizi  wa Ununuzi wa Umma, Rufaa za Zabuni za Umma, Huduma ya Ununuzi  Serikalini, na kupitia Bodi ya Wataalam wa Ununuzi na Ugavi ni kama  inavyooneshwa katika kitabu cha hotuba yangu kuanzia ukurasa wa 31 hadi  ukurasa wa 36.    . Ukaguzi wa Hesabu za Serikali    Mheshimiwa Spika, Ofisi ya Mdhibiti na Mkaguzi Mkuu wa Hesabu za  Serikali, ilifanya ukaguzi wa mapato na matumizi ya Serikali kwa kipindi cha  mwaka 2014/15 kwa mujibu wa Ibara ya 143 ya Katiba ya Jamhuri ya  Muungano wa Tanzania. Aidha, Ofisi ilifanya ukaguzi wa hesabu za Wizara na  Idara za Serikali zinazojitegemea 63, mikoa 25 ya Tanzania Bara; Wakala za  Serikali 32, Mifuko maalum na Taasisi nyingine za Serikali 45, Balozi 34 za  Tanzania nje ya nchi, na hivyo kufanya jumla ya Taasisi zote zilizokaguliwa chini  ya Serikali Kuu kufikia 199. Ukaguzi mwingine ulifanyika kwenye Mamlaka za  Serikali za Mitaa 164 na Mashirika ya Umma 102 kati ya Mashirika 186.    Mheshimiwa Spika, kazi nyingine za Ukaguzi wa Hesabu za Serikali  zilizofanyika ni kama inavyooneshwa katika kitabu cha hotuba yangu kuanzia  ukurasa wa 37 hadi ukurasa wa 39.    . Usimamizi wa Mashirika na Taasisi za Umma    Mheshimiwa Spika, Wizara kupitia Ofisi ya Msajili wa Hazina ina jukumu  la kusimamia rasilimali za Serikali ambapo rasilimali hizi ni pamoja na uwekezaji  wa Serikali katika hisa za Mashirika ya Umma na ya Binafsi. Aidha, katika  kutekeleza jukumu hili, Wizara husimamia utendaji wa Mashirika na Taasisi za  Umma na kutoa ushauri kwa Serikali juu ya uwekezaji wake na nini kifanyike ili  kuimarisha uendeshaji wa Taasisi na Mashirika ya Umma yanayosimamiwa na  Wizara yapatayo 216.    Mheshimiwa Spika, katika kutekeleza jukumu hili, Wizara kwa mwaka    /16 imekamilisha Taarifa ya uwekezaji wa Serikali kwenye Mashirika na  Taasisi za Umma na kuiwasilisha kwa Mdhibiti na Mkaguzi Mkuu wa Hesabu za  Serikali - CAG; Kukirejesha kwenye umiliki wa Serikali Kiwanda cha General Tyre  kwa kununua hisa za mbia; Kukamilisha uhakiki wa madai wa waliokuwa  watumishi kwenye mashirika yaliyobinafsishwa; Kufanya Ukaguzi wa  Kimenejimenti kwenye Taasisi tano ambazo ni Chuo cha Kumbukumbu ya  Mwalimu Nyerere – Kivukoni, Shirika la Elimu - Kibaha, Bodi ya Kahawa  Tanzania na Chuo cha Ubaharia - Dar Es Salaam na Makumbusho ya Taifa  ambapo taarifa ya kaguzi hizo zimeandaliwa.    Mheshimiwa Spika, mambo makubwa yaliyobainika katika kaguzi hizo za  kimenejimenti ni pamoja na: Matumizi yasiyoridhisha ya rasilimali watu na  fedha; ajira zisizozingatia utaratibu; ulipaji marupurupu na posho usiozingatia  utaratibu na nyaraka za Msajili wa Hazina; madeni ya wazabuni ya muda mrefu  yaliyolimbikizwa kutokana na ukosefu wa fedha, kutokana na ukosefu wa fedha;  baadhi ya Taasisi kuingia mikataba ya kibiashara ambayo haina maoni ya Ofisi  ya Mwanasheria Mkuu wa Serikali, uendeshaji wa Taasisi bila kuzingatia vigezo  vya utawala bora kwa baadhi ya taasisi na hivyo kushindwa kutumia rasilimali  zilizopo kwa weledi na tija; na Mamlaka za uteuzi kushindwa kuteua Bodi za  Wakurugenzi kwa wakati kwa baadhi ya taasisi na kusababisha maamuzi ya  msingi kuchelewa kufanyika au kutokufanyika kabisa.    Mheshimiwa Spika, hatua mbalimbali zimechukuliwa ili kurekebisha  mapungufu yaliyobainishwa katika kaguzi hizo ikiwemo; kuzijulisha Wizara  Mama pamoja na mamlaka nyingine za Serikali matokeo ya kaguzi hizo ili ziweze  kuchukua hatua stahiki kwa Taasisi na Mashirika wanayoyasimamia; Ofisi ya  Msajili wa Hazina kutoa maelekezo ya kusitisha malipo ya posho yasiyozingatia  nyaraka na kanuni za Utumishi na kanuni za fedha, kuziagiza Taasisi husika  kuandaa miongozo inayohitajika katika uendeshaji wa Taasisi na Mashirika,  kuziagiza Bodi za Taasisi kuchukua hatua stahiki dhidi ya mapungufu  yaliyobainishwa kwenye kaguzi na kumuomba Mwanasheria Mkuu wa Serikali  kupitia upya mikataba ya kibiashara iliyoingiwa na Taasisi na Mashirika ya  Umma.    Mheshimiwa Spika, Wizara pia ilifanya uperembaji (Monitoring and  Evaluation) kwenye Taasisi na Mashirika ya Umma 55 yaliyobinafsishwa kwa  lengo la kukagua ufanisi na kuhakiki utekelezaji wa masharti kulingana na  mikataba ya ununuzi kwa mujibu wa agizo la Mheshimiwa Rais wakati wa  ufunguzi wa Bunge la 11. Baadhi ya mashirika hayo ni Mwanza Textile,  Shinyanga Meat, Ilemela Fisheries, Manawa Ginneries, Blanket Manufacturing,  Mtwara Cashewnut Factory, Likombe Cashewnut, Newala I Cashewnut Factory,  Newala II Cashewnut Factory, Mtama Cashewnut Factory, Mufindi Pyrethrum  Factory, TTA Dabaga, Mufindi Tea Company, Ludodolelo Pyrethrum Factory na  Mahenye Farm. Kilichobainika ni kuwa baadhi ya wawekezaji kushindwa  kutekeleza masharti ya mikataba hususan kuwekeza kwa kuzingatia mpango wa  uwekezaji uliokubalika kati ya Serikali na Wawekezaji.    Mheshimiwa Spika, baada ya uperembaji huu Wizara imechukua hatua  mbalimbali zikiwemo: Kuwaita wawekezaji wote waliobainika kutotekeleza  mikataba ya mauzo; Kutoa notisi ya kusudio la kuvunja mikataba ya mauzo kwa  baadhi ya wawekezaji; Kuvunja mkataba wa mauzo na wawekezaji; Kusaidia  kutatua baadhi ya changamoto ambazo zimesababisha kutotekelezwa ipasavyo  kwa mikataba ya mauzo ikiwemo kutokuwepo mipango wa Uwekezaji; na  kuwapongeza baadhi ya wawekezaji ambao wameendelea kufanya vizuri katika  kuendeleza mali walizonunua na kuchochea shughuli za kiuchumi na hatimaye  kuchangia kwenye pato la Taifa.    . Mafao ya Wastaafu na Mirathi    Mheshimiwa Spika, dhana ya msingi ya sekta ya hifadhi ya jamii  imejikita katika kuhakikisha kuwa wananchi wanawezeshwa kuishi maisha yenye  staha kwa kupata huduma za msingi katika vipindi vya uzee, maradhi, ukosefu  wa kazi, uzazi, kifo na hali nyingine itakayosababisha mtu asiweze kufanya  shughuli za kujiongezea kipato. Serikali kwa kutambua mchango mkubwa  uliotolewa na wastaafu katika ujenzi wa Taifa imeendelea kuboresha huduma ya  malipo kwa wastaafu, kwa kulipa pensheni moja kwa moja kwenye akaunti zao  kwa kutumia mfumo wa TEHAMA wa Benki Kuu ya Tanzania uitwao TACH  kuanzia mwezi Mei, 2015. Aidha kumbukumbu za wastaafu zimeendelea  kuhifadhiwa kwenye mfumo wa TEHAMA unaoitwa SAPERION ambapo hadi  Machi, 2016 kumbukumbu za wastaafu 66,666 zilikuwa zimewekwa kwenye  mfumo huo.    Mheshimiwa Spika, kwa kutambua umuhimu huo wa hifadhi ya jamii  kwa watumishi wa Umma na kwa kuzingatia sheria na kanuni za mifuko ya  hifadhi ya jamii, Wizara hadi Machi, 2016 iliwasilisha mchango wa mwajiri kiasi  cha shilingi bilioni 274.0.    . Udhibiti wa Fedha Haramu na Ufadhili wa Ugaidi    Mheshimiwa Spika; katika mwaka 2015/16 Wizara kupitia Kitengo cha  Kudhibiti Utakasishaji wa Fedha Haramu imeendelea kusimamia utekelezaji wa    Sheria ya Udhibiti wa Utakasishaji wa Fedha Haramu. Hadi kufikia Machi, 2016  Wizara imepokea na kuchambua taarifa 164 za miamala shuku inayohusu fedha  haramu na ufadhili wa ugaidi. Kati ya hizo, taarifa 52 za kiintelijensia  ziliwasilishwa kwenye vyombo vinavyosimamia utekelezaji wa sheria kwa  uchunguzi. Aidha, Wizara ilikagua watoa taarifa mbalimbali ikiwa ni pamoja na  benki 17 na kampuni ya masoko ya hisa moja.    Mheshimiwa Spika, Wizara pia ilisaini Hati za Makubaliano  (Memorandam of Understanding) na wadau wa ndani na nje ya nchi ikiwemo  Taasisi ya Kuzuia na Kupambana na Rushwa na Kitengo cha Kudhibiti  Utakasishaji wa Fedha Haramu cha Zimbabwe na hivyo kufanya idadi ya hati za  makubaliano na vitengo mbalimbali kuwa kumi; Kutoa elimu na mafunzo kwa  wadau mbalimbali wakiwemo watoa taarifa za jinsi ya kutumia mfumo maalum  wa uchambuzi wa taarifa wa kompyuta kwa ajili ya kurahisisha uwasilishaji wa  taarifa za miamala shuku na uchambuzi; na Kuratibu na kusimamia zoezi la  Kitaifa la kutathmini viashiria hatarishi vya fedha haramu na ufadhili wa ugaidi.    . Tume ya Pamoja ya Fedha    Mheshimiwa Spika, katika mwaka 2015/16 Wizara kupitia Tume ya  Pamoja ya Fedha imekamilisha Ripoti ya Stadi kuhusu Mwenendo wa Uchumi na  Mapato ya Muungano ambayo lengo lake ni kuiwezesha Tume kushauri na  kupendekeza namna bora ya kuboresha vyanzo vya mapato ya muungano kwa  kuzingatia mwenendo wa uchumi. Ripoti ya stadi hiyo imewasilishwa katika    Serikali ya Jamhuri ya Muungano wa Tanzania na Serikali ya Mapinduzi  Zanzibar.    . Ubia kati ya Serikali na Sekta Binafsi    Mheshimiwa Spika, katika mwaka 2015/16, Wizara imeendelea kupokea  na kuchambua miradi ya ubia kwa lengo la kuiidhinisha kwa mujibu wa Sheria.  Wizara kupitia Kitengo chake cha Ubia kati ya Sekta ya Umma na Sekta Binafsi  imechambua na kuidhinisha mradi wa kufua umeme wa Kinyerezi lll. Aidha,  upembuzi yakinifu wa mradi wa barabara ya tozo kati ya Dar es Salaam na  Chalinze unaendelea kufanyika. Kadhalika, Serikali ipo katika hatua ya mwisho  kumpata mshauri elekezi kwa ajili ya mradi wa kuzalisha madawa muhimu na  utengenezaji wa vifaa tiba chini ya Bohari Kuu ya Madawa (MS  . Vilevile,  Wizara kupitia kitengo chake cha ubia inafanya uchambuzi wa maandiko ya  mradi wa uendeshaji wa daraja la Kigamboni kwa lengo la kuidhinisha Mradi huo  tayari kwa kuandaliwa mkataba wa uendeshaji.    Mheshimiwa Spika, sambamba na uchambuzi wa miradi, katika mwaka    /16 mafunzo mbalimbali yalitolewa kwa makundi sita yakiwemo watunga  sera; Maofisa Waandamizi Serikali Kuu na Serikali za Mitaa; Taasisi Binafsi;  Mashirika ya Umma; Taasisi za Serikali; na taasisi za fedha kutegemea na  mahitaji na majukumu ya kila kundi. Jumla ya wadau 217 walipatiwa mafunzo  kuhusu Sera, Sheria na Kanuni za Miradi ya Ubia.    . USIMAMIZI NA URATIBU WA TAASISI NA MASHIRIKA YA  UMMA CHINI YA WIZARA    Mheshimiwa Spika, kama nilivyoeleza hapo awali, Wizara yangu  inaratibu na kusimamia mashirika na Taasisi za Umma 35 zilizo chini yake.  Utekelezaji wa majukumu ya Taasisi na Mashirika haya kwa mwaka 2015/16 ni  kama inavyooneshwa katika kitabu cha hotuba yangu kuanzia ukurasa wa 46  hadi ukurasa wa 75. Aidha, utekelezaji wa miradi ya maendeleo chini ya Wizara  kwa mwaka 2015/16, ikijumuisha mafanikio pamoja na changamoto ni kama pia  unavyooneshwa katika kitabu cha hotuba yangu kuanzia ukurasa wa 76 hadi  ukurasa wa 82.    MALENGO YA MPANGO NA BAJETI KWA MWAKA 2016/17    Mheshimiwa Spika, baada ya kuelezea utekelezaji wa mjukumu ya  Wizara kwa kina kwa mwaka 2015/16, naomba sasa nieleze malengo ya  Mpango na Bajeti kwa mwaka 2016/17.    MAJUKUMU YA WIZARA    Kubuni na Kusimamia Utekelezaji wa Sera za Uchumi  Jumla    Mheshimiwa Spika, katika mwaka 2016/17 Wizara imepanga kuendelea  kuimarisha Sera ya fedha ili iendane na sera ya bajeti kwa lengo la kudhibiti na  kupunguza mfumuko wa bei pamoja na tofauti kati ya riba za amana na zile za  mikopo.    Uratibu wa Mipango ya Maendeleo ya Taifa    Mheshimiwa Spika, katika mwaka 2016/17 Wizara imepanga kuendelea  kuwaelimisha wadau mbalimbali kuhusu wajibu wao katika kutekeleza Mpango  wa Pili wa Maendeleo wa Miaka Mitano (2011/12 – 2020/21); Kuandaa Mpango  wa Maendeleo wa Taifa wa Mwaka 2017/18; Kufuatilia utekelezaji wa Miradi ya  Maendeleo na; Kuchapisha, kusambambaza na kuelimisha wadau mbalimbali  kuhusu Mwongozo wa Usimamizi wa Uwekezaji wa Umma (PIM – O  . Shughuli  hii inalenga kuimarisha taratibu za uibuaji, utekelezaji na usimamizi wa miradi  ya maendeleo ili kuhakikisha kuwa miradi inayoibuliwa inatekelezwa kikamilifu  na kwa mafanikio makubwa.    Uratibu wa Mikakati ya Kupunguza Umaskini    Mheshimiwa Spika, Wizara kwa mwaka 2016/17 imepanga kuandaa  mpango wa kitaifa wa ufuatiliaji na tathmini wa jitihada za kuondoa umaskini,  ikiwemo viashiria vya kupima utekelezaji wa Malengo ya Maendeleo Endelevu.  Mpango huu utasaidia kufuatilia utekelezaji wa programu za kuondoa umaskini  katika sekta mbalimbali, kuibua changamoto na kurekebisha kasoro kila mwaka;  Kuandaa Taarifa ya Hali ya Umaskini na Maendeleo ya Watu; Kuanzisha kituo  cha utunzaji na utoaji wa taarifa mbalimbali kuhusu programu za kuondoa  umaskini na maendeleo ya watu; Kuandaa mwongozo wa namna ya kuibua na  kutumia fursa za kiuchumi katika maeneo yanayowazunguka wananchi katika  halmashauri mbalimbali nchini. Hatua hii itaongeza ushiriki wa wananchi  hususani vijijini katika miradi ya uzalishaji na kuongeza kipato; na kufanya tafiti  mbalimbali kuhusu masuala ya kuondoa umaskini hususan namna bora na  endelevu ya kuboresha jitihada za Serikali katika kuinua hali ya maisha ya  watanzania walio chini ya mstari wa umaskini na kuongeza kasi katika kuleta  maendeleo ya binadamu.    Usimamizi wa Ukusanyaji wa Mapato ya Serikali    Mapato ya Ndani    Mheshimiwa Spika, ili kuimarisha ukusanyaji wa mapato, katika mwaka    /17 Wizara pamoja na mambo mengine imepanga kuendelea na mfumo wa    dirisha moja la kielektroniki kati ya Mamlaka ya Bandari Tanzania na Mamlaka  ya Mapato; kuendelea kudhibiti mizigo yote inayoingia kutoka bandari kavu  zote; kuendelea kuimarisha mapato kwenye ushuru wa forodha na bidhaa;  kuendelea kusimamia matumizi ya mashine za kielektoniki (EFDs); kushughulikia  kwa haraka rufaa za pingamizi na kodi; kufanya kaguzi kwa kuzingatia viashiria  hatarishi vya uvujaji wa mapato ya Serikali; kusimamia misamaha ya kodi ili  kuhakikisha inatolewa tu kwa wale wanaostahili na inatumika ipasavyo na;  kuendelea kutoa elimu ya walipa kodi kuhusu umuhimu wa kulipa kodi kwa  maendeleo ya nchi.    Misaada na Mikopo    Mheshimiwa Spika, katika mwaka 2016/17 Serikali itaendelea  kushirikiana na wadau mbalimbali ili kupata fedha za nje za kugharamia miradi  ya maendeleo. Serikali itaelekeza fedha za nje katika kutelekeza miradi mikubwa  ya maendeleo itakayochochea ukuaji wa uchumi sambamba na kuongeza ufanisi  wa ukusanyaji wa mapato ya ndani na kuimarisha usimamizi wa matumizi ya  Serikali. Hata hivyo, azma ya Serikali ni kupunguza na hatimaye kuondokana na  utegemezi wa kibajeti.    Mheshimiwa Spika, Serikali kwa kushirikiana na Washirika wa  Maendeleo tumekubaliana kuwaleta Washauri Elekezi wa kimataifa ili waweze  kufanya tathmini ya ushirikiano wetu pamoja na namna ya kuendesha  majadiliano. Lengo ni kuboresha ushirikiano wa maendeleo na kushauriana na    Serikali juu ya njia nzuri ya kupokea fedha za nje ili ziweze kuwekezwa kwenye  miradi ya maendeleo yenye kuleta ufanisi zaidi.    Uandaaji na Usimamizi wa Utekelezaji wa Bajeti ya  Serikali    Mheshimiwa Spika, Wizara kwa mwaka 2016/17 imepanga pamoja na  mambo mengine kuendelea kuandaa na kusimamia utekelezaji wa bajeti ya  Serikali inayojumuisha matumizi ya kawaida na maendeleo; Kuendelea kupitia  mfumo wa uwasilishaji wa bajeti za Wizara, Idara za Serikali, Mikoa na  Halmashauri na kuhakikisha kuwa Sera na Mipango ya Kitaifa na ile ya Kisekta  vyote vimeingizwa ipasavyo katika Bajeti ya Serikali na kutengewa fedha;  Kufanya tathmini ya Bajeti ya Serikali kwa lengo la kuhakikisha kuwa inazingatia  mahitaji ya makundi yote ya jamii; Kuendelea kuimarisha mifumo ya Kompyuta  ya uandaaji bajeti ili kukidhi mahitaji ya taarifa mbalimbali zinazohitajika na;  Kuendelea kujenga uwezo wa Wizara, Idara za Serikali, Mikoa na Idara katika  uandaaji wa bajeti ya muda wa kati, usimamiaji wake na utoaji taarifa za  utekelezaji ikiwa ni pamoja na ufuatiliaji na tathmini kwa wakati.    Usimamizi na Udhibiti wa Matumizi ya Fedha za Umma    Mheshimiwa spika, katika mwaka 2016/17 Wizara imepanga kuandaa  na kukamilisha Programu ya Usimamizi na udhibiti wa matumizi ya fedha za  umma Awamu ya Tano ya Miaka Mitano 2017/2018 -2021/22; Kuendelea    kuwajengea uwezo watumishi wa Serikali wa kada zinazohusiana na usimamizi  wa fedha za umma; Kufanya tathmini ya utekelezaji wa programu kwa  kushirikiana na wadau wa maendeleo ili kupima mafanikio ya utekelezaji wa  Progam ya Awamu ya Nne na; Kusimamia na Kuratibu zoezi la Upimaji wa  Mifumo ya Fedha - Public Expenditure and Financial Accountability katika  Mamlaka za Serikali za Mitaa.    Usimamizi wa Malipo    Mheshimiwa Spika, katika mwaka 2016/17 Wizara imepanga kuendelea  kutoa udhamini wa masomo kwa wahasibu, wakaguzi, wagavi na wataalamu wa  kompyuta kutoka Serikali Kuu na Serikali za Mitaa ambao wapo vyuoni;  Kusimika Mfumo wa TISS katika Halmashauri zipatazo 58 zilizopo katika Mikoa  ya Dar es Salaam, Mbeya, Mwanza, Arusha, Tanga, Morogoro na Dodoma.  Wizara imepanga kuendelea kusimamia, kuimarisha na kuboresha uendeshaji na  uunganishaji wa mtandao wa malipo wa Serikali. Aidha, Wizara imepanga  kuunganisha Mfumo wa Malipo wa EFT katika Wizara ya Fedha na Mipango,  Afya na Ustawi wa Jamii na Wizara ya Elimu na Mafunzo ya Ufundi;  Kuunganisha mfumo wa uwasilishaji mapato wa Mamlaka ya Mapato Tanzania -  Tanzania Revenue Gateway System (RGS) na mfumo wa Hazina - Treasury  Revenue Accounting System kwa lengo la kupata taarifa za mapato ya kodi  kutoka TRA kielektroniki.    Mheshimiwa Spika, Wizara imepanga pia kufuatilia utekelezaji wa  Miongozo ya ukaguzi wa ndani; kukagua mfumo wa kuandaa bajeti; Kufanya  ukaguzi maalum kadri ya mahitaji ya Mlipaji Mkuu wa Serikali na wadau  wengine; na kuendelea kutoa mafunzo na kufanya ufuatiliaji wa miongozo  mbalimbali ambayo imetolewa na Wizara kwa wakaguzi wa ndani wote na  wadau mbalimbali wanaotumia miongozo hiyo.    Deni la Taifa    Mheshimiwa Spika, Wizara kwa mwaka 2016/17 imepanga kuendelea  kulipa madeni mbalimbali yaliyokopwa na Serikali ili kugharamia miradi ya  maendeleo nchini pamoja na kuwasilisha michango ya Serikali kwenye Mifuko ya  Hifadhi za Jamii. Aidha, kwa kuwa malipo ya fidia kwa wafanyakazi waliokuwa  wakipata ajali mahala pa kazi yalikuwa hayashughulikiwi ipasavyo na waajiri na  mifuko iliyopo ya Hifadhi ya Jamii ambayo mingi ni ya Pensheni, Serikali  ilianzisha Mfuko wa Fidia kwa Wafanyakazi na Wizara kwa mwaka 2016/17  imepanga kuanza kuwasilisha mchango wa mwajiri kwenye Mfuko wa Fidia kwa  Wafanyakazi ili watumishi wa umma wakipata ajali mahala pa kazi waweze  kulipwa na Mfuko huu kwa wakati.    Usimamizi wa Mali ya Serikali    Mheshimiwa Spika, katika mwaka 2016/17 Wizara chini ya jukumu lake  la kusimamia mali ya Serikali imepanga kufanya uthamini wa ardhi na majengo    kuwa na taarifa sahihi za mali ya Serikali; Kuendelea kuondosha mali chakavu,  sinzia na zilizokwisha muda wake; na Kufanya uhakiki wa mali za watu binafsi  zilizo chini ya uangalizi wa Serikali na zile zinazotokana na utaifishwaji kwa  lengo la kuepuka ulipaji wa fidia usiokuwa wa lazima. Aidha, Wizara itahakiki  mali katika Wizara, Idara zinazojitegemea na Wakala za Serikali ili kutoa ushauri  wa kupunguza hasara zinazotokana na matumizi yasiyo sahihi.    Ununuzi wa Umma    Mheshimiwa Spika, katika mwaka 2016/17 Wizara kupitia Wakala wa  Huduma ya Ununuzi Serikalini imepanga kutekeleza yafuatayo: Kufanya mapitio  ya kanuni za ununuzi wa umma; Kuandaa mwongozo wa utekelezaji wa  shughuli za ununuzi wa umma nchini; Kuwajengea uwezo wadau mbalimbali wa  ununuzi nchini juu ya utekelezaji wa Sera ya Taifa ya Ununuzi wa Umma na  kukamilisha tathmini ya ufanisi wa mfumo wa ununuzi wa umma nchini. Aidha,  Wizara imepanga kutekeleza mpango wa mafunzo wa maafisa ununuzi na ugavi  walioko katika Serikali Kuu na Mamlaka za Serikali za Mitaa kwa kuwajengea  uwezo juu ya usimamizi wa mikataba ya ununuzi; Kutoa mafunzo ya matumizi  ya mfumo wa malipo wa EPICOR 9 kwa baadhi ya maafisa ununuzi na ugavi    Serikalini pamoja na kuendelea kuhakiki taarifa za maafisa ununuzi na ugavi na  kuziweka katika daftari la maafisa ununuzi na ugavi Serikalini.    Mheshimiwa Spika, kazi nyingine zilizopangwa kufanywa na Wizara kwa  mwaka 2016/17 ni pamoja na kukamilisha mfumo wa manunuzi kwa njia ya  mtandao na kuanza kuutumia kwa majaribio kwenye robo ya pili ya mwaka    /17 kwa manunuzi ya madawa na vifaa tiba pamoja na manunuzi ya bidhaa  mtambuka; Kuongeza uwezo wa watumiaji wa Sheria ya Ununuzi wa Umma kwa  kufanya mafunzo kwa wanataaluma na wadau wengine ikiwa ni pamoja na  kufanya utafiti juu ya taaluma ya ununuzi na ugavi utakaopelekea kutoa ushauri  kwa Serikali kwenye maeneo ya taratibu na sera za ununuzi na ugavi na;  Kuongeza kiwango cha ufaulu wa watahiniwa toka kiwango cha sasa cha  asilimia 42.8 hadi kufikia asilimia 50 kwa kuboresha mazingira ya kujifunzia.    Mheshimiwa Spika, katika mwaka 2016/17, Wizara kupitia Wakala wa  Huduma ya Ununuzi Serikalini imepanga kuendelea na ununuzi wa magari kwa  pamoja; Kuongeza uwezo wa Wakala wa kuhifadhi mafuta kufikia wastani wa  lita 50,000 kila mkoa katika mikoa ya Iringa, Kigoma, Mbeya, Morogoro na  Mwanza; Kuanza ujenzi wa ofisi, ghala na kisima cha mafuta katika mikoa ya  Geita, Katavi, Njombe na Simiyu. Aidha, Wakala wa Huduma ya Ununuzi  Serikalini utaendelea na kazi ya kufunga mfumo wa udhibiti na usimamizi wa  mafuta ya magari na mitambo katika mikoa ya Arusha, Dodoma, Iringa, Mbeya,  Mwanza, Morogoro, Ruvuma, Singida na Tanga.    Ukaguzi wa Hesabu za Serikali    Mheshimiwa Spika, katika mwaka 2016/17 Wizara kupitia Ofisi ya Taifa  ya Ukaguzi imelenga kuendelea kufanya ukaguzi wa mapato na matumizi ya  Serikali kwa kipindi cha mwaka 2015/16. Ukaguzi utaelekezwa katika ukusanyaji  wa mapato na matumizi ya Serikali Kuu, Mamlaka za Serikali za Mitaa, Taasisi za  Serikali na Mashirika ya Umma. Aidha, ukaguzi utahusisha Sekta ya mafuta na  gesi na pia ukaguzi katika sekta ya madini utaimarishwa. Wizara itaendelea  kuimarisha uwezo wa kitaalam kwa Wakaguzi wake, na kuendelea na ujenzi wa  majengo ya Ofisi ya Taifa ya Ukaguzi ili kuongeza uhuru wa wakaguzi  kutekeleza majukumu yao kwa ufanisi na tija zaidi ili kukidhi matakwa ya  viwango vya kimataifa vya taasisi za ukaguzi pamoja na maazimio ya kimataifa  ya Lima na Mexico ambayo Tanzania imeyaridhia.    Usimamizi wa Mashirika na Taasisi za Umma    Mheshimiwa Spika, katika mwaka 2016/17 Wizara kupitia Ofisi ya Msajili  wa Hazina, itaendelea kufanya uhakiki wa mali za taasisi na mashirika za umma  zilizoingizwa katika daftari la mali; Kufuatilia na kuhakiki mali za mashirika  yaliyobinafsishwa ili kubaini mali ambazo hazikuingizwa kwenye orodha ambazo  hivi sasa zinamilikiwa kinyume na sheria ili zirejeshwe Serikalini; Kufanya utafiti  wa taasisi ambazo zina vyanzo binafsi vya mapato kwa lengo la kuangalia  uwezekano wa kuziondoa kwenye utegemezi wa ruzuku ya Serikali; na    kukamilisha maandalizi ya mfumo wa tathmini na ufuatiliaji kwa taasisi na  mashirika ya umma.    Mafao ya Wastaafu na Mirathi    Mheshimiwa Spika, kwa mwaka 2016/17 shilingi trilioni 1.14  zimetengwa kwa ajili ya kulipa mchango wa mwajiri kwenye Mifuko ya Hifadhi  ya Jamii. Aidha, Wizara itaendelea kuboresha kumbukumbu za wastaafu ikiwa ni  pamoja na kulipa pensheni kwa wakati.    Udhibiti wa Fedha Haramu na Ufadhili wa Ugaidi    Mheshimiwa Spika, katika mwaka 2016/17 Wizara imepanga kuendelea  kupokea na kuchambua taarifa za miamala shuku zinazohusu utakasishaji wa  fedha haramu na ufadhili wa ugaidi; Kuendelea kuwasilisha taarifa za intelijensia  kwenye vyombo vinavyosimamia utekelezaji wa sheria kwa ajili ya uchunguzi;  Kukamilisha zoezi la kutathmini mianya na viashiria vya fedha haramu na  ufadhili wa ugaidi nchini; Kuendelea na utekelezaji wa mikakati ya kitaifa na  kimataifa ya udhibiti wa fedha haramu na ufadhili wa ugaidi; na kuendelea na  ukaguzi wa taasisi mbalimbali za fedha na zisizo za fedha ili kubaini kama sheria  na miongozo ya kudhibiti utakasishaji wa fedha haramu na ufadhili ugaidi  inafuatwa ipasavyo.    Tume ya Pamoja ya Fedha    Mheshimiwa Spika, kwa mwaka 2016/17 Wizara kupitia Tume ya  Pamoja ya Fedha imepanga kuendelea kufanya stadi ya uwekezaji katika  mambo ya muungano. Stadi hii inalenga kubaini ushiriki wa pande mbili za  muungano katika uwekezaji kwa mambo ya muungano. Aidha, Wizara  inakusudia kufanya mapitio ya stadi zilizofanywa na Tume kuhusu mfumo bora  wa kodi wa Jamhuri ya Muungano wa Tanzania ikiwa ni pamoja na uchambuzi  wa masuala ya fedha yanayohusu mambo ya muungano.    Ubia kati ya Serikali na Sekta Binafsi    Mheshimiwa Spika, katika mwaka 2016/17 Wizara itaendelea kupokea  na kuchambua miradi ya ubia kwa lengo la kuiidhinisha; Kutoa ushauri kwa  Wizara na Taasisi za Serikali katika kuchagua miradi bora ya ubia; Kuziwezesha  taasisi zenye miradi ya ubia kuajiri washauri elekezi pamoja na kuendelea kutoa  elimu kwa wadau mbalimbali kuhusu sera, sheria na kanuni za miradi ya ubia.    USIMAMIZI NA URATIBU WA TAASISI NA MASHIRIKA  YA UMMA CHINI YA WIZARA    Mheshimiwa Spika, mipango na malengo ya bajeti kwa mwaka 2016/17  kwa upande wa mashirika na taasisi za umma zilizochini ya Wizara ni kama    inavyooneshwa katika kitabu cha hotuba yangu kuanzia ukurasa wa 97 hadi  ukurasa wa 121.    MAKADIRIO YA MAPATO KWA MWAKA 2016/17    MAKADIRIO YA MAPATO    Mheshimiwa Spika, katika mwaka 2016/17, Wizara inakadiria kukusanya  maduhuli kiasi cha shilingi 449,699,727,503 kutoka katika vyanzo mbalimbali  ikiwa ni pamoja na mauzo ya nyaraka za zabuni, kodi za pango, mauzo ya  leseni za minada na mishahara isiyolipwa, gawio, marejesho ya mikopo na  michango kutoka katika Taasisi na Mashirika ya Umma.    MAOMBI YA FEDHA KWA MWAKA 2016/17    Mheshimiwa Spika, Wizara ya Fedha na Mipango kwa mwaka 2016/17  kupitia mafungu yote tisa ya kibajeti inaomba kuidhinishiwa jumla ya Shilingi    ,716,493,400,510 (bilioni 8,716.49) kwa ajili ya Matumizi ya Kawaida.  Kati ya fedha hizo, Shilingi 45,454,478,000 (bilioni 45.45) ni kwa ajili ya  Mishahara na Shilingi 8,671,038,922,510 (bilioni 8,671.04) ni kwa ajili ya  Matumizi Mengineyo. Kwa upande wa fedha za maendeleo, Wizara ya Fedha na  Mipango inaomba kuidhinishiwa jumla ya shilingi 791,998,424,268 (bilioni    ). Kati ya fedha hizo, Shilingi 723,150,000,000 (bilioni 723.15) ni    Fedha za Ndani na Shilingi 68,848,424,268 (bilioni 68.85) ni Fedha za Nje.  Mchanganuo kwa kila fungu ni kama ifuatavyo:-    FUNGU 50 – WIZARA YA FEDHA NA MIPANGO    Mheshimiwa Spika, katika Fungu hili kwa mwaka 2016/17, Wizara inaomba  kuidhinishiwa kiasi cha fedha kama ifuatavyo:    Matumizi ya kawaida - Shilingi 50,716,878,000 (bilioni 50.72). Kati ya  hizo:    Mishahara - Shilingi 6,984,801,000 (bilioni 6.98)    Matumizi Mengineyo – Shilingi 43,732,077,000 (bilioni 43.73)    Miradi ya Maendeleo - Shilingi 26,035,591,500 (bilioni 26.03). Kati  ya hizo:    Fedha za Ndani - Shilingi 9,000,000,000 (bilioni 9.00).    Fedha za Nje - Shilingi 17,035,591,500 (bilioni 17.03).    FUNGU 21 – HAZINA    Mheshimiwa Spika, katika Fungu hili kwa mwaka 2016/17, Wizara inaomba  kuidhinishiwa kiasi cha fedha kama ifuatavyo:    Matumizi ya Kawaida - Shilingi 411,279,240,510 (bilioni 411.28). Kati  ya hizo:    Mishahara ya fungu hili - Shilingi 4,474,752,000 (bilioni 4.47).    Matumizi Mengineyo - Shilingi 406,804,488,510 (bilioni    ) ambazo ni kwa ajili ya matumizi ya Idara, Taasisi zilizo  chini ya Fungu hili, pamoja na matumizi maalum.    Miradi ya maendeleo - Shilingi 740,155,523,400 (bilioni 740.15).  Kati ya hizo:    Fedha za Ndani - Shilingi 699,500,000,000 (bilioni 699.5)    Fedha za Nje - Shilingi 40,655,523,400 (bilioni 40.65)    FUNGU 22- DENI LA TAIFA    Mheshimiwa Spika, katika Fungu hili kwa mwaka 2016/17, Wizara inaomba  kuidhinishiwa kiasi cha fedha kama ifuatavyo:    Matumizi ya Kawaida - Shilingi 8,009,341,187,000 (bilioni 8,009.34).  Kati ya hizo:    Mishahara - Shilingi 9,340,716,000 (bilioni 9.34)    Matumizi Mengineyo - Shilingi 8,000,000,471,000 (bilioni    ,000)    FUNGU 23 – MHASIBU MKUU WA SERIKALI    Mheshimiwa Spika, katika Fungu hili kwa mwaka 2016/17, Wizara inaomba  kuidhinishiwa kiasi cha fedha kama ifuatavyo:-    Matumizi ya Kawaida - Shilingi 45,585,865,000 (bilioni 45.58). Kati ya  hizo    Mishahara - Shilingi 6,784,116,000 (bilioni 6.78)    Matumizi Mengineyo - Shilingi 38,801,749,000 (bilioni 38.8).    Miradi ya Maendeleo – Shilingi 4,493,750,000 (bilioni 4.49). Kati ya  hizo:    Fedha za Ndani - Shilingi 2,000,000,000 (bilioni 2).    Fedha za Nje - Shilingi 2,493,750,000 (bilioni 2.49).    FUNGU 7 – OFISI YA MSAJILI WA HAZINA    Mheshimiwa Spika, katika Fungu hili kwa mwaka 2016/17, Wizara inaomba  kuidhinishiwa kiasi cha fedha kama ifuatavyo:    Matumizi ya Kawaida – Shilingi 160,181,000,000 (bilioni 160.18). Kati  ya hizo:-    Mishahara - Shilingi 1,974,355,000 (bilioni 1.97)    Matumizi Mengineyo - Shilingi 158,206,645,000 (bilioni    ).    Miradi ya Maendeleo – Shilingi 3,228,540,000 (bilioni 3.23) Kati ya  hizo:    Fedha za Ndani – Shilingi 650,000,000 (bilioni 0.65).    Fedha za Nje -Shilingi 2,578,540,000 (bilioni 2.58).    FUNGU 10 – TUME YA PAMOJA YA FEDHA    Mheshimiwa Spika, katika Fungu hili kwa mwaka 2016/17, Wizara inaomba  kuidhinishiwa kiasi cha fedha kama ifuatavyo:-    Matumizi ya Kawaida - Shilingi 1,374,270,000 (bilioni 1.37). Kati ya  hizo:-    Mishahara - Shilingi 464,472,000 (bilioni 0.46)    Matumizi Mengineyo- Shilingi 909,798,000 (bilioni 0.91).    FUNGU 13 – KITENGO CHA UDHIBITI WA FEDHA HARAMU    Mheshimiwa Spika, katika Fungu hili kwa mwaka 2016/17, Wizara inaomba  kuidhinishiwa kiasi cha fedha kwa Matumizi ya Kawaida - Shilingi 1,603,081,000  (bilioni 1.6).    FUNGU 45 – OFISI YA TAIFA YA UKAGUZI    Mheshimiwa Spika, katika Fungu hili kwa mwaka 2016/17, Wizara inaomba  kuidhinishiwa kiasi cha fedha kama ifuatavyo:    Matumizi ya Kawaida Shilingi 32,373,096,000 (bilioni 32.37). Kati ya  hizo:- (   Mishahara ni Shilingi 13,870,774,000 (bilioni 13.87)    Matumizi Mengineyo ni Shilingi 18,502,322,000 (bilioni 18.50)    Miradi ya Maendeleo Fedha za Nje ni Shilingi 12,285,427,368 (bilioni    ).    Fedha za Ndani – Shilingi 8,000,000,000 (bilioni 8.00)    Fedha za Nje – Shilingi 4,285,427,368 (bilioni 4.28)    FUNGU 66 – TUME YA MIPANGO    Mheshimiwa Spika, katika Fungu hili kwa mwaka 2016/17, Wizara inaomba  kuidhinishiwa kiasi cha fedha kama ifuatavyo:-    Matumizi ya kawaida - Shilingi 4,038,783,000 (bilioni 4.04). Kati ya  hizo:    Mishahara - Shilingi 1,560,492,000 (bilioni 1.56)    Matumizi Mengineyo - Shilingi 2,478,291,000 (bilioni 2.48)    Miradi ya Maendeleo – Shilingi 5,799,592,000 (bilioni 5.79). Kati ya  hizo:    Fedha za Ndani - Shilingi 4,000,000,000 (bilioni 4).    Fedha za Nje - Shilingi 1,799,592,000 (bilioni 1.79).    Mheshimiwa Spika, pamoja na kuwasilisha mbele ya Bunge lako Tukufu  maombi ya fedha kwa mafungu Tisa niliyoyataja katika aya ya 190 ya kitabu cha  hotuba yangu, nichukue fursa hii pia kuwasilisha maombi ya fedha kwa mwaka    /17 kwa ajili ya Mfuko wa Mahakama (Fungu 40) na Mfuko wa Bunge (Fungu 42).  Maombi haya ni kwa mujibu wa marekebisho yaliyofanyika kwenye kifungu cha 59    kifungu kidogo cha 3 cha Sheria ya Utawala wa Mahakama Sura 237 na kifungu cha 29  kifungu kidogo cha 3 cha Sheria ya Utawala wa Bunge, Sura 115, kupitia Sheria ya  Bajeti ya mwaka 2015. Sheria hizi zinampa mamlaka Waziri mwenye dhamana na  masuala ya fedha kuwasilisha Bungeni maombi ya fedha za matumizi ya mifuko hii.    Mheshimiwa Spika, kwa kuzingatia sheria hii, naomba Bunge lako Tukufu  liidhinishe jumla ya Shilingi 230,693,160,000 (bilioni 230.69) kwa ajili ya  Matumizi ya Kawaida na Maendeleo kwa mafungu haya mawili. Kati ya hizo, Shilingi    ,931,426,000 (bilioni 176.93) ni kwa ajili ya Matumizi ya Kawaida na Shilingi    ,761,734,000 (bilioni 53.76) ni kwa ajili ya miradi ya Maendeleo. Mchanganuo  wake ni kama ifuatavyo:-    FUNGU 40 – MFUKO WA MAHAKAMA    Mheshimiwa Spika, katika Fungu hili kwa mwaka 2016/17, Wizara inaomba  kuidhinishiwa kiasi cha fedha kama ifuatavyo:-    Matumizi ya kawaida - Shilingi 84,865,309,000 (bilioni 84.86). Kati ya  hizo:    Mishahara - Shilingi 50,345,775,000 (bilioni 50.35)    Matumizi Mengineyo – Shilingi 34,519,534,000 (bilioni 34.52)    Miradi ya Maendeleo - Shilingi 46,761,734,000 (bilioni 46.76). Kati  ya hizo:    Fedha za Ndani - Shilingi 24,000,000,000 (bilioni 24.00).    Fedha za Nje - Shilingi 22,761,734,000 (bilioni 22.76).    FUNGU 42 – MFUKO WA BUNGE    Mheshimiwa Spika, katika Fungu hili kwa mwaka 2016/17, Wizara inaomba  kuidhinishiwa kiasi cha fedha kama ifuatavyo:-    Matumizi ya kawaida - Shilingi 92,066,117,000 (bilioni 92.07). Kati ya  hizo:    Mishahara - Shilingi 23,798,609,000 (bilioni 23.80)    Matumizi Mengineyo - Shilingi 68,267,508,000 (bilioni 68.27)    Miradi ya Maendeleo Fedha za Ndani - Shilingi 7,000,000,000 (bilioni    ).    SHUKRANI    Mheshimiwa Spika, naomba nitumie nafasi hii kuzishukuru nchi na  mashirika mbalimbali ya kimataifa ambayo kwa namna moja ama nyingine  yamesaidia katika utekelezaji wa bajeti ya Wizara. Kwanza napenda kuzishukuru  nchi za Finland, Uingereza kupitia shirika la DFID, Canada, Denmark kupitia  shirika la DANIDA, Ireland, Japan kupitia shirika la JICA, Marekani, Norway,  Sweden, Uholanzi na Ujerumani. Pia taasisi mbalimbali za kimataifa ikiwemo    Benki ya Maendeleo ya Afrika, Benki ya Dunia, Global Fund, Umoja wa Ulaya, na  Mashirika ya Umoja wa Mataifa ya UNFPA na UNDP.    Mheshimiwa Spika, napenda pia kuwashukuru sana wafanyakazi na  wananchi wote ambao wameendelea kulipa kodi kwa hiari na pia kushiriki katika  ujenzi wa Taifa letu. Ni imani yangu kuwa juhudi hizi zinazochukuliwa na Serikali  yetu na wananchi zitatuwezesha kufikia malengo yetu ya kukuza uchumi na  kupambana na umaskini.    Mheshimiwa Spika, mwisho kabisa napenda kuwashukuru Waheshimiwa  Wabunge wote kwa kunisikiliza. Hotuba hii pia inapatikana katika tovuti ya  Wizara (www.mof.go.tz).    Mheshimiwa Spika, naomba kutoa hoja.