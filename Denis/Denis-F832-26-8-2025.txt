Kiswahili  Kidato cha Kwanza       Kitabu cha mwanafunzi Kimefadhiliwa na: Kitabu hiki ni Mali ya Wizara  ya Elimu na Mafunzo.  Kitabu hiki hakiruhusiwi kuuzwa    Jinsi ya kutunza kitabu chako.  Mambo muhimu ya kuzingatia    Unaombwa kuhakikisha umenawa mikono kabla ya kukitumia   kitabu chako.   Tumia kalamu ya rangi kuonyesha kazi iliyofanywa.Usikunje   karatasi za vitabu.    Kitabu kikiharibika,hakikisha kinakarabatiwa kwa haraka.    Kuwa mwangalifu wakati unapomwazimu mwenzako kitabu.   Tafadhali kiweke kitabu chako mahali pakavu na pasipokuwa na   unyevu.    Unapokipoteza kitabu chako, mjulishe mwalimu wako.  Mambo unayokatazwa kufanya.    Usiandike ndani au juu ya kitabu chako.    Usikate michoro iliyokitabuni.    Usirarue kurasa zozote kitabuni.    Usikiache kitabu kikiwa kimefunguliwa.    Usikiweke kitabu chako kwenye mkoba uliojazwa vitabu   zaidi.    Usikitumie kitabu chako kujifunika wakati wa mvua.    Usikikalie kitabu chako.  PRI  Kiswahili   Kitabu cha Mwanafunzi  Ilifadhiliwa na:  Kitabu hiki ni Mali ya Wizara  Kimetadhiliwa na: ya Elimu na Mafunzo.  KITABU HIKI HAKIRUHUSIWI KUUZWA.   KIMECHAPISHWA MWAKA WA 2018  MOUNTAIN TOP PUBLISHERS LTD.  Exit 11, Eastern bypass, Off Thika Road.  S.L.P 980-00618  Simu: 0706577069 / 0773120951 / 0722 763212.  Barua pepe: info@mountainpublishers.com  Tovuti: www.mountainpublishers.com  NAIROBI, KENYA  ©2018, MINISTRY OF GENERAL EDUCATION AND  INSTRUCTION, THE REPUBLIC OF SOUTH SUDAN  Haki zote zimehifathiwa. Hakuna sehemu yoyote ya kitabu hiki  inayoruhusiwa kuchapishwa tena kwa njia yoyote ile bila ruhusa  maalum kutoka kwa mwenye Hati Miliki.       MAAMKUZI  Mada  Ndogo ya 1: Kusikiliza na kuzungumza    Maamkuzi  Maamkuzi ni salamu za adabu zinazotumiwa kwa mazungumzo ya  kila siku. Maamkuzi hutegemea mazingira, hali, umri, mahusiano,  mila na utamaduni wa watu. Maamkuzi hutumia lugha ya heshima.  Zoezi  Mkiwa katika makundi ya wawili wawili, jadilianeni  mchoro ufuatao.      Hamjambo wanafunzi? Hatujambo mwalimu.    U hali gani, Wani? Salama,Deng.      Habari yako Okot? Nzuri, Ayen.    Shikamoo Mwalimu. Marahaba Lado.      Shikamoo baba. Marahaba mwanangu.    Habari jirani? Njema.      Habari yako kaka? Nzuri dada.  Soma maamkuzi na miitiko yake.   Habari?– Nzuri!   Shikamoo?– Marahaba!   Hujambo?– Sijambo!   Umeamkaje? – Nimeamka vyema!   Umeshindaje?– Nimeshinda vyema!   Salam aleikum? - Aleikum Salam!   Masalkheri! - Alheri/Masannuri (Asubuhi)   Sabalkheri! – Alheri/Sabahannuri!  Maneno ya adabu na miitiko yake   Hodi? – Karibu!   Hodi tena? – Karibu ndani!   Karibu kiti ukae! - Starehe asante!   Pole kwa ugonjwa! - Asante nishapoa!     Zoezi  Igizeni maamkuzi yafuatayo kati ya viranja.  Mazungumzo: Shuleni  WANI: Masalkheri Mariam?  MARIAM: Alheri Wani. Shikamoo?  JUMA: Marahaba mwenzangu. Habari za asubuhi?  MIRIAM: Njema kabisa Kiranja mkuu.Tafadhali Wani,  unaweza kunisaidia na kalamu?  JUMA: Ndiyo ninaweza, shika.  MARIAM: Asante. Je, nikuletee kiti?  JUMA: La, asante. Ninaenda darasani.    Alfabeti ya Kiswahili  Irabu:  Irabu pia huitwa vokali. Tunapotamka irabu, kinywa huwa wazi na  hewa hutoka mapafuni na kuto nje ya kinywa bila kuiwa na ala  yoyote ya kutamkia. Irabu za Kiswahili ni tano. Nazo ni:  a e i o u     Konsonanti za Kiswahili  Soma konsonanti za Kiswahili zifuatazo.  b, ch, d, dh, f, g, gh, h, j, k, kh l, m, n, ng’, ny, p, r, s, sh, t, th, v,  vy w, y, z  Konsonanti za Kiswahili huainishwa kwa kuzingatia namna/jinsi  zinavyotamkwa na mahali zinapotamkiwa. Kiswahili kina aina za  konsonanti zifuatazo:   vipasuo/vizuiwa b) vikwamizwa   nazali d) vizuiwa kwamizwa   kitambaza f) kimadende   viyeyusho/nusu irabu  Tazama na usome jedwali lifuatalo.  Aina ya konsonati midomo Mido  na  meno  meno Ufizi Kaakaa  gumu  Kaakaa  laini  Glota/  korome  Vipasuo/vuiwa p, b t, d  Vikwamizwa f  v  th  dh  s sh  z  kh  gh  h  Nazali/ving’ong’o m n ny ng'  Vizuiwa  kwamizwa  ch  j  kitambaza l  kimadende r  kiyeyusho w y     Lugha ya Kiswahili haina silabi X naQ maana hakuna maneno ya  Kiswahili yanayoandikwa kwa silabi X au Q.  Katika kuunda maneno ya Kiswahili, unachukua herufi ya irabu na  konsonanti unaweka pamoja. Kwa mfano:  mw+a+n+a+f+u+nz+i=mwanafunzi.  d+a+r+a+s+a=darasa.  Tofauti ya irabu na konsonanti ya kiswahili  Tofauti ya irabu na konsonanti za kiswahili ni kwamba:    Irabu ni tano tu lakini konsonanti ni nyingi, (26).    Unapohesabu konsonanti, hupaswi kutaja. Kwa mfano,  tunaanza kwa b mpaka z bila kutaja irabu yoyote ya  Kiswahili.    Unapotamka irabu, unafaa kujua ala za kutamkia hazikutani ila  ncha ya ulimi ndiyo husonga mbele, nyuma au kuinuka juu  kwa paa la kinywa.  Zoezi    Andika irabu za Kiswahili kwa mpangilio.    Andika konsonanti za Kiswahili kwa mfuatano sahihi.       Mada   Ndogo ya 2: Kusoma       MAWASILIANO YA ADABU KATIKA FAMILIA  Katika makundi ya wawili wawili, jadilianeni mchoro ufuatao,  na umsomee mwenzako kifungu hiki.  Naikumbuka siku hiyo, mamangu alipoamka asubuhi alitupikia  chai. Alimwamsha dadangu mdogo na kumtuma amwite kaka. Baba      alifika na kutuamkua, “Hamjambo wanangu?’’Nasi tukamjibu,  “Hatujambo baba.”  Siku hiyo ilikuwa ya ukumbusho wa babu yetu ambaye aliaga  dunia miaka miwili iliyopita. Marehemu babu alikuwa mtu wa  vichekesho mpaka siku yake ya mwisho. Siku hiyo aliniita na kunipa  mkono wa buriani. Sikuelewa alichomaanisha mpaka nilipoelezwa  baadaye. Nililia sana nilipompoteza babu yangu. Marafiki wangu  walifika kunipa pole.  Shangazi alifika akiwa na wageni. Nyuma yao kulikuwa na  vijana. Nilijua hao ni binamu. Tulikimbilia kuwapokea na  kuwakaribisha nyumbani. Kila mmoja alikuwa amebeba mzigo. Si  vikapu si magunia si kuku si mikungu ya ndizi.  “Shangazi, poleni kwa safari!” Kaka yangu aliwaamkua.  “Tumepoa!” Shangazi alijibu.  Mara ami alituita akiwa na amu huku amu akiwa ameshika  kamba ya ng’ombe. Alinipa nimpelekee mkoi. Bila shaka tulijua  kuwa walikuwa wanataka kuchinja ng’ombe. Niliipeleka haraka na  kurudi. Kabla sijafika karibu na nyumba ya ami, nilisikia, “Mkota,  njoo hapa.” Sauti ilitoka sebuleni. Kumbe alikuwa mjomba na  mkazajomba.  “Hujambo mpwa?” Aliniamkua.  “Sijambo mjomba na mkazamjomba! Wapi Abineri?” Niliuza.  Shughuli zilikuwa nyingi kama za kumbikumbi msimu wa vuli.  Mara wajukuu wote tuliitwa tupange na kupangusa viti. Kwa kweli  sitaisahau siku hiyo.      Zoezi:    Baba alipowaamkua watoto wake walimjibuje?    Kwa nini siku hiyo ilikuwa ya muhimu?    Sababu ya msimulizi kulia ilikuwa ni nini?    Mke wa mjomba anaitwaje?    Ami na amu ni akina nani?   Mkiwa kwa makundi ya wawili wawili,igizeni  maamkuzi baina ya Wani na babu yake.  Mazungumzo: Nyumbani  Wani: Hodi?  Babu: Karibu!  Wani: Hodi tena?  Babu: Karibu ndani! Karibu kiti ukae!  Wani: Starehe asante!  Babu: Hujambo mjukuu wangu?  Wani: Sijambo babu. Shikamoo?  Babu: Marahaba, habari za nyumbani kwenu?  Wani: Njema babu. Nimeona nije nikujulie hali. Je, nyanya  hajambo?  Babu: Hajambo! Ameenda kwa jirani aliyefiwa kumpa  makiwa.  Wani: Oo! Ukimwona jirani mwambie pole sana. Jirani aliachwa  na nani?  Babu: Asante, nitamwambia. Ameachwa na mume wake.      Salamu zifuatazo hujibiwaje?    Shikamoo?    Hujambo?    Mama hujambo?    Wani alikuwa ameenda kwa babu kufanya nini?    Maneno kuachwa na mume yanamaanisha nini?   Chagua maneno ya adabu na heshima katika swali (b) hapo  juu.   Tunga sentensi ukitumia maneno yafuatayo.    samahani    kunradhi    safiri salama    siku njema    kila la heri    kwaheri ya kuonana   Sehemu za nyumbani  Ufahamu  Soma kifungu kifuatacho.     Waswahili husema nyumbani ni nyumbani. Kuwe shambani ni  nyumbani. Kuwe mjini ni nyumbani. Watu wanaoishi mashambani  hufurahia hewa na mazingira safi. Mito hutiririka maji safi. Misitu  mingi huisafisha hewa na kuvuta mvua. Hii ndiyo hufanya watu wa  mashambani kuwa wachangamfu kila wakati. Nyumba zao huwa si  kubwa kama za mijini.  Nyumba nyingi za mijini zimejengwa kwa mawe. Watu wa mijini  huziita nyumbausi. Nyumba hizi huwa na vyumba vingi. Sebuleni ni  chumba cha kupokea wageni. Wageni wakifika hukaribishwa kwa  furaha na kukalia makochi.  Baada ya kupumzika, wageni hukaribishwa katika chumba cha  maakuli. Baada ya kula, mgeni anaweza kuhisi haja ndogo au  kubwa. Hapo, mgeni huonyeshwa msalani. Msalani huwa kuna  vyumba viwili. Kuna bafu na choo. Bafu ni pa kuoga ili kupunguza  joto na kutoa jasho baada ya shughuli nyingi za mchana. Choo nacho  ni cha kutimizia haja.  Baada ya chakula cha jioni, mgeni hupelekwa katika chumba cha  malazi. Huko, yeye huonyeshwa kitanda chenye godoro, mashuka na  mablanketi yenye sufi nzuri na marashi ya kuvutia. Ndara huwa chini  ya kitanda ili asikanyage chini na kuvaa akienda msalani. Kwa ukuta  karibu na kitanda, huwa na swichi ya stima ili kuzima taa kabla ya  kuingia kitandani. Katika chumba hiki, wakati mwingine, unaweza  kupata meza ndogo ya kuwekea msaafu ama msumaa au kandili.      Asubuhi ya siku inayofuata, jikoni huwa kuna shughuli nyingi  kama za mzingani. Huko ndiko mapishi hutendekea na kukaribisha  siku mpya.  Maswali    Chumba cha kupumzikia huitwaje?    Panka huwa wapi katika chumba?    Taja tofauti mbili za mazingira ya mjini na mashambani.    Taja vitu vitatu vinavyopatikana katika chumba cha kulala.    Tumia msamiatai ufuatao kutunga sentensi.   nyumbausi   feni   video   sakafu   msalani  Mada  Ndogo ya 3: Sarufi  Aina ya maneno    Nomino ni majina ya watu,mahali,vitu, milima, wanyama na  ndege.Kwa mfano:   Watu - Juma,Abdalla, Salima.   Mahali - Kenya,Sudan Kusini,mto,mlima.   Vitu - meza,kabati,gari,kioo.      Wanyama - ndovu,fisi,mamba.   Ndege - tausi,bundi, kuku.   Milima-Mlima Kenya,Mlima Kinyeti  Mfano katika sentensi:  Jirani alinitembelea. – Jirani ni nomino.    Kitenzi ni neno linaloonyesha kitendo anachofanya mtu,mnyama  au kitu.  Mifano ya vitenzi:kimbia,lala,kula,lima,iga,ficha,soma naenda.  Mfano:Mtoto analala. –Neno analala ni kitenzi.    Kiwakilishi ni neno ambalo linatumika badala ya kutaja nomino.  Huchukua nafasi ya nomino.Mifano ya viwakilishi ni:  umoja wingi  mimi sisi  wewe nyinyi  yeye wao  Mfano katika sentensi:Mimi ninasoma. Neno mimi ni kiwakilishi.    Kivumishi ni neno linalotoa sifa za nomino. Huongea juu ya sifa  za nomino inayohusika. Hutumika baada ya nomino au  kiwakilishi. Mfano:-zuri,-baya,-ema,-angu,-ake, -eusi na  kadhalika.  Mfano katika sentensi:  Mwanafunzi mtukutu ametoroka. Neno mtukutuni kivumishi.       Kielezi ni neno linaloelezea jinsi kitendo  kilivyotendeka,kitatendeka au kinatendeka.Mfano:  wepesi,haraka,mno,vibaya,vizuri na kadhalika.  Mfano:  Mwalimu anafunza vizuri. Neno vizuri ni kielezi.    Vihisishi ni maneno yanayodhihirisha hisia. Hisia hizo ni kama  mshangao, uchungu, huruma, furaha na madharau. Mifano katika  sentensi:   Maskini! Mtoto ataanguka. (Huruma)   Huraah! Timu yetu imeshinda. (Furaha)   Lo! Leo Yosif amechelewa. (Mshangao)    Viunganishi ni maneno yanayounganisha neno na neno au  sentensi na sentensi. Mifano: na, mithili ya, mfano wa, kana  kwamba, pamoja na, fauka ya na au. Mfano katika sentensi:   Juma na Mariam (nomino na nomino)   Rehema anafua ilhali Juma anafyeka nyasi. (kifungu kimoja  na kingine)    Vihusishi ni maneno yanayodhihirisha uhusiano kati ya nomino  na nyingine. Kwa mfano: kando ya, juu ya, karibu na, mbele ya na  nyuma ya. Mfano katika sentensi:   Mariam anatembea kando ya Juma.   Ubao uko mbele ya darasa.      Zoezi   Taja vitenzi vilivyotumika katika sentensi zifuatazo:    Kaka amerudi.    Yeye alimshukuru sana.    Baba alitusalimia.    Simba alimkimbiza mama.    Salamu za rafiki yangu zilinifurahisha.    Maji yalimumwangikia babu.   Pigia mstari nomino katika aya hii.  Nilipoamka jana, nilimwita dada ili tunywe uji.Mama alitoka jikoni  akibeba vikombe, mkatena siagi.Baba alifika na kuombea kiamsha  kinywa.   Tunga sentensi ukitumia:    Kiwakilishi    Nomino    Kitenzi    Kivumishi    Kielezi    Kihusishi    Kihisishi    Kiunganishi      Maneno yaliyopigiwa mstari ni ya aina gani? Eleza sababu ya  kulichagua jibu lako.  Jioni hiyo, kaka alirudi nyumbani huku amebeba mkungu wa  ndizi. Sote tulimwangalia kwa furaha kwani alikuwa mkulima  mwenye bidii. Hakuzoea kukaa barazani huku simu mkononi  kama vijana wa siku hizi. Alijua fika kuwa jamii lazima ipate  chakula. Aliuweka chini, alimwita wifi amletee kisu. Alikata  chane za ndizi nakuzipanga. Zote zilikuwa kumi na nane. Alinipa  chane tatu nimpelekee nyanya. Alimwita mnuna wangu akampa  nne na kumwambia ampelekee mama. Wifi alipewa tatu. Mkoi  alipewa tatu ampeleke kwa amu na binamu naye akapewa  zilizobaki apeleke kwa ami. Tangu siku hiyo, nilijifunza kuwa  kiongozi kutoka kwa kaka.  Mada  Ndogo ya 4: Kuandika   Upatanisho wa kisarufi  Katika Kiswahili, sentensi huchukua viambishi vya upatanisho wa  kisarufi. Viambishi vya upatanisho wa kisarufi ndivyo hudhihirisha  ngeli ya nomino husika. Kila nomino iko katika kundi lake. Makundi  haya ya nomino ndiyo ngeli za nomino. Kwa mfano, nomino mtoto  iko katika ngeli ya A-WA. Yaani kiambishi a- katika umoja na wa-     katika wingi. Viambishi ngeli hivi huambatishwa kwenye kitenzi  kama ilivyo kwenye jedwali lifuatalo.  Tazama na usome jedwali ngeli.  Ngeli Umoja Wingi Sentensi    A  WA  mtoto  watoto  Mtoto mzuri anacheza.  Watoto wazuri wanacheza.    U  I  mche  miche  Mche mkubwa utapaliliwa.  Miche mikubwa itapaliliwa.  KI  VI  kiti  viti  Kiti cha mgeni kimevunjika.  Viti vya wageni vimevunjika.    LI  YA  dawati  madawati  Dawati lake limenunuliwa.  Madawati yao yamenunuliwa.    I  ZI  penseli  penseli  Penseli ndogo imepotea.  Penseli ndogo zimepotea.    U  ZI  ukuta  kuta  Ukuta mpya unajengwa.  Kuta mpya zinajengwa.    U  YA  ugonjwa  magonjwa  Ugonjwa mpya unatisha.  Magonjwa mapya yanatisha.    YA  YA  maji  maji  Maji safi yananywewa.  Maji safi yananywewa.    KU kucheza  kucheza  Kucheza kwake kunavutia.  Kucheza kwaokunavutia.    U  U  uyoga  uyoga  Uyoga ulimea vizuri.  Uyoga ulimea vizuri.    PA mahali mahali Mahali hapa panapendeza.    MU mahali mahali Mahali humu mnapendeza.    KU mahali mahali Mahali kule kunapendeza.     Zoezi   Andika nomino hizi katika wingi.    mkono    mjukuu    mjomba    darasani    marashi    mgomba    jembe    ubua    unga   kalamu   Andika sentensi hizi katika wingi.    Babu amefika na kigoda mkononi.    Mwalimu amebeba kitabu kizuri.    Mkulima atakuwa na jembe akienda shambani.    Mvua ikinyesha usicheze uwanjani.    Mahali pangu ni pazuri kushinda kwako.   Andika sentensi hizi katika umoja.    Mijeledi iliyotumiwa na askari tawala ni hatari.    Unga uliomwagika ulichafuka.    Magonjwa hayo yameenea mno.    Waganga ni waongo sana.    Nyua za maboma yao zinaporomoka.      Zoezi la ziada  Andika kisa kuhusu shughuli iliyowahusisha watu wa ukoo wako  kwa pamoja.     SHULE YETU     Mada  Ndogo ya 1: Kusikiliza na kuzungumza    Shule yetu  Shuleni ni mahali ambapo panaendeleza shughuli za kufunza,  kusoma na kuandika.  Katika makundi ya wanne wanne, jadilinianeni michoro  ifuatayo.          Shairi  Soma shairi lifuatalo kwa sauti kisha ujibu maswali.  Kijana nenda usome, masomo yako shuleni,  Kuchezacheza ukome, siri imo vitabuni,  Kwa imara usimame, uvivuni kitu duni,  Kijana nenda usome, elimu ndiyo maisha.  Maisha leo magumu, usiposoma hatari,  Hupati vitu muhimu, nguo mlo, na sukari,  Kwanza uwe na elimu, ndipo uwe mashuhuri,  Kijana nenda usome, elimu ndiyo maisha..  Mahitaji sasa mengi, bila pesa huyapati,  Maisha bila msingi, hulivai hata shati,  Soma uwe serahangi, mtaalamu mtafiti,  Kijana nenda usome, elimu ndiyo maisha..  Maisha kama sunami, ni tufani yenye nguvu,  Bila akili kichwani, utaitwa mpumbavu,  Usome sana shuleni, usikubali uvivu,  Kijana nenda usome, elimu ndiyo maisha.  Maswali    Katika ubeti wa kwanza mshairi anasema masomo yako wapi?    Taja vitu vitatu ambavyo mtu atakosa asiposoma kulingana na  ubeti wa pili.    Kulingana na ubeti wa tatu mtu akisoma anaweza kufanya kazi  gani?    Taja ujumbe unaojitokeza katika shairi hili.    Andika ubeti wanne katika lugha ya nathari.        Mada  Ndogo ya 2: Kusoma  Soma kifungu hiki kisha ujibu maswali.  Shuleni   Ilikuwa siku ya furaha na  shangwe shuleni mwetu kwani  tulikuwa tumefika kipindi cha  somo la Kiswahili. Punde  mwalimu aliingia darasani na  kutusalimia, “Hamjambo  wanafunzi?” nasi tukamjibu,  “Hatujambo mwalimu!”  Mwalimu alitujulisha kuwa  ulikuwa ni wakati wa somo la Kiswahili.Wanafunzi wote walitoa  vitabu vyao vya kusoma na kuandikia. Mwalimu alitufunza na  baadaye kutuuliza maswali.  Sikuelewa baadhi ya maswali. Kwa hivyo, niliinua mkono na  kusema, “Tafadhali mwalimu,unaweza kunisaidia kujibu maswali  haya?” Mwalimu hakusita ila alikuja mara moja na kuniongoza  kutatua maswali. Kipindi cha Kiswahili kilipoisha mwalimu alituaga  kwaheri. Mwalimu alielekea majilisini kutangamana na walimu  wenzake siku hiyo. Mara sote tulikimbia nje kwa kipindi kifupi cha  kupumzika.     Mwalimu Mkuu alionekana akitembea huku na kule kuhakikisha  shughuli zote shuleni ziliendeshwa kwa utaratibu ufaao.Wavulana  kwa wasichana walicheza michezo myepesi ya kuruka, kukimbia na  hata mchezo wa kujificha. Mwalimu aliyeshughulika na maslahi ya  wanafunzi alisimama kando na tulipokuwa tunachezea ili  kuhakikisha usalama wa kila mmoja. Mara tulisikia ukemi kutoka  upande mmoja wa uwanja. Mara mwalimu huyo alifika hapo  kuchunguza kilichokuwa kimejiri. Mwalimu alipata ni mwanafunzi  mmoja aliyemkanyaga mwenzake mguu kimakosa wakicheza.  Mwalimu alimsugua muathiriwa mguu kwa dawa. Mwanafunzi  aliyemkanyanga mwenzake alimwomba msamaha. Shuleni mwetu  mwanafunzi anapomkosea mwenzake humwomba msamaha kwa  kumwambiia, “Pole! Nisamehe!” Naye mwathiriwa hujibu,  “Nimepoa! Nimekusamehe!”  Maswali    Andika msamiati wa shuleni uliotajwa katika kifungu hiki.    Taja salamu na mwitikio wa darasani kulingana na kifungu.    Mwalimu alipoingia darasani wanafunzi walitoa nini?    Taja maneno yanayoonyesha kuwa wanafunzi wamefunzwa  msamiati wa adabu.    Ni nani huhakikisha shughuli za shuleni huendeshwa ifaavyo?  Jibu maswali haya.          Mada  Ndogo ya 3: Sarufi    Umoja na wingi wa nomino  Nomino ni jina la mtajo. Nomino hutaja mtu, kitu, ndege, mnyama,  mahali na hali.Mifano ya nomino ni mwalimu, shule, darasa,  mkulima, mto, sufuria, jiwe, mnyama na ndege.  Nomino huwa katika umoja na wingi.  Kwa mfano:  Umoja Wingi  mwalimu walimu  mtoto watoto  mwanafunzi wanafunzi  shule shule  Zoezi   Andika umoja na wingi wa nomino hizi.  Umoja Wingi       Andika sentensi katika wingi.    Mwalimu alikuja.    Mwalimu mkuu anatufunza.    Kitabu kilisahihishwa.    Somo lilifunzwa vizuri.    Kalamu ilipotea.    Uakifishaji  Uakifishaji ni alama zinazotumika katika kuandika ili muktadha  ueleweke. Alama hizi ni kama vile:   Alama ya kiulizi(?)-hutumika mwishoni mwa Sentensi ambayo ni  swali. Kwa mfano:  Mwalimu amefika? (kiulizi)   Alama ya koma (,)-hutumika kuonyesha msomaji apumue.  Mfano: Mwanafunzi alibeba kalamu, wino, saa na raba.   Alama ya kitone (.) -hutumika mwishoni mwa sentensi na mkato  wa maneno. Mfano:   Kitabu changu kimepotea.   Bw. Muhidin Faruoq ndiye mwalimu mkuu.      Herufi kubwa (H) – hutumiwa mwanzoni mwa: sentensi,  nomino ya pekee/halisi, mshororo wa shairi na kichwa cha  kitabu. Kwa mfano:   Ninaenda shuleni kumwona mwalimu.   Ukitaka kusherehekea, Jumamosi itakuwa siku nzuri kwako.   Suleimani na Rahabu wataenda Juba kesho asubuhi.   Herufi za mlazo – hutumika kudhihirisha kichwa cha habari, jina  lisilo la lugha inayorejelewa au neno lililotoholewa. Kwa mfano:   Kitabu Shamba la wanyama kinafunza mambo mengi.   Siku hizi vijana wanapenda watsap.   Tamayya ni chakula kitamu sana.   Koloni (:) – hutumika kuonyesha ujumbe unaofuata ni maelezo  ya ziada, ujumbe wa ziada.   Nusu koloni (;) – hutumika: kuunganisha sentensi mbili  zinazohusiana, kutenga maelezo na kinachoelezewa na mwisho  wa mshororo wa shairi. Kwa mfano:   Bura; mkeka mkuukuu, siubadili na rehani; mkeka mpya.   Nampenda kaka yangu; sima ndicho chakula chake.   Mabano ()– hutumika kufungia ujumbe wa ziada au maelezo.  Kwa mfano: Mkombozi (mwanaharakati wa kutetea haki za  watoto wa kiume) amechaguliwa kuwa mbunge.   Ritifaa/king’ong’o(‘) – hutumika kudhihirisha sauti ambayo ni  king’ong’o na kuonyesha sauti imedondoshwa hasa katika ushairi.  Kwa mfano:   Ng’ombe na kondoo ni ngeli ya A-WA.   Wan’penda Amani yetu, wazalendo makinike,         Kistari kifupi (-) – hutumika kutenganisha silabi au kudhihirisha  nomino ambata. Kwa mfano:   Neno baba lina silabi mbili: ba-ba.   Bata ni wengi: kuna bata-bukini, bata-mzinga, bata-kotwe  na bata-maji   Kihisishi/kiingizi (!) – hutumika kudhihirisha hisia mbalimbali  kama, furaha, huzuni, upendo, mshangao, uchungu. Kwa mfano:   Alhamdulillahi! Nimekupata ofisini.   Yarabi! Umepoteza simu tena!   Dukuduku (…) – hutumika kudhihirisha usemi uliokatizwa, Kwa  mfano:  Lodu: Hujambo Wani? Nilikusihi uwasilishe orodha ya  wanariadha kwa mwali.  Wani: Sijambo Lodu! Nilifanya hivyo ila ….  Lodu: Ila akaikataa kwa vile ulipendelea darasa lako.  Wani: La hasha, alisema twende uwanjani leo jioni achague  mwenyewe.   Alama za mtajo/kunukuu (“ ”) – hutumika kudhihirisha usemi  halisi. Kwa mfano:  “Mbona tunapeperusha bendera Kila Jumatatu na Ijumaa  shuleni?” Mkota aliuliza mwalimu  “Bendera ni ishara ya umoja, uhuru na amani. Tulipigania  uhuru tulionao na tunaipeperusha ili kujikumbusha nchi yetu  ni huru,” mwalimu alieleza.     Zoezi   Akifisha sentensi kwa kuweka alama iliyofungiwa.  Mfano:Ubao ulifutwa(Swali) - Ubao ulifutwa?    Mwanafunzi aliingia darasani (swali)    Mwalimu alisoma maswali majibu na kuyaandika. (koma)    Bendera ya shule ilipeperushwa (swali)    Kitabu cha Kiswahili kinasomwa (kituo)    Darasa viti na meza zimepaguswa. (koma)   Akifisha aya ifuatayo.  heshima ni kitu cha maana mno wazee kwa vijana wavulana kwa  wasichana wanafunzi kwa walimu sote ni binadamu iwe uko shuleni  ama nyumbani ni vyema kuishi na kushirikiana na wenzako vyema  hili hutokana na heshima ambayo huleta amani na utangamano kwa  jamii isiyo na heshima miongoni mwa watu wake huwa haina  ushirikiano mwema.      Mada  Ndogo ya 4: Kuandika  Silabi za Kiswahili  Silabi ni sehemu ya neno inayojisimamia kisauti, mfano a, ba, cha,  nga, sa na kadhalika. Silabi huunda neno. Kwa mfano:  a+ m +ka=amka, m+ to+ to=mtoto.  Aina za silabi za Kiswahili    Irabu  Kuna silabi za irabu pekee. Kwa mfano:  o-a = oa, u-a = ua, a-u = au    Konsonanti huru  Kuna silabi za konsonanti huru. Kwa mfano:  m-toto, mwana-n-chi, za    Konsonanti na irabu  Kuna silabi za konsonanti na irabu. Kwa mfano:  ka-ta- = kata, da-wa-ti = dawati, pi-la-u = pilau    Konsonanti, konsonanti na irabu  Kuna silabi za konsonanti mbili na irabu. Kwa mfano:  cha-i =chai, che-lewa = chelewa, mba-lamwezi = mbalamwezi    Konsonanti mbili na irabu  Kuna silabi za konsonanti mbili, nusu irabu na irabu. Kwa mfano:     mbwe-ha = mbweha, ngwe-na = ngwena, mbwe-mbwe=  mbwembwe    Konsonanti, nusu irabu na irabu  Kuna silabi za konsonanti, nusu irabu na irabu. Kwa mfano:  Mbala-mwe-zi = mbalamwezi, mwa-nga = mwanga, pwe-za =  pweza  Zoezi   Tamka silabi hizi.  a, ba, cha, da, dha, e, fa, ga, ha, i, ja, ka, la, ma, na, nga, nya, o, pa,  ra, sa, sha, ta, tha, u, va, wa, ya, za.   Mkiwa kwa makundi ya wawili wawili, tamkeni kwa sauti  silabi hizi.    ra, la    sa, sha    cha, za    ja, ya    ba, pa, va    na, nya    ka, ga    da, dha    ya, wa   a, e   Tunga maneno kumi ukitumia silabi za swali (b), hapo juu.      Mada  Ndogo ya 5: Msamiati m Msamiati  Maumbo  Maumbo ni neno linalotokana na umbo, kwa hali ya umoja. Ni  mkao wa kitu, Kilivyoundwa, au kilivyoumbwa.  Aina za maumbo:     Hii ni duara  Duara ni aina ya mviringo     Huu ni mraba.  Una pande nne zilizo sawa.        Huu ni mstatili.  Sambamba ni sawa  .4.   Pembetatu.      Duara dufu.         Nyota.     Almasi.           Moyo.        Pembenane           Tenge      Pembetano      Pembesita         Msalaba  Zoezi  a. Mkiwa kwa makundi ya wawili wawili, jadilianeni maumbo na  rangi katika michori.  b. Wewe na mwenzako, peaneni orotha ya vitu vingine vilivyo na  maumbo na ranzi mlizopewa.   Mkiwa kwa makundi ya wanne wanne, endeni sokoni, na  muandike orotha ya vyakula vilivyo na rangi na maumbo  mlioyasoma.     UCHUKUZI  Mada  Ndogo ya 1: Kusikiliza na kuzungumza  Uchukuzi  Zoezi   Andika majina ya vyombo hivi vya usafiri.                          Tamka maneno yafuatayo.    uchukuzi    matatu    baiskeli    pikipiki    gari    lori    ndege    meli     Shairi  Soma shairi lifuatalo kisha ujibu maswali.  Hodi hodi ninabisha, kwa wenzangu majirani,  Salamu nazifikisha, kwa kilio cha undani,  Ujumbe nawasilisha, wanaoenda safarini,  Utulinde Maulana, tuwe mbali na hatari.  Ajali kinga haina, huwezi kuitabiri,  Hutokea kiaina, kwa vyombo vya usafiri,  Iwe meli na matwana, magari mpaka na feri,  Utulinde Maulana, tuwe mbali na hatari.  Natishwa si masihara, kukicha mi nafikiri,  Tusimameni imara, kuepuka yasijiri,  Yasitoke kila mara, kwa vyombo vya usafiri,  Tusijepata hasara, na ajali kukithiri.  Tuzingatie sheria, zilotunga taasisi,  Ujumbe kwa abiria, epukani na mikosi,  Usipende kudandia, ukiikosa nafasi,  Mja wakusubiria, sitara huwa hakosi.  Manahodha na marubani, madereva mjuao,  Mkijaza na pomoni, siongeze mubebao,  Kining’inia langoni, mpo hatarini nao,  Sijifanye hamuoni, lawama kwenu na kwao.  Tazameni usalama, ombi langu lisikike,  Kondakta twaama, masikio mupulike,  Vyombo visije kwama, tusafiripo tufike,  Tushikamane daima, jamani tuwajibike.     Zoezi    Mshairi anaomba nini katika ubeti wa kwanza?    Kulingana na ubeti wa pili taja vyombo vinne vya usafiri  vinavyoweza kupata ajali.    Mshairi anawaomba kina nani wadumishe usalama katika  uchukuzi katika ubeti wa 5 na 6?   Mada  Ndogo ya 2: Kusoma    Someni kifungu hiki kwa sauti katika vikundi kisha mjibu  maswali.   USAFIRI  Usafiri ni shughuli za kupeleka au kusafirisha watu au mizigo,  kutoka mahali moja hadi mahali pengine. Katika kusafiri na  kusafirisha vitu, mwanadamu anaweza kutumia aina nyingi za  usafiri. Anaweza kupitia ardhini au nchi kavu, kupitia majini na  kupitia angani. Wakati mwingine, watu hutembea. Mtu anayesafiri  kutumia vyombo vya usafiri anaitwa abiria. Abiria anapaswa kulipa  ada ya kusafiri iitwayo nauli.  Katika kusafiri katika nchi kavu, wanadamu hutumia matwana,  basi, pikipiki, motokaa na garimoshi.     Kwa kusafirisha mizigo au shehena kubwa, watu hutumia  mikokoteni, lori na mabogi. Pia kuna wanaotumia wanyama kama  punda, ngamia, ng’ombe na farasi.  Majini vyombo vya usafiri ni kama meli, jahazi, ngalawa, dau,  na mashua. Ndege ndio hutumika sana angani. Ndege husafiri kwa  mwendo wa kasi sana. Mataifa mengi hutumia usafiri wa ndege kwa  sababu ni wa haraka. Ndege husafirisha wanadamu na shehena ya  vitu vinvyotakikana haraka au vitu vinvoweza kuharibika haraka  vikiwekwa muda mrefu.  Maswali    Elezea vyombo vya usafiri vilivyotajwa katika taarifa.    Elezea basi chombo kimoja kati ya vile vilivyotajwa jinsi  kinavyo tumika.        Mada  Ndogo ya 3: Sarufi       Mada  Ndogo ya 4: Kuandika    Zoezi    Andika kisa juu ya safari uliosafiri.    Wewe na mwenzako andikeni kisa juu ya umuhimu wa  vyombo vya uchukuzi.   Mada   Ndogo ya 5: Msamiati  .  Nyakati na Saa  Wakati ni kipindi Fulani cha muda. Saa ni chombo ambacho  hutuonyesha wakati. Siku nzima huwa na saa ishirini na nne,yaani  saa kumi na mbili usiku kucha na saa kumi na mbili mchana kutwa.  Kipindi cha saa moja huwa na dakika sitini . Nusu saa ni sawa na  dakika thelathini. Robo saa ni sawa na dakika kumi na tano.  Dakika moja nayo huwa na sekunde sitini. Sekunde pia huitwa nukta.     Mchoro wa saa  Usomaji wa saa kwa Kiswahili  Angalieni mchoro huu wa saa, kisha mjadiliane kwa makundi.  Iwapo saa imeandikwa kwa tarakimu, tutaisoma tarakimu ile vile  tunavyosoma uso wa saa.     Iangalie mifano ifuatayo kwa makini.  Saa 7.15 -Saa saba na dakika kumi na tano au saa saba na robo wala  si saa moja na robo.  Saa 10.30 -Saa kumi na nusu, au saa kumi unusu au saa kumi na  dakika thelathini.  Saa 4.30 -Saa nne unusu.  Saa 1.15 -Saa moja na dakika kumi na tano au saa moja na robo.  Saa 9.45 -Saa tisa na dakika arobaini na tano au saa kumi kasorobo.  Iwapo zimepita dakika thelathini, badala ya kusema dakika  thelathini, unaweza kusema nusu. k.m. Saa 12.30 – unaweza kusema  saa kumi na mbili unusu au saa kumina mbili na nusu.  Iwapo zimepita dakika kumi na tano, unaweza tumia robo badala ya  dakika kumi na tano. k.m.  Saa 2.15 – saa mbili na dakika kumi na tano au saa mbili na robo.  Iwapo zimepita dakika arobaini na tano, unastahili kutumia kasoro  robo au kasorobo. k.m. Saa 6.45 – saa saba kasorobo. Maana yake ni  kuwa, bado dakika kumi na tano (robo saa) itimie saa saba.  Siku za Juma  Juma au wiki moja huwa na siku saba. Yafuatayo ni majina ya siku  za juma.      Siku za wiki  Jumapili siku ya kwanza ya wiki.  Jumatatu siku ya pili ya wiki.  Jumanne siku ya tatu ya wiki.  Jumatano siku ya nne ya wiki.  Alhamisi siku ya tano ya wiki.  Ijumaa siku ya sita ya wiki.  Jumamosi siku ya saba ya wiki.  Siku Zikilinganishwa na Leo  Haya ni majina tunayotumia kurejelea siku zinazokaribiana na leo.  SIKU MAELEZO MFANO  juzi siku iliyotangulia jana ikiwa leo ni Jumatano, juzi ilikuwa  Jumatatu.  jana siku iliyotangulia leo ikiwa leo ni Jumatano, jana ilikuwa  Jumanne.  leo siku ambayo tuko sasa  hivi  kesho siku inayofuata leo. Ikiwa leo ni Jumatano, kesho  itakuwa Alhamisi.  kesho  kutwa  siku itakayokuja baada  ya kesho.  ikiwa leo ni Jumatano, kesho kutwa  itakuwa jumaa.  mtondo  goo  siku itakayokuja  baada ya kesho, ni  kesho kutwa. siku tatu  kutoka leo  ikiwa leo ni Jumatano, kesho kutwa  itakuwa Jumamosi.     Miezi ya Mwaka  Jedwali lifuatalo linaonyesha majina ya miezi katika mwaka, na idadi ya  siku katika kila mwezi.  JINA MWEZI WA: SIKU   Januari kwanza 31   Februari pili 28   Machi tatu 31   Aprili nne 30   Mei tano 31   Juni sita 30   Julai saba 31   Agosti nane 31   Septemba tisa 30   Oktoba kumi 31   Novemba kumi na moja 30   Desemba kumi na mbili 31  Zoezi    Mkiwa kwa makundi ya wawili wawili, jadilianeni siku na  miezi yenu yakuzaliwa.    Andika orodha siku unzoenda shuleni.     Masaa ya Siku  Yafuatayo ni mafungu ya masaa au nyakati mbalimbali za siku.  WAKATI MAELEZO MASAA  mchana wakati wa siku wenye jua. kutoka saa kumi  na mbili asubuhi hadi saa moja jioni hivi.   am - 7pm  usiku wakati wa siku usiokuwa na jua. kutoka saa  moja jioni hadi saa kumi na mbili siku  inayofuatia.   pm - 6am  alfajiri kati ya saa tisa na saa kumi na moja asubuhi. 3am - 5am  macheo saa kumi na moja hadi saa kumi na mbili hivi  jua linapochomoza.   am - 5am  asubuhi kutoka saa kumi na mbili hadi saa sita za  mchana.   am - 12pm  adhuhuri saa sita za mchana hadi saa nane. 12pm - 2pm  alasiri saa nane hadi saa kumi na moja hivi. 2pm - 5pm  jioni saa kumi na moja hadi saa moja jioni. 5pm - 6pm  machweo/ magharibi saa kumi na mbili hadi saa moja jioni; jua  linapotua.   pm - 7pm  usiku mchanga kati ya saa moja jioni na saa sita za usiku. 7pm - 12am  usiku wa manane kutoka saa sita za usiku hadi alfajiri. 12am - 3am  Umbali  Umbali ni maelezo ya urefu wa kimasafa baina ya vitu viwili tofauti.  Umbali unaweza kutaja urefu wa kimwili au kukadiria kuzingatia  vigezo vingine. Katika hisabati umbali kazi au tani ni dhana ya  umbali wa kimwili.     MWILI NA USAFI   Mada   Ndogo ya 1: Kusoma     A: Sehemu hizi za mwili.     S                          Sikio  Pua  Jicho     S  Bega  Kifua  a  Kiuno Mkono  vidole  mdomo  a  . 4.  Goti  Mguu  Paja 11.  Kisigino 13.    wayo     Zoezi: Una ngapi?    Zoezi: Ambatanisha sehemu ya mwili na kazi yake.  kuona  kutembea  kukula  kusikia  kugusa  kunusa        Mada  Ndogo ya 2: Kusikiliza na kuzungumza  Shairi  Soma shairi lifuatalo kisha ujibu maswali.   AFYA YAKO  Afya ukijaliwa, hilo ni deni tambua,  Yafaa kuitumia, kwa yale yatayokufaa,  Siku zikishatimia, thawabu kujivunia,  Afya yako ni deni!  Naam utashangaa, haya ukiyasikia,  Bali nakuhakikishia, ni ukweli ulotimia,  Kama hukuyajua, macho nimekufungua,  Afya yako ni deni!  Askari hudaiwa, na wao pia raia,  Ole wao watumiwa, na hawatasaidiwa,  Kila wakisingizia, kidole kwa hurejea,  Afya yako ni deni!  Nguvu waliotumia, wanafunzi kuwavaa,  Au wapole raia, waliojikutania,  Na maandamano yakawa, salama yenye ulua,  Afya yako ni deni!     Nesi wanaowaua, wagonjwa huku wajua,  Nao watasimulia, huku ukiwa wakiwa,  Wasiamini kujua, wenye aya wayajua,  Afya yako ni deni!  Madaktari nao pia, kitabu kitasogea,  Ukweli kuugundua, sivyo walivyoamua,  Nafsi kutangulia, Muumba hakukusudia,  Afya yako ni deni!  Wanasiasa wakiwa, zamu itawafikiya,  Midomo itanyamaa, la kujibu kutojua,  Midomo itaamua, yenyewe kujisemea,  Afya yako ni deni!  Maswali    Taja watu watatu ambao watadaiwa kwa sababu ya afya.    Kwa nini mshairi anawalaumu manesi?    Eleza ujumbe wa shairi hili.      Mada  Ndogo ya 3: Kusoma    Soma kifungu hiki kisha ujibu maswali.  MWILI NA USAFI  Mwili huhitaji kupumzishwa na pia kufanyishwa mazoezi.  Mazoezi ya mwili husaidia kuondoa uchovu na kusafirisha damu  mishipani kwa wepesi. Mtu akikosa kufanya mazoezi anapatwa na  uchovu usio wa kawaida, ananenepa nakuhatarisha maisha yake.  Mwili unahitaji kupumzishwa kwa kulala, kuoshwa na kupewa  vyakula vyenye afya, yakiwemo matunda na mboga za kila aina. Mtu  anapooga anaondoa jasho na uchafu mwilini ujulikanao kama  kizimwili. Watu wachafu hujawa na nta masikioni na matongo  machoni kwa sababu yakutoosha uso. Wakifungua vinywa vyao  karibu na wewe utatoroka, vinywa  hunuka fee, utadhani samaki  wameozeana ndani!  Nguo anazovaa mtu zinahitaji  kuoshwa na kuanikwa zikauke.Mtu  akikosa kuosha na kubadilisha nguo,  anatoa harufu mbaya isiyopendeza.  Baadhi ya watu hawa wachafu  hawaoshi mavazi yao sana sana nguo  za ndani au chupi. Jameni maisha  gani haya! Hata wanyama kwa njia mbalimbali husafisha mili yao.  Kwa mfano, utamuona paka mama akilambalamba kitoto chake      ngozi kukiondoa uchafu. Je, binadamu tunashindwa usafi na  wanyama wasio na akili kama sisi?  Uchafu wa mwili humfanya mtu avamiwe na wadudu kama  chawa. Pia anaweza kupatwa na magonjwa ya ngozi. Mwili  unapaswa kuoshwa kwa sabuni, kitambaa cha kuoga na maji safi.  Baadhi ya watu huogea na kuoshea kwenye vijito. Tabia kama hii si  nzuri kwa usafi na afya ya mtu kwa sababu huenda mtu  akaambukizwa magonjwa. Pia uchafu wanaomwaga katika vijito  humo huenda ukawadhuru watu wanaoyatumia maji haya kuyanywa  bila kuchemsha. Usafi wa mwili ni pamoja na kukata kucha za  vidole, kuchana nywele, kupiga mswaki na kuvaa nguo safi. Mazoezi  ya mwili pia husaidia mtu kuwa na afya.  Maswali    Taja njia mbili za kuupumzisha mwili.    Kulingana na kifungu,taja madhara matatu yanayomkumba  mtu asiyeoga.    Taja aina zozote tano za usafi.    Eleza maana ya msamiti huukama ulivyotumika katika  kifungu.   nta ii) matongo      Mada  Ndogo ya 4: Sarufi      Maneno yenye sauti zinazorudiwa  Lugha ya Kiswahili ina maneno yenye silabi zinazorudiwa.  Kwa mfano:  ba+ba=baba, cha+cha=chacha  Zoezi   Tunga sentensi ukitumia maneno haya.    usafi    kupiga mswaki    maji safi    choo safi    kuosha nguo   Andika silabi hizi kwa kurudia ili kuunda neno.  Kwa mfano: la - lala    po    ka    ba    nya    go    ya    cha    lu    tinga   piki   Jaza sentensi hizi kwa sauti ya kurudiaruarudia.    Dereva anaendesha tinga_______.    Meno yake yanameta_______.    Mtoto anakula pi___.    Pa___ anaishi baharini.    Nilimtembelea nya____.      Mada   Ndogo ya 5: Kuandika    Andika vifaa vya lazima ambavyo mtu anapaswa kutumia kwa  kuoga.    Wewe pamoja na mwenzako, andikeni kisa kitakachoishia,  “Tangu siku hiyo nilitambua umuhimu wa usafi wa mwili”.         NYUMBANI KWETU  Mada  Ndogo ya 1: Kusikiliza na kuzungumza   Ndogo ya 4:      Shairi  Soma shairi hilikisha ujibu maswali.  Makaazi ni nyumba,  Imejengwa kwa matofali,  Kwa boriti, kwa kuta  Na vingi vijiti.  Makaazi ni nyumba,  Waishipo watu,  Salama huekwa,  Kwa joto na starehe ndani.  Makaazi ni nyumba,  Waliapo familia,  Meza wakizunguka,  Wakati wa mlo.     Makaazi ni nyumba,  Kazi ya kinyumba yafanyika,  Kufagia, kuosha na kupanga,  Kusafisha mazingira.  Makaazi ni nyumba,  Waishipo watu,  Familia inayonipenda,  Na inasimama kando yangu.  Makaazi ni nyumba,  Upendo na adabu hukuzwa,  Lakini bado ni makaazi,  Nyumbani ni nyumbani.  Maswali    Mshairi anatoa sifa gani za nyumba katika ubeti wa kwanza?    Ni shughuli zipi zinazofanywa nyumbani?    Taja mambo mawili yanayokuzwa nyumbani.    Eleza ni kwa nini nyumbani ni nyumbani.         A. Tazama picha zifuatazo.  Jadiliana na mwenzako kuhusu shughuli za nyumbani  zinazoendelezwa.                 Mada   Ndogo ya 2: Kusoma  Mazungumzo: Marafiki wawili  Wewe na mwenzako someni mazungumzo haya.  AYEN: Hujambo ohide.Habari ya leo?  OHIDE: Sijambo Ayen.Sina neno.  AYEN: Je,Ohide, nyumbanini wapi?  OHIDE: Nyumbani kwetu ni Mashariki.Wazazi wangu  wamejenga nyumba huko.Sisi hatuishi mjini.  AYEN: Ah!Vizuri sana.Nyumba yenu ina vyumba vingapi?  OHIDE: Nyumba yetu ina vyumba vinne.Chumba kimoja ni  cha maakuli,kingine ambacho si kikubwa sana ni  jikoni.Vile vingine viwili ni vya kulala.  AYEN: Chumba cha maakuli ni kipi?  OHIDE: Hiki ni kile ambacho watu hukaa wakipumzika na pia  hutumika wakati wa kula.Chumba hiki kimewekwa  viti,meza,redio na hata televisheni.Chumba hiki  hakiwekwi vitu vingi sana.  AYEN: Ho!Na kile cha kupikia?  OHIDE: Chumba hiki ndicho cha kupikia.Kina vyombo vyote  vya upishi kama vile jiko,sufuria na miko, sahani,  vijiko,bakuli na vingine pia huwekwa hapa.  AYEN: Wewe unapokuwa nyumbani hufanya kazi za  nyumbani?     OHIDE Ndio, mimi hufanya kazi za nyumbani. Mimi sikai  bure nyumbani.Hufagia chumba na kuosha  vyombo.Kakangu hunisaidia kufyeka nyasi na  kuchoma taka.Wazazi wetu hutuhimiza tufanye  kazi,hawapendi tukiwa wavivu.  AYEN: Ni kweli Boi.Mtoto asiyesaidia kazi za nyumba ni  mvivu.  Maswali    Katika kifungu hiki kwa kina Ayen ni wapi?    Taja idadi ya vyumba katika nyumba ya kina Ayen.    Chumba cha maakuli hutumika vipi?  Zoezi.1Andika majina ya vyombo na vifaa vya nyumbani  vifuatavyo.              Zoezi 2: Chora picha ya Televisheni na redio.      Mada  Ndogo ya 3: Sarufi  Ukanushaji wa kitenzi  Kitenzi ni kitendo kwa mfano,lia,kula,kimbia,keti,soma,vaa na  kadhalika.Vitenzi vya Kiswahili vinakanushwa kwa kutumia si au  ha.Kwa mfano:  KITENZI UKANUSHO WA KITENZI    Anakula. Hali.    Aliimba. Hakuimba.    Watacheza. Hawatacheza.    Analia. Halii.  Nyakati  Huonyesha wakati wa kitendo; inaweza kuwa kitendo kilichukua,  kinachukua, kitachukua, kimechukua au huchukua nafasi kwa wakati  uliotajwa katika kitenzi. Lugha ya Kiswahili hutumia nyakati  mbalimbali. Kwa mfano:  Wakati uliopita - hutumia LI.Kwa mfano: Mtoto aliwalisha kuku.  Wakati uliopo -hutumia NA. Kwa mfano: Bibi anafagia barazani.  Wakati ujao- hutumia TA. Kwa mfano: Dereva ataosha pikipiki.  Hali isiyodhihirika-hutumia A. Kwa mfano: Zuhura anafagia  chumba.  Hali ya mazoea -hutumia HU. Kwa mfano: Mama hupika.     Hali timilifu – hutumia ME. Kwa mfano: Mgeni amefika.  Kukanusha  Kukanusha ni kukataa. Tunapokanusha huwa tunakataa kitendo  hakikutendeka.  Nyakati huwa na ukanusho wake.  Kwa mfano:  Zoezi   Andika wakati uliotumika katika sentensi katika mabano.  Mfano: Nitaenda dukani. (Wakati ujao)    wakati Kitenzi Kitenzi pamoja  na wakati  Ukanusho  Wakati uliopita cheza Alicheza. Hakucheza.  Wakati uliopo cheza Anacheza. Hachezi.  Wakati ujao cheza Atacheza. Hatacheza.  Hali  isiyodhihirika  cheza Acheza. Hachezi.  Hali ya mazoea cheza Hucheza. Huwa hachezi.  Hali timilifu cheza Amecheza Hajacheza.      Kanusha vitenzi katika sentensi hizi.    Mama anapika chakula.    Mtamwimbia nyanya wimbo.    Kuku wetu alitaga mayai.    Natumia maji kuosha choo chetu.    Nyumba yetu inajengwa upya.    Mfanyakazi wao ataenda shambani.    Chumba cha kulala kina vitanda viwili.    Chakula cha kikwetu kinapendeza.    Watakunywa maziwa yote.    Tulichemshia maji ya kunywa jikoni.      Mada  Ndogo ya 4: Kuandika    Kutunga sentensi  Andika sentensi tano ukitumia ukanusho wa vitenzi.    Ndogo ya 4: Msamiati  Mavazi  Mavazi huvaliwa kwa mwili ili kujifunika.  Aina ya mavazi:        Rinda shati tai Suruali ndefu    Kaptura sketi koti    Kofia soksi jaketi       USHIRIKIANO, AMANI NA  UTULIVU     Mada  Ndogo ya 1: Kusikiliza na kuzungumza     Wanakijiji wakishirikiana  kuteka maji ya kunyunyuzia  mimea.     Wanakijiji wakishikiana katika  upanzi wa mimea iletayo  chakula.        Wanakijiji wakishirikiana  kusafisha mazingira.     Deng anamwomba askari  amsaidie kuvuka barabara yenye  magari mengi.  Ushirikiano,amani na utulivu ni wakati watu wanaoishi mahali fulani  wanakaa kwa upendo, amani na umoja bila chuki au kubaguana.  Msamiati unaohusiana na haya ni kama umoja, upendo, kujali  maslahi ya wengine, heshima na kusaidiana.  Zoezi  Soma shairi hili kwa sauti kisha ujibu maswali.  UCHAGUZI WANUKIA  Enyi ndugu wazalendo, nahubiria hadhara,  Tuzidi kukaza mwendo, kuongoza msafara,  Uongozi ni vitendo, si fujo wala papara,  Uchaguzi wanukia, nampa anotujali.     Napuliza vuvuzela, kusema kwa ukaidi,  Msinizuge kwa hela, kura yangu siinadi,  Viongozi mna hila, ondoeni itikadi,  Uchaguzi wanukia, nampa anotujali.  Mmezoea kusema, maneno yaso busara,  Hamna utu na wema, raia twagaragara,  Nia zenu sio njema, bungeni ni mishahara,  Uchaguzi wanukia, nampa anotujali.  Uongozi wa tamaa, ulobeba ubinafsi,  Mkatuwacha na njaa, kutudhulumu nafusi,  Katakata nakataa, nyoyo zenu ni nyeusi,  Uchaguzi wanukia, nampa anotujali.  Msidhani tuna chongo, twaona mnayofanya,  Tumefunguka mabongo, acheni kutudanganya,  Kura sipigi kwa hongo, komeni ninawakanya,  Uchaguzi wanukia, nampa anotujali.  (Imenukuliwa kutoka kwa HAMZA A. MOHAMMED)  Maswali    Mshairi analalamikia nini katika ubeti wa tatu?    Mshairi anasema atampa kura yake nani?    Taja ujumbe wa shairi.      Mada  Ndogo ya 2: Kusoma  Soma kisa kifuatacho kisha ujibu maswali.  USHIRIKIANO  Ushirikiano ni hali ya kujitolea na kuishi vyema na wengine.  Ushirikiano huleta amani na utulivu.Kuipenda nchi si kwa maneno tu  bali kwa vitendo. Muhimu zaidi ni wananchi kupendana na kushiriki  katika miradi ambayo inaweza kuboresha maisha yao na  kuwafurahisha.  Ushirikiano unaweza kuonyeshwa kupitia kwa kujitolea kwa  mambo ya taifa lako kama vile michezo na usalama. Wananchi  wanapaswa kushirikiana nakushangilia timu za nchi yao, lakini  usistaajabu kuona wananchi wakishangilia timu za kigeni na hata  wakati mwingine mashabiki wa timu pinzani wanaweza pigana.  Wanawafahamu wachezaji wote wa timu hizo ilhali hata pengine      wengine wao hawatapata fursa ya kuonana nao maishani. Mashabiki  hao hao waulize kuhusu timu za humu nchini na utashangaa hawana  habari. Je, ushirikiano ulienda wapi?  Ushirikiano ni suluhisho la matatizo yote ya nchi. Miongoni  mwetu kuna watoto mayatima wanaohitaji usaidizi;wazee wakongwe  wanaohitaji angalau mtu wa kuwafaa;Sehemu nyingine za nchi  zimekumbwa na ukame na njaa;mara kwa mara tunasikia uvamizi  katika sehemu kadha wa kadha humu nchini.Haya yote yanaashiria  ukosefu wa ushirikiano miongoni mwa wananchi.Mwananchi  aliyejitolea kwa niaba ya mwenzake hatawaangalia wengine  wakienda miayo kwa sababu ya njaa huku yeye akiteuka kwa  kushiba!Ushirikiano utamfanya amfae anayeenda miayo kwa chakula  hata kama ni kidogo.Watoto hawatakosa karo ya shule katika nchi  iliyo na ushirikiano.  Watu wanapoishi pamoja,wanahitaji ushirikiano, haki, amanina  utulivu.Watu wakishirikiana wanafanya mambo kwa pamoja.Amani  ni kuishi bila vitisho,vita au hata chuki.Watu wakikosa amani  hawana furaha kwa sababu ya visa kama vile kuwapiga wenzao  kabari au kuwatapeli.  Amani huleta utulivu.Siku ambayo kila mtu atakuwa na amani na  utulivu, tutaacha kufuga mbwa. Hatutaunda milango ya chuma wala  nyumba zetu kuwa na silaha. Mtu akibisha mlango, tutafungua bila  kuuliza ni nani. Tutatembea usiku bila kuangalia nyuma kwa  kuogopa.Utulivu huwezesha watu kuendeleza shughuli zao bila  woga.  Wanafunzi wakiwa na ushirikiano shuleni watasoma pamoja na  kupita mitihani yao.Nchi ikiwa na amani itaweza kuendelea sana  kiuchumi.Wananchi wake watafanya kazi zao bila woga na hivyo  kuzalisha raslimali ya nchi.Kama nchi ina utulivu, watalii  wataitembelea hivyo kuinua uchumi wa nchi.     Vyombo vya habari,majarida na magazeti yanapaswa kueneza  matangazo na ujumbe wa ushirikiano,amani na utulivu.Waandishi wa  vitabu na makala mbalimbali yashughulikie masuala ya  ushirikiano,amani na utulivu.  Maswali    Kulingana na kifungu ushirikiano ni nini?    Ni nini kinaudhi mwandishi juu ya mashabiki wa mpira?    Ushirikianao unawafaidije wanafunzi?    Jadili faida za amani katika makazi ya watu kulingana na  kifungu.    Taja na ueleze njia zozote nne ambazo tunaweza kutumia  vyombo vya habari kuleta utangamano miongoni mwa  wananchi.  Mada Sarufi  Ndogo ya 2:    Zoezi  Tunga sentensi ukitumia manenoyafuatayo:    amani    makubaliano    ushirikiano    vita    undugu      Mada Kuandika  Ndogo ya 3:    Soma gazeti na uandike ujumbe wa kitaifa unaojitokeza humo.    Kutoka kwa kamusi andika maana ya maneno yafuatayo:   taifa   mwananchi   maridhiano  Kila darasa linajumuisha Kitabu cha Mwanafunzi na Mwongozo wa Mwalimu.   S u d a n K u s i n i  Kimefadhiliwa na:  Kitabu hiki hakiruhusiwi kuuzwa.  MOUNTAIN TOP PUBLISHERSKimechapishwa na:   Kitabu cha mwanafunzi  Kiswahili  Masomo yote katika mfululizo huu wa msingi yalitengenezwa na Wizara ya  Elimu na Mafunzo ya Mkuu, Jamhuri ya Sudan Kusini.  Vitabu vimeundwa kutekeleza somo la shule za msingi,na wakati huo huo  kuwawezesha wanafunzi na ujuzi unaofaa katika jamii ya kisasa ya kimataifa  Kitabu hiki ni Mali ya Wizara ya  Elimu na Mafunzo.  Kitabu kitakachopatikana kikiuzwa kwa njia  yoyote kitatawaliwa na muuzaji kuchukuliwa  hatua za kisheria.  Kiswahili kwa kidato cha kwanza (1) kimeandikwa na wizara ya Elimu na  Mafunzo kwa jumla, Ikishirikiana na wataalam wa lugha.  Kitabu hiki kinamwelimisha mwanafunzi kwa mazoezi na vitendo.  Kila Kitabu cha mwanafunzi kinakupa:   Ufafanuzi mwafaka wa mtaala wa kitaifa   Msingi bora katika kiswahili.   Uwasilishaji na ufafanuzi wa hoja unazotakiwa kujifunza.   Mazoezi mwafaka yanayoonyesha jinsi Kiswahili Kinaweza kutumika katika mifano   halisi maishani.   Fursa ya ushirikiano kupitia kwa kazi ya vikundi.   Michoro ya kusisimua.