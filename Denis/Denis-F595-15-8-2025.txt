Stadi za Mpango wa Maisha MTAALA KWA AJILI YA VIJANA WA AFRIKA AFRICAN YOUTH ALLIANCE 2004 Toleo la TANZANIA   Mwongozo wa Mwezeshaji Mwongozo wa Stadi za Mpango wa Maisha Tanzania i Kitabu hiki kimefanikishwa kwa msaada wa Taasisi ya Bill na Melinda Gates. Programu ya Teknolojia Inayofaa kwenye Afya (PATH) inatoa masuluhisho endelevu, yanayofaa kiutamaduni ambayo yanawezesha jamii duniani kote kuivunja mizunguko ya muda mrefu ya afya mbaya. Kwa kushirikiana na wabia mbalimbali wa sekta za umma na sekta binafsi, tunasaidia kutoa teknolojia za afya zinazofaa na mikakati muhimu ambayo inabadili namna watu wanavyofikiri na kutenda. Kazi yetu inaboresha afya na maisha duniani. PATH ina ofisi 19 za programu katika nchi   Hatimiliki@ PATH. Haki zote zimehifadhiwa. Taarifa zilizoko kwenye mwongozo huu zinaweza kutumika kwa shughuli za kielimu au shughuli zisizo za kibiashara, ili mradi tu kuwepo na mstari unaokiri kuitambua PATH kwenye taarifa hizo. Mbali na picha, sehemu yoyote ya kitabu hiki inaweza kunakiliwa au kubadilishwa ili kukidhi mahitaji ya mahali husika bila kuomba kibali cha PATH, ili mradi tu kwamba sehemu zilizonakiliwa zinasambazwa bure au kwa kulipia (bila faida) na kwamba shukrani zitolewe kwa PATH. PATH itafurahia kupata nakala ya taarifa zozote ambazo sehemu za mwongozo huu zimetumika. Taarifa hizo lazima zitumwe PATH, 1800 K St; NW; Suite 800, Washington, D.C.   Marejeo yanayopendekezwa: PATH. Stadi za Mpango wa Maisha: Mtaala kwa Ajili Vijana wa Afrika, Toleo la Tanzania. Mwongozo wa Wawezeshaji. Washington, D.C.: PATH (2004). Picha za jaladani: Juu Kushoto na Jorgen Schytte, zile tatu nyingine na Mark Edwards. Mwongozo wa Stadi za Mpango wa Maisha Tanzania ii STADI ZA MPANGO WA MAISHA MTAALA WA VIJANA AFRIKA Toleo la Tanzania Kwa taarifa zaidi wasiliana na: PATH 1800 K Street; N.W, Suite 800 Washington, DC. 20006, USA Simu: 202-822-0033 Faksi: 202-457-1466 Barua pepe: info@path-dc.org Tovuti : www.path.org African Youth Alliance (AYA) Sea View Point, Plot No. 11 P.O. Box 78593 Dar es Salaam, Tanzania Simu: 255-22-2128685 Faksi: 255-22-2128690 Tovuti: www.ayaonline.org Mwongozo wa Stadi za Mpango wa Maisha Tanzania iii SHUKURANI Mtaala wa STADI ZA MPANGO WA MAISHA (SMM au LPS) kwa ajili ya Tanzania ni matokeo ya nia ya Programu ya Teknolojia Inayofaa kwenye Afya (PATH) kuanzisha mtaala wenye stadi za msingi kwa ajili ya vijana Afrika nzima. Toleo hili la Tanzania limetokana na mtaala wa SMM kwa vijana huko Ghana ulioandikwa na wafanyakazi wa PATH na washauri katikati ya miaka ya tisini (1990s). Toleo hilo la Ghana lilitayarishwa kutokana na mitaala ya mafunzo mingine mbalimbali ya PATH, ikiwemo Kuelekea kwenye Utokomezaji wa Ukeketaji: Mawasiliano kwa Ajili ya Mabadiliko – Mtaala kwa ajili ya Wakufunzi wa Wafanyakazi wa Afya ya Jamii, Watayarishaji wa Afya ya Jamii, Watetezi wa Vijana, na Waalimu (PATH:2001). Watetezi wa Elimu ya Mpango wa Maisha kwa Vijana: Programu ya Maendeleo kwa Vijana (Watetezi wa Vijana: 1995) nayo pia ni nyenzo muhimu iliyotumika kwa ajili ya matayarisho ya mtaala huu. Kitabu cha SMM cha Tanzania kilifanyiwa majaribio uwandani na kuigwa kutokana na toleo la Shirikisho la Vijana Afrika (AYA) la Botswana. Maoni kutoka kwa wawezeshaji na vijana ambao walishiriki kwenye majaribio ya uwandani yameingizwa kwenye toleo la mwisho. Utengenezaji wa mtaala huu uliwezeshwa kwa msaada wa Taasisi ya Bill na Melinda Gates kwa ajili ya Mradi wa AYA, ambao ni mradi wa miaka mitano (2000- 2005) unaotekelezwa kwenye nchi nne za Afrika: Botswana, Ghana, Tanzania na Uganda. AYA inalenga kwenye kupunguza ueneaji wa maambukizo ya kujamiiana (STIs), ikiwa ni pamoja na Virusi Vya Ukimwi (VVU) na Ukosefu wa Kinga Mwilini (UKIMWI), na kupunguza viwango vya mimba za utotoni na utoaji mimba usio salama, pamoja na kuongeza umri wa vijana kujamiiana kwa mara ya kwanza. Mradi huo unalenga vijana kati ya miaka 10 na 24, wakati ambapo vijana wanaanza kufanya maamuzi yanayoweza kubadili maisha yao ambayo yanaathiri tabia zao za kujamiiana na afya ya uzazi. Mkakati muhimu wa AYA ni kufanya kazi pamoja na vijana kwenye kujenga maarifa na stadi wanazohitaji ili kubadilika vizuri kitabia, kwa kupitia elimu ya STADI ZA MPANGO WA MAISHA na mbinu zingine za mawasiliano ya kubadili tabia. Mikakati mingine ya AYA ni pamoja na:   Kuhamasisha watengeneza sera na viongozi wa Jamii kwa kuhakikisha kuungwa mkono Afya ya Uzazi kwa Vijana (ASRH).   Kutengeneza na kupanua huduma rafiki kwa vijana ili kuhakikisha kuwa vijana wanaweza kupata huduma bora ya afya inayolingana na mahitaji yao na inayoheshimu mahitaji yao.   Kufanya kazi kwa pamoja, kuwashawishi watu na kuingiza afya ya uzazi kwa vijana katika programu za kipato,   Kuratibu jitihada zilizopo wilayani na kitaifa ili kuongeza mafanikio ya jumla,   Kujenga uwezo kitaifa na kitaalamu kuliangalia suala la afya ya uzazi kwa vijana (ASRH) na kuendeleza programu zenye mafanikio.  Mwongozo wa Stadi za Mpango wa Maisha Tanzania iv VIFUPISHO VYA MAJINA AKK  Ajira, Kujiajiri na Kujitolea AUJKV  Afya ya Uzazi na Jinsia kwa Vijana (ASRH) AYA  African Youth Alliance (Shirikisho la Vijana Afrika) DKMMU  Dawa za Kupunguza makali ya maambukizo ya UKIMWI (ARV) KK  Kifua Kikuu (TB) MB  Maelezo binafsi   MKW  Maelezo kwa Wawezeshaji MMK  Maambukizi ya Magonjwa kwa njia ya Kujamiiana (STIs) PATH  Program for Appropriate Technology in Health (Programu ya Technolojia Inayofaa kwenye Afya) SLK  Shirika Lisilo la Kiserikali SMM  Stadi za Mpango wa Maisha (LPS) TKK  Taasisi ya Kumwendeleza Kijana UKIMWI  Ukosefu wa Kinga Mwilini UNUH  Ushauri Nasaha na Upimaji wa Hiari (VCT) VVU  Virusi Vya Ukimwi  Mwongozo wa Stadi za Mpango wa Maisha Tanzania v YALIYOMO UTANGULIZI KWA WAWEZESHAJI Mitazamo Kadhaa Malengo ya Mtaala Mwongozo wa Muwezeshaji Kitabu cha Mazoezi cha Mshiriki MWONGOZO KWA WAWEZESHAJI Jinsi ya Kutumia Mtaala Huu Vidokezo vya Kuandaa Warsha Yako Taarifa za Awali Kuandaa Mazingira: Kanuni za Msingi Mwongozo wa Kufanya Kazi na Vijana Wasio Shuleni au Wale Wenye Elimu Ndogo MBINU ZA UWEZESHAJI Elimu uzoefu Wajibu ya Muwezeshaji Mbinu Mahususi Warsha U.U.T. Upangaji Utekelezaji Tathmini MTAALA WA STADI ZA MPANGO WA MAISHA Sehemu ya Kwanza: Mimi ni Nani? Mada 1: Maadili Binafsi ya Kifamilia na ya Kijamii Mada 2: Mabadiliko katika kipindi cha Ujana Mada 3: Mawasiliano Mada 4: Ujinsia Sehemu ya Pili: Ninakwenda wapi? Mada 5: Haki Mada 6: Majukumu ya Kijinsia na Usawa Mada 7: Mahusiano Sehemu ya Tatu: Nitafikaje huko? Mada 8: Mimba za Ujana Mada 9: Maambukizo kwa njia ya kujamiiana Mada 10: VVU na UKIMWI Mada 11: Matumizi Mabaya ya Madawa ya kuelvya na Pombe Mada 12: Kupanga kwa ajili ya baadaye   Mwongozo wa Stadi za Mpango wa Maisha Tanzania vi UTANGULIZI Mwongozo wa Stadi za Mpango wa Maisha Tanzania 1  UTANGULIZI KWA WAWEZESHAJI Karibu kwenye mtaala wa STADI ZA MPANGO WA MAISHA! Mtaala huu umetayarishwa ili kuwasaidia vijana wa Tanzania kukabiliana na changamoto katika ukuaji, kuwasaidia kufanya maamuzi kuhusu afya yao ya uzazi, na kuwaandaa kwa kazi hapo baadae. Changamoto zinazowaathiri vijana siku hizi zote zinaonekana dhahiri. Kuongezeka kwa idadi ya mimba za ujana, kuacha shule, kutumia dawa za kulevya, matatizo ya kijamii, kujamiiana na afya ya uzazi kama vile kubakwa kwa miadi, maambukizo ya magonjwa ya kujamiiana (STIs), ikiwa ni pamoja na Virusi Vya Ukimwi (VVU) na Ukosefu wa Kinga Mwilini (UKIMWI), vyote hivi ni viashiria ambavyo inaonekana vijana wengi wanashindwa kuvimudu. Viongozi wa vijana wanaweza kuwasaidia vijana kwa kuwapa taarifa sahihi na stadi za kuwa na mienendo bora ya afya na kubaki salama daima katika kipindi chote cha mabadiliko na vishawishi vya ujana. Kwa wavulana na wasichana, ujana ndio wakati uliojaa msisimko, hisia mpya, maswali mengi yasiyojibika, mabadiliko, na ugumu wa kuchagua. Vijana pia ni lazima waanze kufikiria kuhusu stadi zinazohitajika kwa maisha yao ya baadaye ya kazi. Watahitaji kujua taarifa za kweli kuhusu masuala ya ujinsia wao na kujifunza stadi za kuwasaidia kupanga maisha yajayo yenye furaha na afya njema. Katika kipindi hiki, watakuwa na mahusiano na watu wa rika lao wa jinsia moja na jinsia tofauti. Wakati huo huo, watahitaji kuwa na mahusiano ya heshima, na upendo na wanafamilia na watahitaji kujifunza jinsi ya kufanya maamuzi peke yao. Vijana lazima pia wajifunze kukabiliana na hisia mpya kuhusu ujinsia, mabadiliko yao ya kimwili na kihisia, na namna ya kufanya maamuzi yafaayo juu ya uzazi na kuwa mlezi. Mtaala wa STADI ZA MPANGO WA MAISHA ni mwongozo rahisi unaolenga mambo matatu muhimu yanayowakabili vijana:   Kutambua umuhimu wa kushika maadili binafsi.   Kujifunza zaidi kuhusu jinsi miili yao inavyofanya kazi na kukabiliana na mabadiliko ya kujamiiana, uzazi, hisia na mienendo.   Kufikiria na kupanga kuhusu maisha yao ya baadaye. MTAALA WA STADI ZA MPANGO WA MAISHA unawasaidia vijana kutambua wao ni nani sasa? Wanaelekea wapi? Wanatarajia kuwa nani? Na namna ya kufika pale wanapotaka kufika.  UTANGULIZI Mwongozo wa Stadi za Mpango wa Maisha Tanzania 2 MTAALA WA STADI ZA MPANGO WA MAISHA unatoa mazoezi mengi ambayo wawezeshaji wanaweza kuyatumia kuwasaidia vijana:   Kupata taarifa kuhusu wao wenyewe na masuala yao ya ujinsia, ikiwa ni pamoja na namna ya kuzuia mimba na kuepuka maambukizo ya magonjwa ya kujamiiana na UKIMWI, na kujifunza zaidi kuhusu kujiandaa kwa kufanya kazi.   Kuelewa vizuri hisia zao kuhusu ukuaji, majukumu ya jinsia, tabia hatarishi, mienendo ya kujamiiana, na urafiki.   Kufanya mazoezi ya kufanya maamuzi, kuweka malengo, kuwasiliana kwa ufasaha, kujadiliana kuhusu afya zao wenyewe na kutokubali shinikizo baya la vijana wa rika lao. Mitazamo Kadhaa Mtaala wa STADI ZA MPANGO WA MAISHA una msingi wake wenye mitazamo kadhaa kama vile:   Vijana wanaweza kujifunza kuwa salama. Wanaweza kujifunza namna ya kuepuka kupata mimba zisizotarajiwa na maambukizo ya magonjwa ya kujamiiana, pamoja na virusi vya UKIMWI kwa kuchagua kuacha kufanya mapenzi, yaani kuacha kabisa kujamiiana, au kuahirisha kujamiiana kwa sababu za kimaadili, kidini, au kiafya.   Vijana ambao hawachagui kuacha kujamiiana wanaweza pia kubaki salama. Wanaweza kutumia mbinu za kupanga uzazi/dawa za uzazi wa mpango vizuri na kwa makini. Wanatakiwa kujua kuwa kondomu zinaweza kutumiwa pamoja na njia nyingine za kuzuia mimba, na kama zikitumiwa vizuri, zinaweza kuzuia mimba zisizotarajiwa na maambukizo ya magonjwa ya kujamiiana, ikiwemo virusi vya UKIMWI (VVU).   Vijana wa Tanzania wanaweza kujifunza kufanya uchaguzi na maamuzi mazuri kama wanayo taarifa sahihi na kamili, misimamo ya kiafya, na kufanya maamuzi mazuri, mawasiliano na stadi za mpango wa maisha. Kwa kutumia mwongozo huu, watu wazima na viongozi wa vijana wenye uzoefu wanaweza kufanya kazi na vijana na kuwasaidia kukuza stadi wanazohitaji ili kufanya maamuzi mazuri na kueleweshana vizuri kuhusu uchaguzi wa uwajibikaji katika maisha. Mtaala huu unatoa mbinu ya kujifunza kwa uzoefu – kujifunza kwa vitendo. Kuwasaidia vijana kupata taarifa na stadi mpya kwa njia ya ushirikishwaji kwenye mazoezi ya majaribio na mifano halisi ya maisha. Programu za vijana zilizopo zingeweza kuingiza sehemu yoyote au sehemu zote za mazoezi haya ya STADI ZA MPANGO WA MAISHA katika shughuli zao zinazoendelea.  UTANGULIZI Mwongozo wa Stadi za Mpango wa Maisha Tanzania 3 Ni muhimu kutambua kuwa wawezeshaji wanaoongoza shughuli za mafunzo wana nafasi muhimu, na wanaweza wakaathiri moja kwa moja mafanikio ya programu. Kwa kuwa mada ambazo ni ngumu kuzishughulikia zinaweza kujitokeza kwenye mjadala (ikiwemo ujinsia, ubakaji, vurugu au maadili) wawezeshaji lazima kwanza wahakikishe kwamba:   Wanafurahia kwa dhati kufanya kazi na vijana   Wana ustadi mzuri wa mawasiliano na uwezeshaji wa vikundi.   Wanaweza kutumia mbinu nyingi mbalimbali za kufundishia   Wanafahamu kuhusu masuala ya ujinsia, mambo ya msingi kuhusu afya, na nafasi za mafunzo ya kazi kwenye sehemu wanamoishi.   Wanaheshimu maoni ya vijana, hata kama maoni hayo ni tofauti sana na yao.   Wanafurahia kuwasaidia wengine kukua, na wenye shauku kuhusu hatua hizo za kujifunza.   Wasiohukumu.   Wako huru kujadili masuala ya ujinsia na mambo mengine yanayohusiana na mwanadamu.   Wenye ucheshi. Inachukuliwa kuwa wawezeshaji wanaweza kutaka kuongeza au kubadilisha maswali kwenye mazoezi na papo hapo kuchunguza masuala mengine kama yanavyojitokeza, kutegemeana na mahitaji ya kikundi. Malengo ya Mtaala Mtaala mzima wa STADI ZA MPANGO WA MAISHA umeandaliwa kama mfululizo wa mada, kila moja ikichukua muda wa saa 3 na saa 3 na robo mpaka saa   Malengo makuu ya mtaala ni kuwapatia vijana wa Tanzania nafasi ya:   Kujifunza zaidi kuhusu wao wenyewe; wanachopenda kufanya, kipi wanachoweza kufanya vizuri, wanajisikia vipi kuhusu masuala muhimu (kama vile maadili ya familia na ya binafsi) na watambue kitu gani kinashawishi ukuaji wa hisia na uchaguzi wao.   Kuainisha wanachotaka kiwatokee kwenye maisha yao; kuwasaidia kujenga maisha mazuri ya baadaye kwa kupanga juu ya kazi na kuamua kuhusu uzazi, na kuwasaidia kufikia malengo yao.   Kuimarisha elimu na stadi zao kwenye maeneo matatu: ujinsia, kupanga familia na mawasiliano. Mtaala wa STADI ZA MPANGO WA MAISHA umetengenezwa kwenye sehemu mbili: Mwongozo wa Muwezeshaji na Kitabu cha Mazoezi kwa Mshiriki.  UTANGULIZI Mwongozo wa Stadi za Mpango wa Maisha Tanzania 4 Mwongozo wa Muwezeshaji Mwongozo wa Muwezeshaji umegawanyika katika sehemu tatu ili kuurahisisha kutumika uwandani. Kila sehemu ina vipengele vifuatavyo:   Mada   Mazoezi   Dhumuni/malengo   Muda unaohitajika   Zana vinavyohitajiwa   Utaratibu: Hatua za kufuata (katika kila zoezi)   Hoja muhimu   Sentensi Kiungo/Hitimisho. SEHEMU YA KWANZA: MIMI NI NANI? Sehemu hii inamuangalia kijana kama mtu binafsi. Inaangalia namna tofauti za makuzi na ukuaji ambayo kijana anapitia na inalenga kuwasaidia vijana kujielewa wenyewe . SEHEMU YA PILI: NINAKWENDA WAPI? Katika sehemu hii, lengo lipo kwa kijana kama mwanaume au mwanamke na jinsi anavyojihusisha na wengine. SEHEMU YA TATU: NITAFIKAJE PALE? Sehemu hii inashughulika na masuala mbalimbali ambayo yanaathiri mipango ambayo vijana wanajipangia. Inaangalia jinsi vijana inavyobidi kujiandaa kukabiliana na mambo haya kwa njia ambayo inawawezesha kupata nafasi nzuri ya kufanikisha mipango na malengo yao. Katika mtaala mzima, maneno kama “washiriki” na “vijana” yametumika kwenye sehemu tofauti, kila moja likiwa na maana ile ile. Kila kitendo kinaonyesha orodha ya zana ambavyo wawezeshaji watahitaji. Baadhi ya mazoezi yanahitaji maandalizi ya awali. Wakati mwingine, mazoezi hujirudia katika mada mbalimbali, kwa mfano, “Kufanya Maamuzi Mazuri”. Hii ni kwa sababu wawezeshaji wanaweza kutoa mada tofauti kwa vikundi tofauti. Hata hivyo, kama unafanya kazi na kikundi hicho hicho cha washiriki na ulishakamilisha zoezi katika mada iliyopita, hakuna haja ya kulirudia kwenye masomo yanayofuata; Warejeshe washiriki kwenye somo hilo kwa kulitaja tu na kuwakumbusha kwa njia ya majadiliano. Sehemu ya Maelezo ya Uwasilishaji ambayo yamejumuishwa kwenye baadhi ya mada yana ukweli ambao washiriki wanahitaji kuujua. Mwezeshaji hategemewi kukariri neno kwa neno kwenye ubao au kwenye chati mgeuzo, bali anatakiwa aelewe vizuri kiasi cha kutoa taarifa hiyo kwa washiriki kwa kutumia njia yoyote iliyo nzuri. Kila zoezi lina seti ya Hoja Muhimu mwishoni ambazo hutumika kuelezea kwa ufupi zoezi hilo. Hizi ndizo hoja muhimu ambazo washiriki wanatakiwa waondoke nazo kutoka kwenye warsha.  UTANGULIZI Mwongozo wa Stadi za Mpango wa Maisha Tanzania 5 Sentensi Kiungo nazo pia hutolewa mwishoni mwa kila zoezi ili kuunganisha mazoezi yanohusiana. Kama vile kwenye maelezo ya uwasilishaji, mwezeshaji hatarajiwi kukariri sentensi hizi au kuzitumia neno kwa neno, bali azitumie kama mwongozo wa kuhitimishia vizuri kila zoezi kabla ya kuingia kwenye zoezi jingine. Kila mada ina Hitimisho mwishoni. Kama ilivyokuwa kwa maelezo ya uwasilishaji na sentensi za kiungo, mwezeshaji hategemewi kukariri na kurudia neno kwa neno, bali aelewe muktadha vizuri kiasi cha kuweza kutoa muhtasari unaopaswa na ufungaji. Mazoezi mengine yanajumuisha Mabango. Haya yanatakiwa kutayarishwa mapema, ama kwenye chati mgeuzo, ubao au kwa kuandaa karatasi za kumulikia maandishi. Mwongozo huu wa muwezeshaji unajumuisha kurasa nzima za mabango ili yaweze kukuzwa kirahisi na kutolewa tena. Maelezo kwa Mwezeshaji (MKM): Mwongozo wa Muwezeshaji pia una mazoezi yaliyo kwenye kitabu cha mazoezi cha mshiriki. Mengi kati ya mazoezi hayo yanaweza kuchukuliwa na kutumiwa na washiriki ambao wana uzoefu mdogo wa kusoma na kuandika. Kitabu cha Mazoezi cha Washiriki Hiki ni kitabu cha mazoezi kinachotumiwa na washiriki katika kipindi chote cha mafunzo. Kuna sehemu tatu zinazofanana na za Mwongozo wa Muwezeshaji. Kila sehemu ina:   Madhumuni na malengo   Mada   Mazoezi   Mambo muhimu yaliyojifunza   Ahadi yangu Kitabu cha mazoezi kina taarifa za kweli na mazoezi kuhusu shughuli/vitendo mbalimbali na mambo yaliyoongelewa kwenye Mwongozo wa Muwezeshaji. Kitabu hiki cha mazoezi kimeandaliwa kutumiwa na watu wanaojua kusoma na vikundi vya walio shuleni, kwa kuwa kinahitaji kusoma sana, kuandika na stadi za uchambuzi. Kila mshiriki anapaswa kutunza kitabu chake. MKM: Mara kwa mara utaona taarifa zilizoandikwa kwa kukolezwa na kuwa kwenye kisanduku kama hivi. Hii ni kwa ajili ya kukufanya uzingatie kwenye taarifa mahsusi zinazohusiana na shughuli hiyo.  UTANGULIZI Mwongozo wa Stadi za Mpango wa Maisha Tanzania 6 MWONGOZO KWA WAWEZESHAJI Jinsi ya Kutumia Mtaala Huu Mtaala huu ni kwa ajili ya kutumiwa na vijana wa umri wa miaka 10 hadi   Unaweza kubadili mazoezi kuendana na mahitaji ya vijana wa umri tofauti, au makabila tofauti au elimu yao. Kama unatumia mtaala huu kwa vijana wasiokuwa shuleni au vijana wenye elimu ndogo, jaribu kumaliza mtaala wote kuanzia mwanzo mpaka mwisho. Miongozo ya kufanya kazi na vijana wasiokuwa shuleni au wenye elimu ndogo imeelezwa hapo chini. Kila mara ni vyema kuwapa washiriki hojaji kabla ya kuanza mafunzo ili kuona wanafikiri mafunzo yatahusu nini au kupima uwezo wao wa maarifa na ujuzi. Mfano wa hojaji ya kabla na baada ya jaribio umeoneshwa kwenye ukurasa wa   Wakati wa tathmini ya mwisho wa warsha, chunguza kama warsha ilikuwa kama walivyotarajia iwe. Kimsingi, kikundi hicho hicho cha vijana ndicho kifundishwe mtaala mzima, lakini kama hii haiwezekani, hakikisha unachagua shughuli unazodhani zinahusiana zaidi kwa kikundi hiki ukizingatia tathmini ya mahitaji yako. Inashauriwa kukamilisha mada yote na siyo kuchagua shughuli fulani fulani bila mpangilio Siku ya kwanza ya programu, andika malengo ya mtaala kwenye ubao au chati mgeuzo ili kuwashirikisha washiriki. Jadiliana na washiriki malengo hayo na waulize wanavyofikiri kuhusu malengo hayo. Vidokezo Kuhusu Kuandaa Warsha Yako Ili kupanga na kuendesha programu inayotosheleza mahitaji ya vijana, unahitaji kufanya yafuatayo:   Fahamu vizuri mtaala mzima, hii ikiwa ni pamoja na mbinu za ushirikishwaji zilizopendekezwa.   Panga muda utakaouhitaji kwa shughuli yako. Muda uliotolewa kwa kila kazi ni wa kukadiria tu; tumia muda mwingi zaidi au pungufu kulingana na unavyohitajika.   Kusanya picha au makala kutoka kwenye magazeti ya ndani (kitaifa) ili yatumike wakati wa warsha. Haya yanaweza kutumika kuelezea majukumu ya kijinsia, shinikizo rika, na ujinsia kama ilivyotolewa kwenye vyombo vya habari vya kitaifa.   Kabla kipindi hakijaanza, andaa vitini au vitu vielelezo ambavyo vinaweza kuhitajika.   Elezea kila mada katika mtaala na kila zoezi kwa kuongea kuhusu malengo na kile unachotegemea kukamilisha wakati wa kipindi hicho.  UTANGULIZI Mwongozo wa Stadi za Mpango wa Maisha Tanzania 7   Kuwa na Kisanduku cha Maswali au Ukuta wa Maoni uwepo katika kipindi chote cha mafunzo kwa ajili ya washiriki kutuma maswali yao bila wao kujulikana. Haya ni maswali ambayo wanaweza kuona aibu kuuliza mbele ya kikundi. Hata hivyo, hakikisha kwamba maswali yote yanayotumwa yanajadiliwa ndani ya warsha au yajibiwe kama inavyostahili. Taarifa za Awali Haitegemewi kuwa kila mwezeshaji atafahamu kila kitu katika STADI ZA MPANGO WA MAISHA. Taarifa zinaendelea kubadilika na kukua haraka, hivyo basi wakufunzi wanaendelea kupata changamoto ya kuboresha maarifa yao na msingi wa stadi zao. Kwa kutambua hili, mtaala unajumuisha taarifa za awali mwishoni mwa Mada ya 9: VVU na UKIMWI. Hii ni kumwezesha mwezeshaji kuwa na uelewa mzuri wa VVU na UKIMWI ili aweze kuwa mahiri na ajiamini kujadili hali mbalimbali za ugonjwa huo na kujibu maswali ambayo washiriki wanaweze kuuliza. Taarifa za awali hazielezi kila kitu kuhusu VVU na UKIMWI, hivyo mwezeshaji anapewa changamoto kuendelea kuboresha maarifa na msingi wa ujuzi wake kuhusu ugonjwa huu na athari zake kijamii. Kuandaa Mazingira: Kanuni za Msingi Kabla ya kuanza shughuli kwenye mtaala wa STADI ZA MPANGO WA MAISHA ni muhimu kutayarisha “mazingira yanayofaa” ili washiriki waweze kuzungumza bila wasiwasi na kwa uwazi kuhusu masuala nyeti na uzoefu wao binafsi. Kuweka kanuni mbalimbali, yaani kanuni za msingi itasaidia kuweka mfano wa tabia za kikundi zinazokubalika na kuwasaidia vijana kujisikia huru zaidi kushirikiana. Shughuli hii inafanyika mara moja mwanzoni mwa warsha unapoanza na kikundi kipya, endapo kikundi hicho kitashiriki katika mtaala mzima. Kama kikundi kitabadilika, kanuni za msingi lazima ziwekwe upya kwa kila kikundi jipya. Ni vizuri kuandika orodha ya kanuni za msingi kwenye chati mgeuzo na kuitundika mahali ambapo washiriki wanaweza kuiona katika kipindi chote cha warsha. Kanuni hizo zinaweza kujumuisha: Kutunza Siri Kile tunachochangia ndani ya kikundi hiki kitabaki ndani ya kikundi na hakitaelezwa au kujadiliwa kwa wengine nje ya kikundi. Heshima Hatuna budi kuheshimu mawazo na uzoefu wa wengine, hata kama ni tofauti na wetu au hata kama hatukubaliani nao. Uwazi Lazima tuwe wa wazi na wakweli, lakini usiongee kuhusu maisha binafsi ya mtu mwingine. Toa mfano au zungumza kwa ujumla zaidi, bila ya kumtaja mtu kwenye hadithi yako. Mtazamo usiohukumu Ni sawa kutokukubaliana na maoni ya mtu mwingine, lakini usihukumu au kumdharau mtu  UTANGULIZI Mwongozo wa Stadi za Mpango wa Maisha Tanzania 8 mwingine kwa sababu hana mtazamo au hisia kama zako. Tumia kauli ya “Mimi” Kutumia kauli ya “mimi” inathibitisha kuwa mawazo unayotoa yanatoka kwako tu na kwamba unajiongelea mwenyewe, na huongelei kikundi. Kwa mfano, “sitaki kuoa kabla ya kupata kazi.” Haki ya kukataa Ingawa programu hii inasisitiza ushirikishwaji, washiriki wanayo haki ya kukataa jambo fulani kama hawako tayari kushiriki kwenye majadiliano au kutoa mawazo yao. Ni sawa kusema “afadhali nisifanye zoezi hili” au “sidhani ningependa kujibu swali hilo”. Kutojulikana Ni sawa kuuliza swali, bila kujitambulisha. (Waeleze washiriki wako kuhusu Kisanduku cha Maswali/Ukuta wa maswali). Kukubali Ni sawa kuona aibu, hata watu wazima hawajisikii vizuri wanapoongea kuhusu mada nyeti kama maadili au ujinsia. Kuzikubali hisia hizi ni sehemu ya hatua ya kuzishinda. Zinaweza kuwepo kanuni nyingine ambazo kikundi kingehitaji kuziweka. Jaribu kukitia moyo kikundi ili kiweze kuweka kanuni zao wenyewe. Mara zote unaweza kuwaanzishia kwa kuwapa mfano. Mwongozo Wa Kufanya Kazi Na Vijana Wasio Shuleni Au Wale Wenye Elimu Ndogo Kila kikundi cha vijana ni tofauti. Ni muhimu muwezeshaji achukue muda wa kutathmini mahitaji ya kikundi ili njia bora zinazofaa za kukidhi mahitaji hayo ziweze kutumiwa. Ili kutumia mazoezi yaliyo kwenye kitabu hiki kwa ajili ya vijana wenye uzoefu mdogo wa kusoma na kuandika, fuata kanuni na mwongozo hapo chini. Kanuni za Msingi: Kuwa mbunifu: unaweza kutafuta njia za kuchekesha na za kuvutia ili kutekeleza zoezi hilo hilo au zoezi jipya kabisa kufanikisha malengo. Shirikisha kikundi: Washirikishe washiriki mara nyingi iwezekanavyo kukusaidia katika maandalizi yoyote yanayohitaji kufanyika, pamoja na kutayarisha chumba, kuandaa zana za kazi n.k.  UTANGULIZI Mwongozo wa Stadi za Mpango wa Maisha Tanzania 9 Tumia vielelezo vya kuona na kusikisia kadri iwezekanavyo. Hii ni pamoja na mabango, picha, michoro, mifano na zana nyingine za kienyeji zitakazotajwa na kikundi n.k. Miongozo:  Tumia lugha rahisi na ya wenyeji pamoja na istilahi rahisi zinazojulikana kadri iwezekanavyo.  Tumia kazi za vikundi na kuwashirikisha zaidi.  Waache wanakikundi wajibu maswali na watoe muhtasari kadri iwezekanavyo kwa kutumia lugha zao za makabila na istilahi zao.  Tumia mifano halisi ya maisha unapojaribu kutoa hoja ya kweli.  Tumia vitu vya kawaida na vya kila siku kama sehemu ya nyenzo za kufundishia pale inapowezekana kwa mfano, karatasi, makopo, vifungo, vijiti n.k. Hakikisha kikundi kinakusanya vitu hivi pindi vikihitajika.  Mwulize mtu mmoja katika kikundi arudie au anakili kile ulichosema au ulichofanya ili kuhakikisha kwamba kikundi kinaelewa.  Tumia vitendo vitakavyowashirikisha vijana kama vile:   Kucheza michezo; michezo ya karata ni mizuri. Hii inaweza kuhitaji kutayarishwa kuanzia mwanzo kabisa kutegemeana na jambo lenyewe. Achia kikundi kisaidie kama inawezekana, kwa kuwaruhusu: o kiainishe zoezi o kikusanye na kukata picha o kikate au kubandika kadi   Kutengeneza vigandisho (picha zitengenezwazo kwa kukata vipande vidogo vya karatasi na kuvibandika kwenye mbao au kiegemeo chochote kigumu).   Kutunga nyimbo na mashairi kwa kutumia taarifa za kweli. Hii inasaidia kuzikumbuka taarifa za kweli kirahisi, hasa kama washiriki watakuwa wametunga nyimbo zao wenyewe na mashairi yao na kukifundisha kikundi.  Wahimize na kuwaruhusu wanakikundi kuchangia uzoefu wao ili waweze kujifunza kutoka kwa kila mtu.  Tumia sanaa ya jadi, hadithi na methali zinazohusiana na uzoefu wa maisha ya kujenga maadili, kufundisha na kujifunza.  Wahimize kwa mifano ya maonyesho pale inapowezekana. Uongozwe na mahitaji ya kikundi.  UTANGULIZI Mwongozo wa Stadi za Mpango wa Maisha Tanzania 10 MBINU ZA UWEZESHAJI Elimu ya Uzoefu Kujifunza kwa kutenda kunaitwa elimu “ya uzoefu” kwa sababu wale wanaohusishwa wanapata uzoefu wa sehemu ya kile wanachojifunza. Mazoezi ya uzoefu katika Mtaala wa STADI ZA MPANGO WA MAISHA yameandaliwa ili kuwasaidia vijana kupata taarifa, kujipima mienendo na kufanya mazoezi ya stadi zao. Kwenye elimu ya uzoefu, washiriki hufanya kitu fulani na kisha huongea kuhusu uzoefu wao kwa pamoja. Wanatoa kauli za jumla kuhusu kile walichojifunza na kujaribu kuhusisha taarifa mpya na jinsi watakavyoweza kuitumia hapo baadaye. Kujifunza kwa uzoefu imelengwa kwa mshiriki. Wajibu wako kama mwezeshaji ni:   Kufuatilia na kusimamia mazingira kwa kuhakikisha kwamba kila mtu kwenye kikundi hupata nafasi ya kushiriki kikamilifu.   Kuweka mijadala kama ilivyokusudiwa ili kufanikisha malengo ya zoezi   Kufafanua, kufupisha na kuhitimisha mijadala na mazoezi, na kuhakikisha kuwa taarifa za kweli zimetolewa.   Kupima kiasi cha maarifa na ujuzi wa washiriki walioupata. Wajibu wa Mwezeshaji Mwezeshaji anapaswa √ Kuwa mtulivu √ Kuonyesha kuwa yeye pia ni mwanafunzi √ Kujenga uzoefu wa washiriki √ Kuwa makini na kile kinachotendeka ndani ya kikundi √ Kushughulikia masuala yaliyoibuka katika kikundi √ Kushawishi ushiriki √ Kutumia lugha rahisi √ Kukiweka kikundi kwenye mada √ Kuwa msikilizaji mzuri √ Kuwa makini na wanakikundi wote √ Kuwaangalia wanakikundi √ Kuwa mwenye shauku √ Kupanga kipindi mapema √ Kuwa na uwezo wa kuona mawazo ya washiriki √ Kuwa mcheshi √ Kuwajibika Muwezeshaji hapaswi:  Kutawala kikundi  Kuogopesha watu  Kupendelea  Kukimbilia kwenye hitimisho  Kubagua  Asijione yeye ndiye mtaalamu  Kuwabana washiriki  Kuwa na mazungumzo marefu na mshiriki mmoja  Kumkasirikia mshiriki  Kupendelea upande mmoja  Kuongoza mjadala kama haifahamu mada vizuri  Kulaumu imani binafsi za mshiriki  Kuwaruhusu washiriki kutawala mjadala au kutishana  UTANGULIZI Mwongozo wa Stadi za Mpango wa Maisha Tanzania 11 Mbinu Mahsusi MTAALA WA STADI ZA MPANGO WA MAISHA unatumia mbinu mbalimbali, na unaweza kuona mbinu fulani zinafaa zaidi kuliko nyingine. Jisikie huru kubadilisha mbinu yoyote iliyowasilishwa ili iendane na hadhira yako, lakini usiogope kujaribu mbinu mpya zilizoelezwa hapa.   Kichangamshi kutoa ukimya/kuongeza nguvu Mazoezi ya kichangamshi yanatia nguvu nyingi na vichekesho katika kikundi. Yanaweza kuwa njia rahisi na yenye kufurahisha na isiyo rasmi ya kujua jina la kila mmoja. Wakati mwingine washiriki hudhani kuwa michezo ya kuchangamsha mwili ni ya kitoto na mwanzoni huwa wagumu kushiriki. Hata hivyo baada ya kuachana na ugumu huo, washiriki kwa kawaida hufurahia kushiriki kwenye michezo hiyo. Pamoja na kutumiwa mwanzoni mwa warsha, kuchangamsha mwili pia kunaweza kutumiwa kama kiongeza nguvu wakati nguvu za wana kikundi zimepungua, kwa mfano baada ya chakula au baada ya somo gumu.   Bungua Bongo Kwa mfano, kikundi kinaweza kubungua bongo kuhusu “Matarajio yao ya warsha hiyo” wakitoa matarajio yao yote waliyonayo juu ya warsha nzima au ile mada tu iliokamilishwa/iliokamilishwa katika muda huo. Haya yanaweza kuandikwa kwenye chati mgeuzo au ubao na yarejewe mwishoni. Utaratibu: a. Amua juu ya mada. b. Elezea vizuri mada na kiwango cha muda wa zoezi kwa ufasaha kwa kikundi. c. Chagua mwandishi aorodheshe mawazo yote yanapotajwa. d. Elezea vizuri kanuni na zitilie mkazo wakati bungua bongo inapoendelea. e. Eleza tena mada na kiwango cha muda ili kukiweka kikundi kwenye mwelekeo  mmoja. f. Onesha wakati muda unapokwisha. Kumbuka kuwa katika kubungua bongo, hoja zilizotolewa na washiriki zinaorodheshwa bila majadiliano. Baada ya hoja zote kutolewa ni vizuri kuwa na majadiliano ya jumla kuhusu masuala yaliyoibuka.   Kufanya Kazi Katika Duara/Mzunguko wa Robin Kutumia michezo ya haraka haraka (dakika 5 mpaka 10) ili kukiburudisha au kukipa nguvu kikundi Kuleta mawazo mengi katika muda mfupi iwezekanavyo na kikundi kishiriki kikamilifu. Kuhakikisha kuwa kila mmoja katika kikundi anapata/nafasi ya kuongea UTANGULIZI Mwongozo wa Stadi za Mpango wa Maisha Tanzania 12 Wakati unapofanya kazi na vikundi, ni muhimu kwa kiongozi wa kikundi, ingawa ana jukumu la kutoa mazoezi, asionekane kama mtaalamu anayewasilisha taarifa. Kila mmoja katika kikundi apate nafasi ya kuongea. Duara ni njia nzuri ya kuhakikisha kuwa kila mmoja anapata nafasi ya kuongea. Ni muhimu kuliweka hili sawa mwanzoni kabisa; na muda muafaka wa kuelezea hili ni wakati unapoelezea kanuni za msingi za kufanya kazi pamoja. Kama jambo lolote linazungumziwa “kwenye duara” ina maana kwamba kila mmoja ana jambo lolote la kusema kwa zamu na hakuna mtu atakayeongea au kuingilia wakati mtu mwingine anapozungumza. Kufanya kazi katika duara siyo zoezi zuri kwa vikundi vya watu zaidi ya 12, kwani huweza kuchukua muda mrefu. Hata hivyo, kwa vikundi vikubwa mbinu hii inaweza kutumika kwa kuunda vikundi vidogo ambavyo vinaripoti kwenye kikundi kikubwa.   Kufanya kazi katika jozi Washiriki wanaweza kuongea wawili wawili kabla ya kubungua bongo. Hii ni njia nyingine muhimu ya kuhakikisha kuwa kila mmoja anashiriki katika majadiliano. Njia nyingine ya kutumia mbinu hii ni kukigawa kikundi watu wawili wawili na kuwapa muda, ambao mara nyingi ni dakika tano kwa kila mmoja. Hii ina maana kwamba kila mmoja kati ya hao wawili ataongea kwa dakika 5 kuhusu mada husika. Wakati mmoja anapoongea mwingine husikiliza lakini haongei, ila tu wakati atakapohitaji ufafanuzi. Wazo hili ni kuwawezesha wote wawili kupata nafasi ya kuongea na kusikiliza. Mwezeshaji huangalia wakati na kuwaambia washiriki muda wa kuanza, muda wa kubadilishana na muda wa kumaliza. Mbinu hii inafaa sana hasa kwa washiriki kuweza kufahamiana mwanzoni mwa warsha mpya. Jozi hizo za washiriki zinaweza kuambiwa kutafuta jina, mahali alipozaliwa na kitu kimoja kinachomvutia huyo mwenzake. Kwa hali hii, ni wazo zuri kukijulisha kikundi kabla hawajaanza zoezi hilo kijue kuwa kila mmoja atapaswa kuja kuelezea mwenzake amesema nini. Jozi hizi zinaweza kukubaliana kipi watafanya na wasichokitaka kirudiwe kwenye kundi. Baada ya washiriki kufanya kazi wawili wawili taarifa zilizopatikana zinaweza kutolewa kwa kundi kubwa kwa kufanya kazi kimduara (Mduara wa Robin). Unapotumia njia hii, kila jozi inaweza kuulizwa kuchangia taarifa fulani, ambayo, orodha inaandaliwa ili kuwasilisha taarifa katika kikundi kikubwa. Hata hivyo, mara nyingine kutoa taarifa inaweza isiwe lazima.   Majadiliano katika kikundi kidogo Kuruhusu watu wawili wajadiliane mawazo yao kuhusu mada hiyo kabla hawajashirikisha kikundi kikubwa Kufanya kazi kwenye vikundi vidogo vidogo visivyozidi watu wanane UTANGULIZI Mwongozo wa Stadi za Mpango wa Maisha Tanzania 13 Majadiliano ya kikundi ni njia ambayo mara nyingi hutumika kwenye mafunzo. Stadi zinazohitajiwa na mwezeshaji zitajumuisha uwezo wa kuuliza, kuelezea, kufafanua, kushawishi na kutoa muhtasari wa taarifa. Kama stadi hizo zitatumiwa ipasavyo, kikundi kitakuwa na uwezo wa kujadili masuala na kufikia hitimisho chenyewe. Kazi ya kikundi kidogo inaweza kuongeza uhusishaji na ushirikishaji, na kupunguza utegemezi kwa kiongozi wa kikundi. Katika majadiliano ya kikundi, washiriki hufanya kazi pamoja kwa muda mrefu kuliko wakiwa wawili wawili. Mwezeshaji anaweza kuhama kutoka kikundi kimoja hadi kingine akitoa msaada endapo inastahili. Mwezeshaji anaweza kuwasilisha suala, kwa mfano “kumwambia mume/mke wangu kuwa nina virusi vya ukimwi”, na vikundi hivyo vidogo vidogo vitaangalia faida na hasara yake, washiriki kwenye vikundi hivyo vidogo wanaweza kutumia maarifa yao wenyewe. Matokeo ya kikundi kidogo yatawasilishwa kwenye kikundi kikubwa kwa mdomo au kwenye chati mgeuzo. Hapa pia wanakikundi wataamua kipi wangependa na kipi wasingependa kiwasilishwe kwenye kikundi kikubwa. Kisha mwezeshaji anaweza kuhitimisha na kuchambua mawazo yanayofanana. Kwa kurejelea katika kikundi na kutumia uelewa wao mwezeshaji anaweza kufafanua dhana yoyote potofu.   Hojaji/Mafumbo Maswali mengi mbalimbali yanaweza kutumika kama msingi wa majadiliano ya kikundi au kuwawezesha washiriki kuangalia mienendo yao kuhusiana na mada iliyotolewa. Hojaji nyingi za maswali ya kuchagua, kweli au si kweli, au hojaji za kujaza nafasi zilizo wazi zinaweza kutumiwa.   Kisa mafunzo Hii ni njia nzuri na isiyoogopesha kuelezea na kuyaweka wazi masuala muhimu sana. Kisa mafunzo kinaweza kuanzisha majadiliano kuhusu mada nyeti na pia kinaweza kutoa mwanya kwa washiriki kuongea kuhusu mambo yao wenyewe kama wanataka. Utaratibu: a. Tengeneza au onesha kisa mafunzo unaosadifu jambo ambalo linajadiliwa na kikundi. b. Kigawe kikundi kwenye vikundi vidogo vidogo. c. Kipatie kila kikundi kidogo kisa mafunzo hicho hicho. Kama una zaidi ya vikundi vitatu, visa mafunzo tofauti katika jambo hilo hilo inaweza kujadiliwa. d. Gawanya karatasi za visa mafunzo kwenye vikundi e. Toa maswali kwenye vikundi yajadiliwe. Kila kikundi kiandike majibu yao kwenye chati mgeuzo. f. Waambie kila kikundi kidogo kiwasilishe matokeo yao kwa kundi kubwa. Kutumia hojaji mbalimbali kama msingi wa majadiliano ya kikundi Kuandaa hadithi fupi sana/hali inayosadifu jambo fulani linalochunguzwa na kikundi UTANGULIZI Mwongozo wa Stadi za Mpango wa Maisha Tanzania 14 g. Hamasisha majadiliano ya kikundi kikubwa juu ya matokeo, ukihakikisha kuwa washiriki wote wana taarifa hiyo hiyo.   Igizo dhima Utaratibu: a. Anza kuelezea jambo lenyewe na ufafanue malengo ya igizo. b. Waulize wanaotaka kujitolea au chagua watu ambao unafikiri wataigiza vizuri. c. Wape waigizaji nafasi zao au waache walijadili igizo kabla hawajaanza kuigiza. Hii inaweza kufanyika kwa dakika   Watazamaji wabaki na maoni/maswali yao kwa ajili ya kujadiliana mwishoni mwa igizo.    Tamthiliya Tamthiliya ni mbinu nzuri kwa makundi makubwa na njia nzuri ya kujifunza kwa wale ambao hasa wanahusishwa kuutunga mchezo. Waigizaji wanapewa mada au suala la kulifanyia kazi, halafu wanatunga tamthiliya kutokana na suala hilo, ili waoneshe mbele ya kikundi kikubwa. Majadiliano ya jumla lazima yasisitizwe kufanyika mwishoni mwa mchezo. Maswali mahsusi yanaweza kuandaliwa ili kundi liwe na mwelekeo.   Nyimbo Nyimbo zinaweza kutumika katika mazingira tofauti, kwa mfano:  Mwanzoni na mwishoni mwa mchezo  Mwanzoni mwa warsha  Kama utangulizi wa mada ya kielimu. Vikundi vinaweza pia kutunga nyimbo zao wenyewe.   Video Kama ilivyo kwa njia nyingine za mafunzo, matumizi ya video yanahitaji mawazo ya mwezeshaji na majadiliano na washiriki. Kabla ya kuonesha picha ya video mwezeshaji anatakiwa awe ameshaiona na aweze kutoa maelezo mafupi ya kile kitakachooneshwa. Washiriki wanasisitizwa kukumbuka hoja zozote ambazo wangependa zijadiliwe mwishoni. Kuwapa washiriki sehemu za hadithi ili waigize, mara nyingi bila maandalizi ya awali. Kusambaza na kuutilia mkazo ujumbe muhimu kisanii Kuwaonesha washiriki hadithi au filamu ioneshayo suala linalojadiliwa Tumia tamthiliya kama nyezo ya kujifunza  UTANGULIZI Mwongozo wa Stadi za Mpango wa Maisha Tanzania 15   Miendelezo Unapopima hisia za watu kuhusu suala, maadili , mienendo na taarifa zinaendelea kubadilika. Ni maswali machache sana yanayoweza kujibiwa moja kwa moja ndiyo au hapana. Miendelezo inahusisha kuwaweka watu au kadi kwenye mstari. Kwa mfano, unapofikiria kuhusu hatari zinazotokana na maswali tofauti ya kujamiiana, shughuli fulani maalum zinaweza kuwekwa kwenye mstari kutoka kwenye “hatari sana” hadi kwenye “hatari kidogo” kutegemeana na kiasi cha usalama wa kila moja. Kisha Washiriki wanakaribishwa kujiweka katika sehemu hiyo kwenye mstari mahali walipo kulingana na uelewa au imani yao kuhusu hilo suala. Wakati mwingine ni vizuri kuwa na kadi ya “sina uamuzi” au “sina uhakika” kwenye mstari kwa kuwa hii inawapa watu nafasi ya kushirikishana katika mambo yao yanayowasumbua na kufikia hatua fulani ya kuelewana au ufafanuzi. MIFANO KADHAA YA MIENDELEZO Hatari sana Hatari kidogo Kataa Kubali Hapana Ndiyo   Kusimulia Hadithi Utaratibu: a. Simulia hadithi. Unapomaliza waambie washiriki wajadiliane uelewa wao na hisia zao kuhusu hadithi hiyo. Hii inaweza kufanyika kama kazi ya watu wawili wawili au kama kazi ya kikundi kidogo. b. Baada ya dakika tano mpaka kumi za majadiliano, waulize washiriki kutoa maoni (kama kikundi ni kikubwa, maoni yanaweza kuchukuliwa kwa jozi zitakazochaguliwa). c. Jadili kila maoni kwa namna yalivyotolewa. Hadithi lazima zitungwe kulingana na hali maalum na mazingira.   Ishara za Picha Kuchunguza jinsi watu wanavyohisi kuhusu mada kutokana na ufahamu wao juu ya mada hiyo. Tumia hadithi ili kupata majibu, hisia, maadili na mitazamo ya washiriki Kutumia seti ya picha kuelezea hadithi kuhusu tatizo au suala maalum la jamii  UTANGULIZI Mwongozo wa Stadi za Mpango wa Maisha Tanzania 16 Ishara za picha ni maelezo kwenye bango kubwa ambayo yanaelezea tatizo moja linalofahamika au suala ambalo jamii au kikundi kina hisia nzito sana. Hutumika kwenye kikundi ili kuchochea maswali na kuzalisha majadiliano. Ishara za picha kila mara huelezea tatizo au suala na inatumiwa mwanzoni mwa zoezi la kutatua tatizo kwa kulenga umakini wa kikundi.   Ubao wa Hadithi Wakati ambapo ishara ya picha inatumika kuonyesha tatizo maalum au suala linaloikabili jamii au kikundi cha watu, ubao wa hadithi unatumika kuibua maswali ya jinsi hali moja inavyoweza kusababisha hali nyingine.   Kuzungukia Karatasi Kubwa/Chati Mgeuzo Unapofanya kazi na makundi makubwa kuna wakati ambapo wawezeshaji watataka kupima kiasi cha uelewa wa kikundi, imani zao, au mitazamo kuhusu mambo mbalimbali ya somo au uzoefu wao kuhusu mambo fulani. Katika hali hizo ni vigumu kumudu majadiliano ya katika kikundi kikubwa. Njia mbadala ni kutumia mbinu inayoitwa “Kuzungukia karatasi kubwa au chati mgeuzo”. Utaratibu a. Andika kila kipengele cha suala kwenye karatasi tofauti ya chati mgeuzo na kuzibandika karatasi mahali ambapo kila mshiriki anaweza kuziona na kuzisoma. b. Kisha kila mshiriki azunguke, asome vichwa vya habari tofauti tofauti na aandike hisia zake au imani zake binafsi kuhusu suala hilo. c. Kila mshiriki afanye hivi mpaka awe ameandika kwenye kila chati mgeuzo. d. Wakati unapotumia zoezi hili kumbuka kwamba kwa kawaida washiriki wanahitaji muda mfupi zaidi kwa kila karatasi inapoelekea mwisho wa mzunguko sababu wakati huu karibu hoja zote tayari zitakuwa zimekwisha andikwa.   Mdahalo/Jopo la Majadiliano Mdahalo na jopo la majadiliano ni mbinu mbili zinazofanana ambazo zinatoa nafasi ya majadiliano. Kwenye mdahalo, faida na hasara za suala fulani zinawasilishwa, wakati kwenye jopo la majadiliano mitazamo mbalimbali kuhusu suala fulani, na sio lazima iwe mitazamo inayopingana, huwasilishwa. Kutumia mfululizo wa picha zinazosimulia hadithi kuhusu tatizo fulani Kuwaambia washiriki wachangie mawazo yao kuhusu suala zaidi ya moja Kuwauliza washiriki wawasilishe faida na hasara za suala fulani au mitazamo mbalimbali kuhusu suala hilo.  UTANGULIZI Mwongozo wa Stadi za Mpango wa Maisha Tanzania 17 Mdahalo Swali, suala au tatizo huwasilishwa. Suala hilo lazima liwe na pande zenye uzito wa kukubalika au kukataliwa ili wazungumzaji waweze kutoa hoja zao za kukubali na kupinga. Kuna timu mbili, kila moja kati ya hizo ikitetea upande tofauti wa suala hilo. Jopo la Majadiliano Wana jopo kadhaa huongea kuhusu mitazamo yao juu ya mada iliyochaguliwa kwa hadhira. Hadhira hupewa nafasi ya kuwauliza wanajopo maswali baada ya uwasilishaji. Wanamdahalo au wanajopo lazima wafikirie kuhusu hoja zao kabla, ili waweze kutoa mwanga wenye manufaa. Maoni ya wazungumzaji yanaweza kuibua mjadala baina ya washiriki. Mashindano yasipewe nafasi ya kuendelea. Kusiwe na mshindi au mshindwa, kwani huwa hoja za kukubali na kukataa kila suala; Washiriki lazima wakubali kuwa kila mmoja ana haki ya kutoa maoni yake.   Mtetezi Bandia Mbinu hii inamhusisha mshiriki ambaye anajifanya “shetani” na kutetea tabia hatarishi au mienendo isiyostahili. Washiriki wengine wanahoji na kumbishia katika kujaribu kuzishinda hoja za shetani huyo, bila kujua nia ya makusudi ya shetani huyo. Mtu anayechukua nafasi hiyo ya shetani lazima awe mzungumzaji hodari na awe na uwezo unaostahili wa tabia ya kuelezea msimamo usiokubalika. Mbinu ya mtetezi bandia mara nyingi hutumika wakati wa kushughulikia maeneo ya tabia na vishawishi. Njia hii inawasaidia washiriki kuzipima baadhi ya chaguzi zao za tabia wanazopaswa kufanya, na wafikirie uchaguzi mbadala wa tabia nyingine pale inapohitajika. Katika kubishana na shetani washiriki hupata stadi za kuwasaidia kufikiria ni kwa nini wanataka au hawataki kuwa na tabia ya aina fulani. Baada ya kutumia mbinu hii, mwezeshaji hana budi kuwaeleza washiriki kuwa yule aliyechukua nafasi ya shetani siyo lazima awe anazungumza mawazo yake ila ameigiza tu. Vinginevyo washiriki wanaweza kukataa kujitolea kuchukua nafasi hiyo. Mbinu ya mtetezi bandia si lazima itumiwe na shetani mmoja akibishana na kikundi kikubwa. Njia ya mtetezi bandia ingeweza pia kutumiwa kuelezea kikundi rika fulani kinashadidia shinikizo kwa mtu.   Ushairi Mwezeshaji anaweza kutumia mashairi yaliyopo kuhusu mada fulani ili kuchochea majadiliano, au anaweza kuwatia moyo washiriki kutoa mawazo yao wenyewe na hisia zao kwa kuandika shairi. Kwa makusudi kabisa kutoa hoja mbaya na isiyopendwa ili kuchangamsha majadiliano Kutumia ushairi kuwaruhusu washiriki kutafakari na kuchangia maoni yao kuhusu masuala yanayofanana  UTANGULIZI Mwongozo wa Stadi za Mpango wa Maisha Tanzania 18 Wakati wa kutumia kisehemu cha shairi lililopo, mwezeshaji lazima aandae orodha ya maswali kwa ajili ya kundi kuyajibu. Maswali hayo yanaweza kujadiliwa kwenye vikundi vidogo. Katika kuhitimisha, waulize washiriki waeleze mambo muhimu sana waliyojifunza katika shairi hilo.   Barua kwa Mhariri  Njia nyingine katika mbinu ya mifano ni matumizi ya barua halisi ambazo zinatolewa kwenye “kurasa za matatizo” kwenye magazeti na majarida nchini. Kurasa hizi ni maarufu, na barua zinazostahili zinaweza kutumiwa kama mifano. Watu kwa jumla huandika kwenye “kurasa za matatizo” kwa vile hawawezi, au hawapendi kuwaelezea watu wengine kuhusu matatizo yao, au kwa vile wanaona ni rahisi kuandika matatizo yao kuliko kuyasema.   Mhadhara/Uwasilishaji Mhadhara ni uwasilishaji wa taarifa, wazo, nadharia au ukweli kwa muundo na mpangilio unaofanywa na mzungumzaji mmoja au jopo. Hata hivyo, mihadhara inaweza kuhusisha mwingiliano na ushiriki wa hadhira kwa kuruhusu muda wa maoni, maswali, na kutoa mrejesho. Matumizi ya kiubunifu ya vielelezo vya kuona vya kufundishia vinaweza kuuvutia usikivu wa hadhira. Hizi ni baadhi tu ya mbinu mbalimbali za ushirikishwaji ambazo hutumika kwenye warsha za mafunzo ya uzoefu. Mwezeshaji yuko huru kutumia mbinu nyingine, hasa kama zinalenga kuleta ushirikishwaji wa hali ya juu kutoka kwa vijana. WARSHA U.U.T. Kila warsha ya STADI ZA MPANGO WA MAISHA au programu ya mafunzo huwa ina hatua tatu: Upangaji, Utekelezaji na Tathmini. Kwa pamoja hatua zote hizi hufanya warsha ya U.U.T. Upangaji Kuna sehemu tatu kuu kwenye kila upangaji wa warsha:   Washiriki   Warsha   Wawezeshaji Kwa kila sehemu, yafuatayo ni lazima yazingatiwe: Kutumia barua isiyokuwa na jina kuelezea matatizo yanayofanana ambayo washiriki wanaweza kuwa nayo lakini hawataki kuyaongelea Mzungumzaji mmoja kuwasilisha rasmi mada kwenye kikundi  UTANGULIZI Mwongozo wa Stadi za Mpango wa Maisha Tanzania 19   Washiriki  Ni mitazamo gani, uelewa na stadi gani ambazo washiriki wanaweza kuleta kwenye warsha?  Ni matarajio gani washiriki watakuwa nayo kuhusu warsha? Ni kiasi gani cha ufahamu washiriki wanao kuhusu mada hiyo?  Nini unataka washiriki wawe wamejadili, wafahamu au waweze kufanya ifikapo mwisho wa warsha?  Unafikri kuwa kunaweza kutokea mgogoro kwenye warsha na umeshafikiria njia za kuutatua?  Utawashughulikiaje washiriki wanaochelewa?  Utahakikishaje kwamba watu hawatawali majadiliano ya kwenye kundi?   Warsha Hoja zingine za msingi za kuzingatia ni:  Je rahisi kufika kwenye ukumbi au kuna haja ya kupewa usafiri.  Ukumbi umeshapatikana?  Utawasajili watu watakapofika? Utahitaji fomu za usajili?  Washiriki watapewa vifaa – makabrasha, ratiba, kalamu n.k.? Kama hutawapa vifaa je wanajua nini cha kuleta?  Kama utatumia vifaa vya umeme kama vile projecta, video n.k. umeshaangalia kama vifaa hivyo vinafanya kazi na kama utahitaji waya za kusambaza umeme au kidhibiti umeme? Kufanikisha Warsha Makaribisho na utangulizi Tumia muda fulani ili watu wafahamiane. Anza kipindi kwa kuwakaribisha washiriki na kujitambulisha wewe na wawezeshaji wengine wasaidizi: Elezea historia yako kwa ufupi, umetokea wapi, kwa nini uko pale, elimu na mafunzo yako kwenye fani ya Maendeleo ya Vijana na Afya ya Uzazi kwa Vijana na nini unachopanga kufanya kwenye warsha. Orodha ya vitu vya warsha: Ukumbi umeshapatikana na funguo unazo Washiriki wanafahamu mahali pa kwenda Ukumbi umeshazoeleka – jua vyanzo vya umeme na sehemu za kuwashia taa zilipo Waangalizi wa watoto wanapatikana iwapo watahitajika. Vifaa vya kufanyia kazi vimetayarishwa, vimekaguliwa na vinafanya kazi Fomu za usajili na vitambulisho vya majina vimetayarishwa Mahali pa kukaa pametayarishwa Vitabu vya marejeo vimetayarishwa Vidhibiti umeme na nyaya ndefu zipo.  Matayarisho na kupanga ni muhimu hata hivyo, kuwa tayari kupokea mabadiliko, tulia na kuwa mbunifu.  Kama warsha inabidi ifanyike mpaka Jumamosi angalia kama washiriki wengi wako tayari kufanya kazi Jumamosi. Wape washiriki muda wa kutosha kusafiri kuja na kuondoka kutoka kwenye warsha.  Ikiwa warsha inatoa malazi, chunguza endapo washiriki wako tayari kulala na kama wapo tayari kufanya kazi jioni. Hakikisha kama huduma kwa ajili ya uangalizi wa watoto kwenye sehemu ya warsha zinahitajika.  Hakikisha kuwa bajeti yako itatosheleza idadi ya washiriki wanaotarajiwa na  UTANGULIZI Mwongozo wa Stadi za Mpango wa Maisha Tanzania 20 Wape washiriki nafasi ya kujitambulisha, na kutegemena na ukubwa wa kikundi na muda uliopo, unaweza kuwaambia waelezane kwa ufupi taarifa zao binafsi vile vile. Haya ni mazoezi yanayosaidia sana kwa vikundi vipya. Anza katika muda uliopangwa na kama viburudishaji vimeshagawiwa hakikisha haviingilii muda wa warsha. Hali hii iwe hivi kwenye mazoezi yote ya warsha, siyo mwanzo tu. Madhumuni ya Warsha Elezea malengo ya mtaala kama yanavyoelezwa kwenye Utangulizi. Kumbuka kuyaandika haya kwenye chati mgeuzo na kuyaacha hapo katika kipindi chote cha warsha.   Wawezeshaji Maswali muhimu ya kuuliza:  Atahitajika mwezeshaji zaidi ya mmoja kwa ajili ya Warsha?  Unahitaji kuwaongeza wawezeshaji wengine kwenye kuandaa programu au kuwafanya wafahamu taarifa maalum kabla ya warsha?  Je wawezeshaji wasioongoza kipindi chochote watashiriki katika shughuli hiyo?  Je kuna haja ya kuwa na idadi sawa ya wawezeshaji wa kike na wa kiume?  Maandalizi yameshafanyika kama kuna haja ya kuweka kumbukumbu ya warsha inavyoendelea?  Ni matarajio gani ya wawezeshaji kuhusiana na malipo, usafiri, malazi, chakula n.k.? Utekelezaji Mtaala wa STADI ZA MPANGO WA MAISHA unatoa mpango wa kina wa mazoezi unaogusa masuala na malengo mbalimbali. Kumbuka kwamba una uwezo wa kubadilisha na kugeuza chochote kati ya haya ili kukidhi mahitaji ya kikundi na nyenzo ulizonazo ikiwa ni pamoja na muda. Kitu cha muhimu ni kwamba, kujifunza lazima kufanyike kwa namna ambayo inaweza kushawishi na kubadili tabia ya wanakikundi. KUMBUKA: Kuna uwezekano kwamba wakati unapojadili masuala nyeti kama VVU na UKIMWI, baadhi ya washiriki wanaweza kuwa na majibu ya kimhemko, ambayo wanaweza kuhitaji kuyaongelea. Haya yasishughulikiwe kwenye muktadha wa kikundi bali kwa mtu mmoja mmoja. Wakati mwingine taarifa inaweza kuhitajika ambayo unaweza kuitoa. Hata hivyo kama tatizo ni la mhemko sana itakuwa vizuri kumwelekeza huyo mtu kwa mshauri nasaha mwenye uzoefu. Tathmini Kusudi la tathmini ni kupima kama:  Malengo ya programu au zoezi yalifikiwa.  Taarifa iliyotolewa ilieleweka.  Mtaala ulifikia matarajio yaliyoelezwa na washiriki.  Kuna jambo lolote jipya watu walilojifunza.  Mwezeshaji alikuwa makini katika kuendesha programu.  UTANGULIZI Mwongozo wa Stadi za Mpango wa Maisha Tanzania 21 Tathmini ya mtaala wa STADI ZA MPANGO WA MAISHA inafanyika zaidi mwishoni mwa kila zoezi na mwishoni mwa kila mada na mwishoni mwa mtaala mzima. Mbinu ya Mazungumzo ya mzunguko inatumika mwishoni mwa kila mada, kwa kuwa inatumika vizuri kwa vijana na ni rahisi kuitelekeza. Kumbuka kwamba hii ni mbinu nzuri zaidi kwa kikundi cha watu 12 au pungufu. Maelekezo ya kufanya kazi na watu wengi yamejumuishwa kwenye zoezi. Hakikisha unakipa kila kikundi maswali ya kujibu au yaandike mahali ambapo kundi zima linaweza kuyaona. Hapa kuna orodha ya mbinu za tathmini ambazo unaweza kuamua kutumia wakati wa warsha.   Kipimia Hali Mwanzoni mwa Warsha, tengeneza chati inayoitwa “kipimia hali”. Kipimia hali ni kifaa kwa ajili ya kikundi chenyewe kujipima kila siku na hali ya mazingira ya mazoezi. Kinaweza au kisiweze kuhusiana moja kwa moja na maudhui ya warsha. Tengeneza chati kwenye karatasi kubwa ikiwa na jumla ya kazi za siku hiyo, au za asubuhi au mchana, kutegemeana na nini unachotaka kupima. Ziandike kazi hizo kwenye mstari wa wima. Kwenye safu mlalo kwa kila kipindi cha mafunzo chora angalau ishara tatu tofauti za hali kwa mfano; nyuso zinazoonesha furaha, kutojali, au kuchanganyikiwa/hasira. Washiriki watatakiwa kuweka alama ya X au alama ya kidoto kulingana na hisia walizonazo mwishoni mwa kila zoezi. Kipimia hali kinaweza kutumika kujadili kiasi cha nguvu za kikundi na/au sababu za kufanikiwa au kutofanikiwa wakati programu inaendelea. Mfano wa kipimia Hali MADA HALI MAJIBU YA WASHIRIKI   Maadili binafsi, familia na jamii Furahi/ridhika Chanyanyikiwa/chukia Choka/kutojali Unyanyasaji wa kijinsia na ukatili katika familia Furahi/ridhika Changanyikiwa/chukia Choka/kutojali  UTANGULIZI Mwongozo wa Stadi za Mpango wa Maisha Tanzania 22   Mrejesho wa Papo kwa Papo Washiriki na wawezeshaji itabidi wakae kwenye duara. Waulize wanakikundi swali la moja kwa moja, kama vile: “Mlionaje siku ya leo?” au “Ni vitu gani viwili vipya mlivyojifunza leo?” Kila mtu atoe maoni yake kwa maelezo mafupi kwa kuzunguka duara. Inaitwa mrejesho wa “Papo kwa papo” kwa sababu ya kasi ya muda wa kujibu. Haipaswi ichukue zaidi ya sekunde 30 kwa kila mtu kujibu swali. Majadiliano hayaruhusiwi wakati majibu ya “Papo kwa papo” yanaendelea.   Kamati ya Tathmini Mwanzoni mwa kila siku, washiriki wawili au watatu huchaguliwa au hujitolea kutathmini matukio ya siku. Wanaweza kutumia mbinu yoyote kukusanya taarifa kutoka kwa washiriki wengine. Kwa kawaida wawezeshaji na kamati ya tathmini hukutana mara baada ya zoezi la siku hiyo kupima matokeo ya tathmini, na kujiandaa kuwasilisha matokeo kabla ya shughuli za siku inayofuata haijaanza. Wakati unapotumia mbinu yoyote ile ya tathmini, wakati wote unapaswa kukiuliza kikundi maoni yao na kuyakabili masuala yote yatakayojitokeza.   Hojaji Namna nyingine ya tathmini ni kuandaa hojaji zitakazojazwa na washiriki. Hii inaweza kutumika kupima kiasi cha uelewa, stadi na uzoefu au kubainisha matarajio ya washiriki kuhusu mafunzo. Hojaji zinaweza kutolewa katika hatua tofauti za warsha, kutegemeana na nini mwezeshaji anataka kupima. Mifano ya hojaji tofauti za warsha imejumuishwa mwishoni mwa sehemu hii inayohusu tathmini. Kila moja inaweza kutumiwa kukidhi hali za programu maalum. Jukumu la mwezeshaji wakati wote ni kuulizia maoni ya washiriki na kuruhusu mawazo mbalimbali kuelezwa kwenye hatua za tathmini. Kikumbushe kikundi kiwe na kukosowa kunakojenga na kuangalia njia za kuifanya programu kuwa bora zaidi. Kwa vikundi vyenye uzoefu mdogo wa kusoma na kuandika, hojaji zinaweza kutolewa na mwezeshaji kwa mdomo. Washiriki wanaweza kuunda timu za watu watatu mpaka watano na kujibu maswali kwa mdomo kama kikundi. Kwa majaribio ya kabla na baada ya maarifa, timu zinaweza kupata alama za majibu sahihi.   Mizani Mizani ya kuanzia 1 mpaka 10 hutumika kupima jinsi washiriki wanavyojisikia kuhusu mambo fulani maalum, kwa mfano, kwenye tathmini ya mwisho kupima matarajio na wasiwasi wowote uliojitokeza mwanzoni mwa warsha. Katika mfano huu, maswali ya kuuliza yanaweza kuwa:  Tuliweza kuepuka wasiwasi ufuatao?  Tuliweza kuyafikia matarajio yetu? Katika kujibu maswali haya, kila mshiriki anaweka jibu la kila swali kwenye mizani kutoka 1 (vibaya sana) mpaka 10 (vizuri sana). Baadaye alama hizo zinajumlishwa na kujadiliwa. Hii inaweza pia kutumiwa kupima hali zingine za kwenye warsha kama vile:-  Ukumbi na vifaa vya warsha.  Maudhui ya mazoezi.  UTANGULIZI Mwongozo wa Stadi za Mpango wa Maisha Tanzania 23  Maarifa na mbinu zilizopatikana (Jaribio la kabla na baada ya warsha).  Ratiba ya kila siku.  Muda wa kazi na mafunzo.  UTANGULIZI Mwongozo wa Stadi za Mpango wa Maisha Tanzania 24 Mfano wa Hojaji A. HOJAJI YA KABLA YA WARSHA  UTANGULIZI Mwongozo wa Stadi za Mpango wa Maisha Tanzania 25 B. TATHMINI YA KABLA NA BAADA YA JARIBIO Hapa kuna mfano wa hojaji inayoweza kutumika kama tathmini ya kabla na baada ya jaribio. Inaweza ikaboreshwa zaidi kuendana na kundi husika. Toa nakala nyingi za kuwapa washiriki kabla hujaanza mafunzo na baada tu ya kumaliza mafunzo. Hakikisha kuwa unajadili matokeo na washiriki ili waweze kuona ukuaji wao au mabadiliko. MAELEKEZO: Zungushia herufi ya jibu moja sahihi.   Vitatu kati ya vifuatavyo ni majimaji ya mwilini yanayofahamika kuwa husambaza virusi vinavyosababisha UKIMWI. Ipi SIYO? a. Damu. b. Jasho. c. Shahawa. d. Majimaji ya ukeni.   Vitatu kati ya vifuatavyo ni vitu muhimu kuvifahamu kabla ya kutumia kondomu. Kitu gani SIYO muhimu sana? a. Kama imetengenezwa kwa ngozi ya kondoo au ulimbo wa mpira. b. Tarehe ya kuisha muda wa matumizi au tarehe ya kutengenezwa. c. Ukubwa. d. Kama ina chuchu ya kuhifadhi shahawa.   Ipi ni njia MAARUFU SANA ya kueneza VVU? a. Kushirikiana sindano. b. Kunyonyesha. c. Kujamiiana kusiko salama na mtu aliyeathirika na VVU. d. Kuongezwa damu iliyoathirika na VVU.   Ipi ni njia NZURI ZAIDI kujilinda kutoka kwenye maambukizi ya magonjwa ya kujamiiana (STIs) na maambukizi mengineyo? a. Kupunguza idadi ya wapenzi wa kujamiiana wasizidi wawili. b. Kuwa na mpenzi mmoja tu wa kujamiiana. c. Kutumia kondomu. d. Kuacha kabisa kujamiiana.   Kuwa na msimamo ina maana ya zote zifuatazo ISIPOKUA: a. Kusimamia haki zako mwenyewe. b. Kuwatawala wengine kwa kuwaambia kipi wanachostahili au wasichostahili kufanya. c. Kuelezea hisia kwa mtazamo mzuri. d. Kujiheshimu mwenyewe.  UTANGULIZI Mwongozo wa Stadi za Mpango wa Maisha Tanzania 26   Kitu ambacho MARA NYINGI zaidi kinatumiwa vibaya na vijana ni: a. Pombe. b. Bangi (ganja). c. Tumbaku. d. Kokeini.   Vitatu kati ya vifuatavyo ni vitu unavyoweza kufanya kuzuia ubakaji na vitisho. Ni kipi KISICHOSAIDIA sana? a. Kuepuka sehemu za faragha. b. Amua juu ya mipaka ya kujamiiana na umwambie mpenzi wako. c. Lia na kuomba msaada. d. Usikubali zawadi.   Ipi kati ya njia zifuatazo za kuzuia mimba ni BORA ZAIDI kuzuia mimba zisizotarajiwa na magonjwa yatokanayo na kujamiiana? a. Vidonge vya kuzuia mimba na kondomu. b. Kondomu peke yake. c. Dawa ya kuua shahawa na kondomu. d. Kitanzi na kondomu.   Muda ambao kuna UWEZEKANO MKUBWA wa msichana/mwanamke kuweza kupata mimba ni: a. Karibu na siku ya tano anapokuwa mwezini. b. Mara tu anapomaliza siku zake. c. Kabla tu ya siku zake. d. Karibu na siku ya 14 kabla ya siku zake zijazo.  UTANGULIZI Mwongozo wa Stadi za Mpango wa Maisha Tanzania 27 C. TATHMINI YA MWISHO WA WARSHA Tafadhali jibu maswali hapo chini kwa uaminifu kadri iwezekanavyo: Huna haja ya kuandika jina lako kwenye karatasi.   Kitu gani kimoja ulichokipenda kuhusu warsha hii?   Kitu gani kimoja ambacho hukukipenda kuhusu warsha hii?   Maarifa gani mapya uliyojifunza kupitia warsha hii?   Utayatumiaje maarifa haya/taarifa hizi?  UTANGULIZI Mwongozo wa Stadi za Mpango wa Maisha Tanzania 28   Stadi gani mpya ulizojifunza kupitia warsha hii?   Utazitumiaje stadi hizi?   Ni vipi mambo uliyojifunza kupitia kwenye warsha hii yalivyokushawishi kubadili tabia yako? ASANTE!! 