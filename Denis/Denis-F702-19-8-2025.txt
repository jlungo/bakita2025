   NOVEMBA 2022 GAZETI RASMI LA SERIKALI YA MAPINDUZI YA ZANZIBAR 831  YALIYOMO Ukurasa  Mswada wa Sheria ya Kuanzisha Mfuko  wa Huduma za Afya Zanzibar na mambo  mengine yanayohusiana na hayo 831  SEHEMU YA SHERIA  Tangazo la Mswada lililotajwa hapo chini linatangazwa katika  Gazeti Rasmi hili.  Tangazo la Mswada  Nam. :- Mswada wa Sheria ya kuanzisha Mfuko wa Huduma za  Afya Zanzibar, 2022  TANGAZO  Mswada ufuatao utawasilishwa katika Mkutano wa Baraza la  Wawakilishi utakaoanzia tarehe 23 Novemba, 2022 kwa kusomwa kwa  mara ya kwanza na unachapishwa pamoja na Madhumuni na Sababu zake  kwa ajili ya kutoa taarifa kwa wananchi.  ZANZIBAR (Mhandisi Zena Ahmed Said)    Novemba, 2022 Katibu wa Baraza la Mapinduzi na  Katibu Mkuu Kiongozi.  GAZETI RASMI LA SERIKALI YA  MAPINDUZI YA ZANZIBAR  (Hupigwa Chapa kwa Amri ya Serikali)  Sehemu ya CXXXI Nam. 7059 21 Novemba , 2022 Bei, Shs. 3000  Imekubaliwa na Mkuu wa Posta kuwa ni Gazeti  Matangazo yaliyohusu maiti, kuvunjika kwa Ushirika na baadhi ya matangazo ambayo ni muhimu kwa watu kujua  yanaweza kutiwa katika Gazeti. Nakala matangazo namna hiyo, zipelekwe kwa Mhariri wa Gazeti Rasmi la Serikali ya  Mapinduzi ya Zanzibar - Tanzania katika nyumba ya kupiga, Sanduku la Posta 261. Nakala zisichelewe kuliko Jumatatu kila wiki.  Gazeti Makhsus 831    GAZETI RASMI LA SERIKALI YA MAPINDUZI YA ZANZIBAR 11 NOVEMBA 2022  MSWADA  wa  SHERIA YA KUANZISHA MFUKO WA HUDUMA  ZA AFYA ZANZIBAR NA MAMBO MENGINE  YANAYOHUSIANA NA HAYO      IMETUNGWA na Baraza la Wawakilishi la Zanzibar.  SEHEMU YA KWANZA  MASHARTI YA AWALI   . Sheria hii itajulikana kama Sheria ya Mfuko wa Huduma za Afya  Zanzibar, 2022 na itaanza kutumika baada ya kuwekwa saini na Rais na  kutangazwa katika Gazeti.   .-(1) Sheria hii itatumika kwa:    wafanyakazi wa sekta ya umma na sekta binafsi;    wafanyakazi wa sekta isiyo rasmi;    wageni wanaoishi Zanzibar ambao ukaazi wao unazidi  miezi sita;    wastaafu;    wanafunzi wanaosoma vyuo au taasisi za elimu ya juu  Zanzibar isipokuwa wale watakaokuwa wategemezi wa  Mfuko kwa mujibu wa masharti ya Sheria hii; na    wakaazi wote wa Zanzibar.    Utekelezaji wa Sheria hii utaanza kwa kundi lililoainishwa  katika kifungu kidogo cha (1) (a) cha kifungu hiki, ambao watajisajili na  kuwa wanachama wa Mfuko mara baada ya Sheria hii kuanza kutumika.    Bila ya kuathiri masharti ya kifungu kidogo cha (1) cha kifungu  hiki, utekelezaji kwa makundi yaliyoainishwa katika kifungu kidogo cha    (b),   ,   , (e) na (f) utafanyika kama itakavyoainishwa na Waziri  kupitia tangazo litakalochapishwa katika Gazeti.    Waziri anaweza, baada ya kushauriana na Bodi na kwa tangazo  lilochapishwa katika Gazeti, kuingiza au kutoa kundi lolote kuwa  mwanachama wa Mfuko kama atakavyoona inafaa.   . Katika Sheria hii, isipokuwa kama maelezo yatahitaji vyenginevyo:  “Uthibitisho” maana yake ni hatua ya kuwathibitisha watoa huduma  za afya ili waweze kutoa huduma;  “Mtathmini” maana yake ni mtaalamu yeyote mwenye sifa ya  kufanya tathmini ya uhimilivu wa Mifuko;  Jina fupi  na kuanza  kutumika.  Matumizi.  Ufafanuzi.    NOVEMBA 2022 GAZETI RASMI LA SERIKALI YA MAPINDUZI YA ZANZIBAR 833  “Mnufaika” maana yake ni mtegemezi wa mwanachama anayestahiki  kupata huduma chini ya Sheria hii;  “Kitita cha huduma” maana yake ni huduma za afya zinazotolewa  chini ya masharti ya Sheria hii;  “Bodi” maana yake ni Bodi ya Wakurugenzi ya Mfuko iliyoanzishwa  chini ya masharti ya Sheria hii;  “Uhusiano wa damu” maana yake ni uhusiano wa ndugu wa karibu  unaotokana na kuzaliwa au kizazi;  “Mtoto” maana yake ni mtoto ambaye yupo chini ya umri wa miaka  kumi na nane au chini ya umri wa miaka ishirini na moja ikiwa  anaendelea na masomo ambaye hajaoa au kuolewa na asiye na  ajira;  “Mchango” maana yake ni kiwango kinacholipwa na mwanachama  au mwajiri katika Mfuko kwa mujibu wa masharti ya Sheria  hii;  “Mkurugenzi Mkuu” maana yake ni Mkurugenzi Mkuu aliyeteuliwa  kwa mujibu wa masharti ya Sheria hii;  “Mtegemezi” maana yake ni mtoto wa kuzaa mwenyewe au  wa kuasili, mtoto yatima mwenye uhusiano wa damu na  mwanachama na mzazi wa mwanachama;  “Muajiriwa” maana yake ni mtu yeyote ambaye ameajiriwa kwa  mkataba na ambaye anapokea au anastahiki kupokea mshahara;  “Muajiri” maana yake ni mtu yeyote ambaye ameingia mkataba wa  kazi na muajiriwa kwa malipo ya mshahara;  Sekta rasmi” maana yake ni sekta inayojumuisha kazi zote  zinazofanywa kwa mujibu wa masaa ya kazi kisheria na  mshahara unatambulika kama chanzo cha mapato ambacho  kodi ya mapato inalipwa;  “Mgeni” maana yake ni mtu yeyote anayeingia Zanzibar kutoka  sehemu yoyote nje ya Jamhuri ya Muungano wa Tanzania kwa  lengo la kutembea, kutalii, biashara na anabakia Zanzibar kwa  muda maalum;  “Mfuko” maana yake ni Mfuko wa Huduma za Afya Zanzibar  ulioanzishwa chini ya masharti ya Sheria hii;  “Serikali” maana yake ni Serikali ya Mapinduzi ya Zanzibar;  “Mtoa huduma za afya” maana yake ni taasisi ya afya iliyopewa  leseni ya kutoa huduma za afya na kuthibitishwa na Mfuko;  “Sekta isiyo rasmi” maana yake ni sekta ambayo inajumuisha  wafanyakazi waliojiajiri wenyewe au wanaofanyakazi kwa  watu waliojiajiri wenyewe ambao hawamo katika mfumo  maalumu wa mishahara na hawana muda maalumu wa kufanya  kazi;  “Huduma za kulazwa” maana yake ni huduma za afya zinazohusiana     GAZETI RASMI LA SERIKALI YA MAPINDUZI YA ZANZIBAR 11 NOVEMBA 2022  na kulazwa kwa mgonjwa hospitalini au kituo chengine  chochote cha afya kwa ajili ya matibabu kwa angalau siku  moja au zaidi;  “mwanachama” maana yake ni mtu yeyote ambaye amesajiliwa  katika Mfuko kwa mujibu wa masharti ya Sheria hii;  “Kitambulisho cha Uanachama” maana yake ni kitambulisho cha  uanachama wa Mfuko kilichotolewa chini ya masharti ya  Sheria hii;  “Waziri” maana yake ni Waziri anayehusika na Mfuko;  “Wizara” maana yake ni Wizara inayohusika na Afya;  “Rais” maana yake ni Rais wa Zanzibar na Mwenyekiti wa Baraza  la Mapinduzi;  “Uhakiki wa Ubora wa Huduma” maana yake ni mapitio na tathmini  ya ubora wa huduma zinazotolewa na watoa huduma;  “Wakaazi wa Zanzibar” maana yake ni watu wote wanaoishi  Zanzibar bila ya kujali utaifa wao ambao wametimiza masharti  ya ukaazi wa Zanzibar kwa mujibu wa sheria zinazohusika;  “Mstaafu” maana yake ni mwanachama wa Mfuko aliyestaafu kazi  kwa mujibu wa sheria zinazohusika;  “Mshahara” maana yake ni mshahara jumuishi unaotokana na  mkataba wa ajira; na  “Makundi maalumu” inajumuisha watu wasio na uwezo, watoto  yatima, wanafunzi wa Chuo cha Mafunzo na kundi jengine  litakalotangazwa na Waziri.  SEHEMU YA PILI  KUANZISHWA KWA MFUKO WA HUDUMA ZA AFYA   .-(1) Kunaanzishwa Mfuko utakaojulikana kama Mfuko wa Huduma  za Afya Zanzibar.    Mfuko utakuwa ni chombo kinachojitegemea, chenye urithi wa  kuendelea, chenye muhuri wake na kupitia jina lake kitakuwa na uwezo  wa:    kushtaki na kushtakiwa;    kupata, kumiliki, kununua au kuondosha mali yoyote  inayohamishika au isiyohamishika;    kuingia katika mkataba, ubia au miamala ya kibiashara kwa  mujibu wa masharti ya Sheria hii;    kukopa fedha kutoka katika taasisi yoyote ya kifedha kwa  mujibu wa masharti ya Sheria ya Usimamizi wa Fedha za  Umma; na    kutekeleza au kufanya jambo lolote ambalo kisheria linaweza  Kuanzishwa  kwa Mfuko  wa Huduma  za Afya  Zanzibar.    NOVEMBA 2022 GAZETI RASMI LA SERIKALI YA MAPINDUZI YA ZANZIBAR 835  kufanywa au kutekelezwa na chombo kinachojitegemea.   .-(1) Kutakuwa na muhuri na nembo ya Mfuko katika umbo na namna  kama itakavyoamuliwa na Bodi.    Matumizi ya muhuri na nembo ya Mfuko katika waraka wowote  yatathibitishwa na saini ya Mkurugenzi Mkuu au Afisa mwengine yeyote  wa Mfuko atakayeidhinishwa na Mkurugenzi Mkuu.    Waraka wowote unaokusudiwa kuwa ni hati inayotolewa na  Mfuko utawekwa muhuri wa Mfuko na utathibitishwa kwa mujibu wa  masharti ya kifungu kidogo cha (2) cha kifungu hiki.   . Malengo ya Mfuko yatakuwa ni:    kufikia upatikanaji wa huduma bora za afya kwa wote, za  uhakika na endelevu kwa wananchi na wakaazi wote wa  Zanzibar; na    upatikanaji wa rasilimali fedha za kutosha na endelevu za  kugharamia huduma za afya.   . Mfuko utakuwa na kazi ya:    kusajili wanachama wa Mfuko na watoa huduma;    kukusanya, kuhifadhi na kusimamia michango na fedha  nyengine zitakazolipwa katika Mfuko kwa kufuata taratibu  zilizowekwa kwa mujibu wa Sheria ya Usimamizi wa  Fedha za Umma;    kulipia huduma za afya kwa wanachama na wategemezi  wao;    kulinda maslahi ya wanachama;    kufanya ukaguzi kwa watoa huduma za afya na wanaoomba  kuthibitishwa kutoa huduma za afya;    kuweka na kuhifadhi kumbukumbu au taarifa za kila  mwanachama zinazohusu malipo ya michango na huduma  zilizotolewa na Mfuko;    kuandaa miongozo ya ndani kwa ajili ya utekelezaji bora  wa kazi za Mfuko;    kuwekeza ziada ya fedha za Mfuko zilizokusanywa kutoka  vyanzo mbali mbali katika miamala halali ya kibiashara na  kwa mujibu wa miongozo ya uwekezaji ya Mfuko kama  Bodi itakavyoona inafaa;    kupokea huduma kutoka kwa mtu au taasisi yoyote ya  umma au binafsi kwa ajili ya kutekeleza kazi maalumu;    kuhakikisha hesabu za Mfuko zinafungwa na zinakaguliwa  kwa wakati kwa mujibu wa Sheria zinazohusika;    kufanya au kuwezesha kufanyika tathmini ya uhimilivu wa  Muhuri na  nembo ya  Mfuko.  Malengo ya  Mfuko.  Kazi za  Mfuko.    GAZETI RASMI LA SERIKALI YA MAPINDUZI YA ZANZIBAR 11 NOVEMBA 2022  Mfuko na tafiti mbalimbali juu ya hali ya fedha za Mfuko  kila baada ya kipindi cha miaka mitatu; na    kufanya jambo lolote ambalo linaweza kupelekea utekelezaji  mzuri wa masharti ya Sheria hii.  SEHEMU YA TATU  UENDESHAJI NA USIMAMIZI WA MFUKO   .-(1) Kutakuwa na Bodi ya Wakurugenzi ya Mfuko ambayo itaundwa  na:    Mwenyekiti ambaye atateuliwa na Rais;    Mkurugenzi Mkuu;    mjumbe mmoja kutoka:    Wizara inayohusika na Afya;    Wizara inayohusika na Fedha;    Shirikisho la Vyama vya Wafanyakazi Zanzibar;    Jumuiya ya Waajiri Zanzibar; na    Jumuiya ya Watoa Huduma za Afya kutoka sekta  binafsi.    Wajumbe waliotajwa chini ya kifungu kidogo cha (1)   cha  kifungu hiki, watateuliwa na Waziri kwa kushauriana na taasisi husika  ikiwa watu hao:    wana angalau shahada ya kwanza katika fani ya afya,  afya ya jamii, uchumi, bima, fedha, biashara au fani  nyengine yoyote inayolingana nazo kutoka katika taasisi  inayotambuliwa na Serikali;    wana uzoefu wa kazi wa angalau miaka mitatu; na    wana uadilifu wa hali ya juu.   . Mtu atakuwa na sifa ya kuteuliwa kuwa Mwenyekiti ikiwa mtu huyo:    ana angalau shahada ya kwanza katika fani ya afya, afya  ya jamii, uchumi, bima, fedha, utawala, biashara, hifadhi  ya jamii, sheria au fani nyengine yoyote inayolingana nazo  kutoka katika taasisi inayotambuliwa na Serikali;    ana uzoefu wa kazi wa angalau miaka mitano; na    ana uadilifu wa hali ya juu.   .-(1) Bodi itamteua mtumishi wa Mfuko mwenye sifa kuwa Katibu  wa Bodi.    Mtu atakuwa na sifa ya kuteuliwa kuwa Katibu wa Bodi ikiwa  Uanzishwaji  na Muundo  wa Bodi.  Sifa za  Mwenyekiti.  Katibu wa  Bodi.    NOVEMBA 2022 GAZETI RASMI LA SERIKALI YA MAPINDUZI YA ZANZIBAR 837  mtu huyo:    ana angalau shahada ya kwanza katika fani ya sheria; au  mtu mwenye sifa za kuwa katibu wa shirika kutoka katika  taasisi inayotambuliwa na Serikali;    ana uzoefu wa kazi usiopungua miaka mitano katika  utumishi wa umma; na    ana uadiifu wa hali ya juu.    Katibu wa Bodi atawajibika kwa Bodi na atakuwa na kazi ya:    kuchukua kumbukumbu sahihi za vikao vya Bodi;    kutunza taarifa sahihi na zenye kujitosheleza za Bodi;    kutoa taarifa sahihi za vikao vya Bodi kwa wajumbe; na    kufanya kazi nyengine yoyote kama atakavyoelekezwa na  Bodi.   . Kazi za Bodi zitakuwa ni:    kusimamia uendeshaji wa jumla wa Mfuko;    kupitia na kuidhinisha miongozo, mipango na bajeti ya  Mfuko;    kuhakikisha Mfuko unalipa fedha za huduma zilizotolewa  na watoa huduma kwa wakati;    kuidhinisha kitita cha huduma;    kutoa miongozo juu ya utekelezaji wa mpango mkakati na  bajeti ya Mfuko ya kila mwaka;    kutoa na kusimamia miongozo ya ndani ya watumishi;    kumshauri Waziri juu ya mambo yote yanayohusiana na  uimarishaji na uendelezaji wa Mfuko;    kuwathibitisha watoa huduma za afya;    kuhakikisha makusanyo na madeni ikijumuisha michango  isiyolipwa inapatiwa ufumbuzi ipasavyo;    kuwasilisha kwa Waziri ripoti ya robo mwaka na ya mwaka  ambayo itajumuisha taarifa kuhusu hali ya Mfuko; na    kufanya kazi nyengine yoyote itakayokuwa muhimu kwa  ajili ya utekelezaji mzuri wa masharti ya Sheria hii.   . Bodi itakuwa na uwezo wa:    kuanzisha kamati za Bodi na kukasimu sehemu ya mamlaka  yake kwa kamati hizo au kwa mfanyakazi yeyote wa Mfuko,  endapo itahitajika;    kuajiri wafanyakazi wa Mfuko;  Kazi za  Bodi.  Uwezo wa  Bodi.    GAZETI RASMI LA SERIKALI YA MAPINDUZI YA ZANZIBAR 11 NOVEMBA 2022    kusimamia masuala ya kinidhamu kwa watumishi wa  Mfuko;    kuandaa Kanuni za Utumishi na Kanuni za Fedha;    kuanzisha matawi ya ofisi ya Mfuko endapo itaonekana  inafaa; na    kuweka viwango vya huduma zinazotolewa.   . Wajumbe wa Bodi watamchagua mjumbe mmoja miongoni mwao  kuwa Makamu Mwenyekiti wa Bodi.   . Mwenyekiti na wajumbe wengine wa Bodi watastahiki kulipwa  posho kwa mujibu wa Sheria ya Utumishi wa Umma na sheria nyengine  zinazohusika.   . Masharti yanayohusiana na mwenendo wa Bodi yataainishwa  katika Jadweli la Kwanza la Sheria hii.   .-(1) Kutakuwa na Mkurugenzi Mkuu wa Mfuko ambaye atateuliwa  na Rais.    Mtu atakuwa na sifa za kuteuliwa kuwa Mkurugenzi Mkuu  ikiwa mtu huyo:    ana angalau shahada ya kwanza katika fani ya afya ya jamii,  afya, bima, uchumi, fedha, biashara, hifadhi ya jamii, sheria  au fani nyengine yoyote inayolingana nazo kutoka katika  taasisi inayotambuliwa na Serikali;    ana uzoefu wa kazi usiopungua miaka mitano; na    ana uadilifu wa hali ya juu.   .-(1) Mkurugenzi Mkuu atakuwa ni Afisa Mtendaji Mkuu wa Mfuko  na atatekeleza kazi za kila siku za Mfuko na atawajibika kwa Bodi.    Bila ya kuathiri masharti ya jumla ya kifungu kidogo cha (1)  cha kifungu hiki, Mkurugenzi Mkuu:    atasimamia utekelezaji wa malengo ya Mfuko;    atakusanya na kusimamia michango, fedha, rasilimali na  malipo mengine ya Mfuko;    atawajibika kwa mapato na matumizi yote ya Mfuko;    atafanya majadiliano na kuingia mikataba na watoa huduma  wa afya baada ya kuidhinishwa na Bodi;    ataanzisha na kutunza daftari la kumbukumbu la wanachama,  watoa huduma wa afya na waajiri;    atalinda na kuendeleza maslahi ya wanachama kwa mujibu  Makamu  Mwenyekiti.  Posho la  wajumbe.  Mwenendo  wa Bodi.  Uteuzi wa  Mkurugenzi  Mkuu.  Kazi za  Mkurugenzi  Mkuu.    NOVEMBA 2022 GAZETI RASMI LA SERIKALI YA MAPINDUZI YA ZANZIBAR 839  wa masharti ya Sheria hii;    ataandaa mipango ya muda mfupi na mrefu na bajeti ya  mwaka;    atachukua hatua za kinidhamu kwa watendaji wa Mfuko  baada ya kuidhinishwa na Bodi na kwa mujibu wa masharti  ya Sheria za Utumishi wa Umma;    atawasilisha taarifa za kazi na fedha za Mfuko kwa Bodi; na    atafanya kazi zote atakazoelekezwa na Bodi kwa  madhumuni ya utekelezaji wa masharti ya Sheria hii.   .-(1) Kwa madhumuni ya utekelezaji mzuri wa kazi za Mfuko, Bodi  inaweza kuanzisha idara, divisheni au vitengo kwa mujibu wa masharti ya  Sheria ya Utumishi wa Umma.    Wakuu wa idara watateuliwa na Bodi kwa kuzingatia sifa na  uzoefu wao.    Wakuu wa divisheni na vitengo watateuliwa na Mkurugenzi  Mkuu kwa kuzingatia sifa na uzoefu wao.    Wakuu wa idara, divisheni na vitengo watawajibika kwa  Mkurugenzi Mkuu.   . Kwa kuzingatia masharti ya Sheria ya Utumishi wa Umma, Bodi  itaajiri wafanyakazi kama itakavyoona inafaa kwa ajili ya utekelezaji  mzuri wa kazi za Mfuko.  SEHEMU YA NNE  USAJILI WA MWANACHAMA NA UKUSANYAJI  WA MICHANGO   .-(1) Watu wote walioainishwa katika kifungu cha 2(1) cha Sheria  hii, watajisajili kuwa wanachama wa Mfuko kwa mujibu wa utaratibu  utakaoainishwa katika Kanuni.    Kila mwajiri atawasilisha, ndani ya siku thelathini baada ya  kuanza kutumika Sheria hii au ndani ya siku thelathini tokea tarehe ya  kumwajiri mfanyakazi husika, orodha ya wafanyakazi wake kwa Mfuko  kwa ajili ya usajili.   .-(1) Kutakuwa na Kitambulisho cha Uanachama kitakachotolewa  na Mfuko kwa mwanachama baada ya kutimiza masharti ya usajili.    Kitambulisho cha Uanachama kitatumika kwa ajili ya  utambulisho na uthibitisho wa mwanachama wakati anahitaji huduma za  afya.   .-(1) Kila mwanachama atachangia katika Mfuko viwango maalum  cha michango kilichoainishwa katika Jadweli la Pili la Sheria hii kwa  mujibu wa utaratibu utakaoainishwa katika kanuni.    Viwango vya michango kwa wanachama kutoka sekta isiyo  Idara,  divisheni na  vitengo vya  Mfuko.  Wafanyakazi  wa Mfuko.  Usajili wa  mwanachama.  Kitambulisho  cha  Uanachama.  Michango na  viwango vya  michango.    GAZETI RASMI LA SERIKALI YA MAPINDUZI YA ZANZIBAR 11 NOVEMBA 2022  rasmi vitaainishwa na kutangazwa na Waziri kwa kushauriana na Bodi na  kwa kuzingatia makundi ya wanachama yaliyoainishwa katika Sheria hii.    Michango ya wanachama kutoka sekta ya umma na binafsi  itawasilishwa na mwajiri katika Mfuko ndani ya siku kumi na nne baada  ya siku ya mwisho wa mwezi husika.    Mwajiri yeyote ambaye atashindwa kutekeleza masharti  ya kifungu hiki, ametenda kosa na akipatikana na hatia, atalipa faini  isiyopungua Shilingi Milioni Tano za Kitanzania au kifungo kwa kipindi  cha mwaka mmoja au adhabu zote mbili.    Mahkama itakayomtia hatiani, pamoja na adhabu iliyoainishwa  katika kifungu kidogo cha (4) cha kifungu hiki, itamtaka mtu huyo kulipa  deni la michango yote ambayo mwajiri hajalipa.  SEHEMU YA TANO  HUDUMA ZA AFYA   .-(1) Kutakuwa na Kitita cha Huduma ambacho kitatolewa kwa  wanachama wa Mfuko pamoja na wategemezi wao.    Kitita cha huduma kitajumuisha huduma zote muhimu za afya  kama zilivyoainishwa katika Jadweli la Tatu la Sheria hii.    Kwa madhumuni ya utekelezaji bora wa masharti ya Sheria hii,  Waziri anaweza, baada ya kushauriana na Bodi na kwa kupitia tangazo  litakalochapishwa katika Gazeti, kuongeza, kuondoa au kupunguza  huduma yoyote ya afya zilizoainishwa katika Jadweli la Tatu la Sheria hii  endapo ataona inafaa kwa kuzingatia hali halisi ya kifedha ya Mfuko.    Waziri baada ya kushauriana na Bodi atatoa miongozo  itakayoainisha utoaji wa kitita cha huduma zitakazotolewa kulingana  na makundi ya wanachama yaliyoainishwa katika kifungu cha 2 (1) cha  Sheria hii.   . Mwanachama atakuwa na haki ya kupata au kupatiwa huduma za  afya kupitia Mfuko kwa mujibu wa Kitita cha huduma kilichoainishwa  katika Jadweli la Tatu la Sheria hii au miongozo itakayotolewa na Waziri.   . Bila ya kuathiri masharti ya kifungu cha 24 cha Sheria hii, kutakuwa  na muda maalum wa kusubiri kuanza kupata huduma za afya kupitia  Mfuko ambao utaainishwa katika Kanuni kwa kila kundi la wanachama  lililoainishwa katika kifungu cha 2(1) cha Sheria hii.   .-(1) Mwanachama aliyestaafu kazi ambaye amechangia kwa  mujibu wa masharti ya Sheria hii, atastahiki kupata huduma za afya  yeye na wategemezi wake ikiwa ataendelea kuchangia kiwango maalum  kitakachoainishwa na Mfuko.    Kiwango na utaratibu wa uchangiaji kwa mwanachama  aliyestaafu katika sekta rasmi utaainishwa katika kanuni.    Kiwango na utaratibu wa uchangiaji kwa mwanachama kutoka  Kitita cha  Huduma.  Haki za  mwanachama.  Muda wa  kusubiri.  Stahiki za  huduma za  afya kwa  Wastaafu.     NOVEMBA 2022 GAZETI RASMI LA SERIKALI YA MAPINDUZI YA ZANZIBAR 841  sekta isiyo rasmi aliyefikia umri wa miaka sitini utaainishwa katika kanuni.   .-(1) Mfuko utaandaa na kuweka utaratibu mahsusi na miongozo  ambayo itawawezesha wanachama wake kupata huduma za afya nje ya  Zanzibar kwa kadri itakavyoonekana inafaa kulingana na mahitaji ya  huduma husika na hali halisi ya uwezo wa Mfuko.    Utaratibu wa wanachama kupata huduma za afya nje ya Zanzibar  utatangazwa na Waziri kupitia Gazeti au utaainishwa katika kanuni.  SEHEMU YA SITA  WATOA HUDUMA ZA AFYA   .-(1) Kutakuwa na Watoa Huduma za Afya ambao watathibitishwa  na Mfuko kwa ajili ya utoaji wa huduma za afya kwa wanachama wa  Mfuko.    Mtoa huduma za afya anayetaka kutoa huduma za afya kwa  wanachama atafanya maombi ya kuthibitishwa kwa Mkurugenzi Mkuu  kwa mujibu wa utaratibu utakaoainishwa katika kanuni.    Utaratibu wa uombaji, utoaji, uhuishaji, usitishaji au ufutaji  wa uthibitisho, urejeshaji, sababu za urejeshaji na ufutaji wa usajili and  mambo mengine yanayohusiana na uthibitishaji utainishwa katika kanuni.   .-(1) Mtoa Huduma za Afya atalipwa na Mfuko baada ya kutoa  huduma na kuwasilisha madai ya malipo kwa mujibu wa huduma alizotoa.    Bodi inaweza kuweka mfumo mwengine wa malipo kama  itakavyoona inafaa kwa ajili ya utekelezaji wa kazi za Mfuko.    Fedha zote zitakazolipwa kwa mtoa huduma za afya zitalipwa  moja kwa moja katika hesabu ya benki ya mtoa huduma husika.   .-(1) Mtoa huduma yeyote atawasilisha maombi ya madai ya malipo  katika Mfuko ndani ya siku thelathini baada ya kutoa huduma.    Mfuko utafanya malipo ndani ya siku thelathini baada ya  kupokea maombi ya malipo.    Endapo Mfuko, ndani ya kipindi kilichotajwa chini ya kifungu  kidogo cha (2) cha kifungu hiki, utashindwa kufanya malipo, utatoa taarifa  kwa mtoa huduma anayehusika pamoja na sababu za kushindwa kufanya  malipo hayo.   . Mfuko utafanya uhakiki wa ubora wa huduma, mapitio ya matumizi  ya huduma na tathmini ya teknolojia inayotumika katika kutoa huduma  kwa mujibu wa miongozo iliyowekwa na Mfuko, kila baada ya muda, kwa  lengo la kuhakikisha kwamba:    huduma bora za matibabu zinatolewa kwa mujibu wa  rasilimali zinazotumika, utaratibu unaotumika na matokeo  yanayofikiwa yanakwenda sambamba na viwango  vilivyowekwa na Mfuko kwa kuzingatia maadili ya afya;    upatikanaji na utumiaji wa teknolojia na vifaa tiba  Huduma za  afya nje ya  Zanzibar.  Uthibitisho wa  watoa huduma  za afya.  Mfumo wa  malipo.  Uwasilishaji  wa Madai ya  Malipo.  Uhakiki wa  ubora.    GAZETI RASMI LA SERIKALI YA MAPINDUZI YA ZANZIBAR 11 NOVEMBA 2022  vinakwenda sambamba na wakati, mahitaji halisi na  viwango vinavyokubalika vya kitabibu; na    utekelezaji wa taratibu za kitabibu, usimamizi na utoaji wa  dawa unakwenda sambamba na viwango vinavyokubalika  vya kitabibu na maadili yaliyowekwa na Wizara.   .-(1) Mfuko utaanzisha mfumo wa tathmini ambao utatekelezwa  kupitia mkataba na watoa huduma na mfumo wa udhibiti ambao  utahakikisha udhibiti dhidi ya:    matumizi ya huduma yaliyopitiliza;    vipimo visivyokuwa vya lazima vya uchunguzi na taratibu  za kitabibu; na    utaratibu wa rufaa za kitabibu usiofuata miongozo.    Mfuko unaweza kukataa kulipa madai yote au kupunguza  sehemu ya madai hayo iwapo mtoa huduma:    amewasilisha madai yasiyo sahihi;    amewasilisha taarifa zisizo sahihi; au    ameshindwa kufuata masharti ya Sheria hii, kanuni  zilizotungwa chini ya Sheria hii au miongozo iliyowekwa.  SEHEMU YA SABA  MASHARTI YA FEDHA   . Fedha na rasilimali za Mfuko zitajumuisha:    fedha zilizoidhinishwa na Baraza la Wawakilishi;    fedha zilizopokelewa na Mfuko kutokana na huduma  zinazotolewa na Mfuko;    ruzuku halali, zawadi, msaada, michango, ruzuku, mikopo  kama Mfuko utakavyopokea kutoka kwa mtu yeyote au  taasisi;    mapato yanayotokana na uwekezaji unaofanywa na Mfuko;  na    fedha nyengine yoyote inayoweza kupatikana kihalali  na Mfuko kutokana na utekelezaji wa kazi zake au  vyenginevyo.   .-(1) Matumizi ya Fedha za Mfuko yatatumika kwa ajili ya kulipia  madai kwa watoa huduma za afya, uendeshaji wa Mfuko na uwekezaji.    Mfuko utawekeza ziada ya fedha itakayobaki katika namna  ambayo itaidhinishwa na Bodi baada ya kuzingatia:    kuwa na kiwango cha kutosha cha fedha za uendeshaji wa  Mfumo wa  tathmini.  Vyanzo vya  Fedha.  Matumizi  ya fedha  za Mfuko.    NOVEMBA 2022 GAZETI RASMI LA SERIKALI YA MAPINDUZI YA ZANZIBAR 843  Mfuko;    upatikanaji wa faida ya uwekezaji katika uwekezaji  unaokusudiwa; na    ushauri na maelekezo kutoka Mamlaka zinazohusika.   .-(1) Fedha zilizowekwa katika hesabu za benki za Mfuko  iliyoanzishwa chini ya Sheria hii hazitokuwa au kuchukuliwa kuwa ni  fedha za Bodi lakini kwa madhumuni ya Sheria hii zitachukuliwa kuwa ni  fedha zilizo chini ya dhamana ya Bodi kama ni amana ya wanachama wa  Mfuko.    Bodi itafanya malipo ya fedha kutoka katika hesabu za benki  za Mfuko kwa kazi yoyote ambayo imeruhusiwa kwa mujibu wa masharti  ya Sheria hii.   . Matumizi, mpango wa uwekezaji, utoaji wa fedha, utawala na  usimamizi wa Mfuko utaongozwa na Bodi kwa masharti kwamba:    fedha za Mfuko zitatumika kwa mujibu wa masharti ya  Sheria ya Usimamizi wa Fedha za Umma na kanuni zake;    gharama za mwaka za uendeshaji hazizidi kiwango  kilichoainishwa katika Jadweli la Pili la Sheria hii; na    uwekezaji wowote wa Mfuko utakuwa na dhamana ya muda  mfupi ambao utakuwa na faida salama na halali kwa mujibu  wa masharti ya sheria kama itakavyoelekezwa katika sera  ya uwekezaji wa Mfuko.   .-(1) Mkurugenzi Mkuu, katika kila mwaka wa fedha, atawasilisha  katika Bodi kwa ajili ya majadiliano na mapendekezo juu ya makadario  ya kina ya mapato na matumizi kwa ajili ya Mfuko kwa mwaka wa fedha  unaofuata.    Makadirio ya mapato nna matumizi ya Mfuko yataandaliwa  kwa kuzingatia masharti ya Sheria ya Usimamizi wa Fedha za Umma na  miongozo mengine yoyote inayoweza kutolewa na Serikali kila baada ya  muda.    Mkurugenzi Mkuu atahakikisha kwamba malipo yote  yanayofanywa kwa fedha za Mfuko ni sahihi na yanaidhinishwa ipasavyo  na udhibiti wa kutosha unadumishwa juu ya mali na madeni ya Mfuko.   . Mfuko utakaguliwa na kutolewa taarifa kwa mujibu wa masharti  ya Sheria ya Usimamizi wa Fedha za Umma na Sheria ya Uanzishaji wa  Ofisi ya Mdhibiti na Mkaguzi Mkuu wa Hesabu za Serikali.   .-(1) Kwa kuzingatia masharti ya kifungu kidogo cha (2) cha kifungu  hiki, Mfuko, kwa idhini ya Bodi, unaweza kukopa kiwango chochote cha  fedha ambacho kitahitajika kwa ajili ya utekelezaji bora wa kazi zake.    Ukopaji wa fedha utazingatia masharti ya Sheria ya Usimamizi  Fedha za  Mfuko  kuwa chini  ya dhamana  ya Bodi.  Usimamizi  wa fedha za  Mfuko.  Bajeti ya  Mfuko.  Taarifa ya  ukaguzi wa  Mfuko.  Uwezo wa  kukopa  fedha.    GAZETI RASMI LA SERIKALI YA MAPINDUZI YA ZANZIBAR 11 NOVEMBA 2022  wa Fedha za Umma na baada ya kupata idhini ya maandishi wa Waziri  anayehusika na fedha.    Mfuko hautoweka rehani mali zake kama ni dhamana ya mkopo  wowote bila ya idhini ya maandishi ya Bodi.   .-(1) Kutakuwa na Akaunti ya Hesabu ya Usawa ambayo itapokea na  kuweka fedha inayotokana na kodi maalumu kutoka Serikalini, mashirika  ya maendeleo, taasisi zisizo za kiserikali, kampuni au vyanzo vyengine  halali.    Fedha zilizowekwa katika Akaunti ya Hesabu ya Usawa  zitatumika katika kugharamia utoaji wa huduma za afya kwa watu  wasiokuwa na uwezo na makundi maalum.  SEHEMU YA NANE  MAKOSA NA ADHABU   . Mtu yeyote ambaye:    anatoa taarifa au nyaraka zisizo sahihi kwa lengo la kukwepa  kuchangia au kupata huduma asizostahili za Mfuko;    anakataa au anashindwa kuwasilisha vielelezo au nyaraka  zinazohitajika;    anashindwa kulipa michango kwa mujibu wa masharti  yaliowekwa chini ya Sheria hii au kanuni;    anamzuia afisa wa Mfuko kutekeleza majukumu yake  aliyopewa chini ya Sheria hii;    anaghushi, anadanganya, anabadilisha au anakusudia  kughushi kubadilisha au kudanganya kitambulisho cha  mwanachama;    anamkosesha mwanachama kupata huduma za afya kama  anavyostahiki;    anapokea faida yoyote ambayo hastahili chini ya Sheria hii;    anakataa kujibu swali aliloulizwa au anajibu huku akijua  kwamba majibu yake sio sahihi iwapo inaaminika kuwa  ana taarifa hizo;    anashindwa kuweka na kuwasilisha kumbukumbu sahihi  zinazohusiana na huduma za afya; au    anashirikiana na mtu yeyote kuvunja masharti ya Sheria hii,  ametenda kosa na, akitiwa hatiani, atalipa faini isiyopungua Shilingi  Milioni Moja za Kitanzania au kifungo kwa kipindi kisichopungua miezi  sita au adhabu zote mbili.   .-(1) Mtu yeyote ambaye anatakiwa kusajiliwa chini ya masharti  ya Sheria hii na akashindwa kujisajili kuwa mwanachama wa Mfuko,  Uanzishwaji  wa Akaunti  ya Hesabu  ya Usawa.  Makosa na  Adhabu.  Adhabu kwa  kushindwa  kusajili.    NOVEMBA 2022 GAZETI RASMI LA SERIKALI YA MAPINDUZI YA ZANZIBAR 845  ametenda kosa na atalipa kiwango cha michango kwa muda wote ambao  ameshindwa kujisajili.    Mwajiri yeyote ambaye atashindwa kuwasilisha taarifa za  wafanyakazi wake katika Mfuko kwa ajili ya kusajiliwa chini ya masharti  ya Sheria hii, ametenda kosa na, akitiwa hatiani, atalipa faini isiyopungua  Shilingi Milioni Moja za Kitanzania au kifungo kwa kipindi kisichopungua  miezi sita au adhabu zote mbili.    Pamoja na adhabu chini ya kifungu kidogo cha (2) cha kifungu  hiki, mwajiri atalipa kiwango cha michango kwa muda wote ambao  alishindwa kuwasilisha taarifa za wafanyakazi wake katika Mfuko kwa  ajili wa kusajiliwa na kulipa michango ya wafanyakazi wake.   . Mtu ambaye atakwenda kinyume na masharti ya kifungu chochote  cha Sheria hii, kanuni, miongozo au amri yoyote iliyotolewa chini ya  Sheria hii ambapo adhabu yake haikutajwa, ametenda kosa na, akitiwa  hatiani, atalipa faini isiyopungua Shilingi Milioni Moja za Kitanzania au  kifungo kwa kipindi kisichopungua miezi sita au adhabu zote mbili.  SEHEMU YA TISA  MASHARTI MENGINEYO   .-(1) Mfuko utafanyiwa tathmini ya uhimilivu ambayo itafanywa na  Mtathmini kwa kila miaka mitatu au kipindi chengine chochote ambacho  Bodi itaona ni muhimu kufanya tathmini.    Ripoti ya tathmini ya uhimilivu wa Mfuko itawasilishwa kwa  Bodi na Waziri kwa ajili ya utekelezaji.   .-(1) Mgeni yeyote anayetaka kuja Zanzibar anatakiwa awe na bima  ya afya ambayo inatumika Zanzibar.    Endapo mgeni atakuwa hana bima ya afya iliyotajwa chini ya  kifungu kidogo cha (1) cha kifungu hiki, atalipia gharama za matibabu  kwa mtoa huduma za afya kwa gharama zake binafsi.   .-(1) Mfuko unaweza kuingia makubaliano na mfuko mwengine  wowote wa bima ya afya uliyopo Jamhuri ya Muungano wa Tanzania au  katika nchi nyengine yoyote ambayo Bodi itaamua kila baada ya muda ili  kuwawezesha wanachama wa Mfuko kupata huduma za afya.    Katika utekelezaji wa makubaliano ambayo Mfuko umeingia,  Bodi itahakikisha kuwa uhimilivu wa Mfuko na maslahi ya wanachama  yanalindwa na kwa vyovyote kwamba hayaathiriwi na makubaliano hayo.   . Fedha zinazolipwa na mwanachama zitakuwa ni mali ya Mfuko  kwa mujibu wa masharti ya Sheria hii na hazitokuwa sehemu ya mali ya  mwanachama ikiwa atafilisika zitatumika kulipia madeni.   . Bodi, ndani ya kipindi cha miezi minne baada ya kumalizika kwa  mwaka wa fedha, itaandaa na kuwasilisha kwa Waziri ripoti ya utekelezaji  ya mwaka ya Mfuko ya mwaka husika.  Adhabu ya  jumla.  Tathmini ya  Uhimilivu wa  Mfuko.  Ulazima  wa kuwa  na bima ya  afya.  Uhamishaji  wa bima ya  afya.  Hifadhi ya  michango.  Ripoti ya  mwaka.    GAZETI RASMI LA SERIKALI YA MAPINDUZI YA ZANZIBAR 11 NOVEMBA 2022   . Bila ya kujali masharti ya sheria nyengine yoyote:    kodi ya mapato haitolipwa kwa michango na mafao chini  ya Sheria hii; na    kodi ya ushuru wa stempu haitolipwa katika risiti au  nyaraka yoyote iliyotolewa au iliyofanyiwa kazi na Bodi  kwa niaba ya Mfuko au iliyotolewa na mtu mwengine  yeyote anayehusiana na mafao au michango chini ya Sheria  hii.   .-(1) Katika kuhakikisha upatikanaji na utoaji wa huduma bora,  Mfuko utaanzisha na kutumia mifumo ya kieletroniki mbalimbali na  teknolojia ya habari na mawasiliano.    Kwa kuzingatia masharti ya kifungu kidogo cha (1) cha kifungu  hiki, Mfuko utalinda, utatunza na kuimarisha taarifa za wanachama katika  hali ya usiri kwa wakati wote.   . Waziri anaweza kutunga kanuni kwa ajili ya utekelezaji mzuri wa  masharti ya Sheria hii.  Msamaha  wa kodi.  Matumizi ya  Mfumo ya  Teknolojia  ya Habari.  Kanuni.    NOVEMBA 2022 GAZETI RASMI LA SERIKALI YA MAPINDUZI YA ZANZIBAR 847  JADWELI LA KWANZA      MWENENDO WA BODI  (Chini ya kifungu cha 15)  _________________________________  Muda wa wajumbe  wa Bodi.   . Isipokuwa mjumbe anayeingia kwa nafasi  yake, Mwenyekiti na wajumbe wengine wa Bodi  watashika nafasi zao kwa kipindi cha miaka  mitatu kutoka tarehe ya uteuzi wao na wanaweza  kuteuliwa tena kwa kipindi chengine kimoja tu.  Vikao vya Bodi. 2.-(1) Bodi itakutana kila robo mwaka na  inaweza kukutana katika vikao vya dharura muda  wowote inapohitajika kwa ajili ya kutekeleza kazi  zake.    Vikao vya Bodi vitaendeshwa na  Mwenyekiti, ikiwa hayupo, Makamu Mwenyekiti  ataendesha kikao cha Bodi na endapo Mwenyekiti  na Makamu Mwenyekiti hawapo, wajumbe  watakaokuwepo watamchagua mjumbe mmoja  miongoni mwao kuendesha kikao.  Akidi 3. Akidi katika vikao vya Bodi itakuwa ni  zaidi ya nusu ya idadi ya jumla ya wajumbe wake.  Maamuzi ya Bodi. 4. Uamuzi wa Bodi utafanywa kwa  makubaliano, ikiwa hakuna makubaliano, uamuzi  uatafanywa kwa njia ya kura na ikitokea kura  kuwa sawa, Mwenyekiti atakuwa na kura ya  maamuzi.  Taratibu za vikao. 5. Kwa kuzingatia masharti ya Sheria hii,  Bodi itakuwa na uwezo wa kuandaa taratibu zake  yenyewe kuhusiana na vikao na utaratibu wa  kutekeleza shughuli zake ikijumuisha Kamati za  Bodi.  Mjumbe mualikwa. 6. Bodi inaweza kumualika mtu yeyote  mtaalamu kuhudhuria katika kikao cha Bodi,  lakini mtu huyo hatakuwa na haki ya kupiga kura.    GAZETI RASMI LA SERIKALI YA MAPINDUZI YA ZANZIBAR 11 NOVEMBA 2022  Kubainisha maslahi. 7.-(1) Mjumbe wa Bodi ambaye ana maslahi  ya moja kwa moja au vyenginevyo juu ya jambo  linalohusika au linalotakiwa kujadiliwa na  Bodi, haraka iwezekanavyo baada kutambua,  atabainisha uhalisia wa maslahi yake mwanzoni  wa kikao cha Bodi.    Ubainishaji wa maslahi chini ya kifungu  kidogo cha (1) cha kifungu hiki, utawekwa katika  kumbukumbu za kikao na mjumbe aliyebainisha:    hatahudhuria katika majadiliano  ya Bodi katika kufanya maamuzi;  au    hatamshawishi mjumbe mwengine  yeyote katika kufanya maamuzi.  Kusita kuwa  mjumbe.   . Mjumbe atasita kushika nafasi yake ikitokea  moja kati ya yafuatayo:    amejiuzulu;    ikiwa hatahudhuria vikao vitatu  mfululizo vya Bodi bila ya sababu  za msingi;    ikiwa atashindwa kutekeleza  kazi zake kwa sababu za afya ya  kimwili au kiakili;    isipokuwa Mwenyekiti na  Mkurugenzi Mkuu, ikiwa  atasitishwa na Waziri  endapohatakidhi matarajio ya  Mfuko;    ikiwa mjumbe atasita kuwa  mwakilishi wa taasisi  iliyompendekeza; au    kifo.    NOVEMBA 2022 GAZETI RASMI LA SERIKALI YA MAPINDUZI YA ZANZIBAR 849  JADWELI LA PILI      MICHANGO NA VIWANGO VYA MICHANGO  [Chini ya kifungu cha 22(1)]      Kiwango cha  michango kwa  sekta ya umma  na sekta binafsi.   . Kiwango cha Michango kitakachochangiwa  katika Mfuko kwa wanachama kutoka sekta ya umma  na sekta binafsi kitakuwa ni asilimia saba ya mshahara  jumuishi wa mfanyakazi husika ambacho kitachangiwa  kwa pamoja baina ya mwajiri na mwajiriwa.  Kiwango cha  michango kwa  Mwajiri.   .-(1) Kila mwajiri wa sekta ya umma na binafsi  atamchangia Mfanyakazi wake katika Mfuko michango  ya kila mwezi ya kiwango cha asilimia tatu na nusu ya  mshahara jumuishi wa mwezi wa mfanyakazi husika.    Kila mfanyakazi wa sekta ya umma na  sekta binafsi atachangia katika Mfuko asilimia tatu na  nusu ya mshahara wake jumuishi wa mwezi kwa kila  mwezi.  Kiwango cha  michango kwa  sekta isiyo rasmi.   . Kiwango cha michango kwa wanachama kutoka  sekta isiyo rasmi na makundi mengine ya wanachama  kama yalivyoainishwa katika kifungu cha 2 cha Sheria  hii kitatangazwa na Waziri kupitia Gazeti Rasmi la  Serikali baada ya Waziri kuingiza kundi husika kuwa  mwanachama wa Mfuko au kutangaza Sheria hii  kutumika kwa kundi husika.    GAZETI RASMI LA SERIKALI YA MAPINDUZI YA ZANZIBAR 11 NOVEMBA 2022  JADWELI LA TATU      KITITA CHA HUDUMA ZA MFUKO  [Chini ya kifungu cha 23(2)]  _____________________________   . Kitita cha huduma kwa wanachama wa Mfuko kitajumuisha:    huduma ya kumuona daktari;    huduma za wagonjwa wa nje na kulazwa;    vipimo vya maabara, mionzi na huduma nyengine za  uchunguzi wa afya;    dawa na vifaa tiba na vifaa vyengine vya matibabu  vilivyosajiliwa na vinavyoruhusiwa kutumika nchini;    huduma za upasuaji;    huduma za afya ya kinywa na meno;    matibabu ya macho, masikio, pua, ngozi na koo;    huduma za mazoezi ya viungo;    huduma za usafishaji figo;    huduma za saratani;    huduma za uzazi;    huduma za mama na mtoto;    huduma za matibabu ya kibingwa;    huduma za magonjwa ya akili;    Huduma za dharura;    Huduma za wagonjwa mahututi;    Huduma za vifaa saidizi kwa watu wenye ulemavu;    Huduma za marekebisho kwa watu wenye ulemavu.   . Huduma za matibabu zinazotolewa chini ya Sheria hii hazitajumuisha  gharama za huduma zilizoainishwa hapa chini:    vipodozi na upasuaji wa mapambo;    utoaji mimba usiohalali; na    dawa zisizoidhinishwa na daktari na vifaa tiba.   . Bila ya kuathiri masharti ya kipengele cha 1 cha Jadweli, mwanachama  yeyote atakayehitaji kufanya vipimo vya CT SCAN, MRI na vipimo  vyengine vinavyofanana au matibabu mengine yenye gharama za juu  kama saratani itahitajika kwanza kupata ruhusa kutoka katika mfuko  kabla uchunguzi huo haujafanywa isipokuwa katika hali ya dharura.     NOVEMBA 2022 GAZETI RASMI LA SERIKALI YA MAPINDUZI YA ZANZIBAR 851  MADHUMUNI NA SABABU  Madhumuni makuu ya Mswada huu ni kuanzisha Mfuko wa Huduma  za Afya Zanzibar ambao utakuwa na jukumu la kuhakikisha upatikanaji  wa huduma bora za afya na endelevu kwa wanachama wote wa Mfuko.  Mfuko utakuwa na kazi ya kusajili wanachama, ukusanyaji wa michango  kutoka kwa wanachama, uthibitishaji wa watoa huduma za afya na ulipaji  wa huduma za afya zilizotolewa kwa wanachama.  Mswada huu umegawika katika sehemu Tisa na vifungu 51.  Sehemu ya Kwanza: Sehemu hii inaweka masharti ya awali ambayo  yamejumuisha jina fupi na kuanza kutumika, matumizi ya Sheria na  ufafanuzi wa maneno yaliyotumika katika Mswada huu.  Sehemu ya Pili: inaelezea uanzishwaji wa Mfuko wa Huduma za Afya  Zanzibar, muhuri na nembo, malengo na kazi za Mfuko.  Sehemu ya Tatu: Sehemu hii inahusu uendeshaji na usimamizi wa Mfuko.  Vilevile, sehemu hii inazungumzia uanzishwaji wa Bodi ya Wakurugenzi  ya Mfuko wa huduma za afya Zanzibar, wajumbe wa Bodi, katibu wa  Bodi, kazi na uwezo wa Bodi, Makamu Mwenyekiti wa Bodi, posho na  taratibu za uendeshaji wa Bodi, uteuzi wa Mkurugenzi Mkuu wa Mfuko  wa huduma za afya Zanzibar, kazi za Mkurugenzi Mkuu, idara, divisheni,  vitengo na wafanyakazi ili kuhakikisha kwamba, Mfuko unatekeleza kazi  zake kwa uhakika, ufanisi na kwa wakati.  Sehemu ya Nne: Sehemu hii inaelezea kuhusu usajili wa wanachama,  kitambulisho cha uanachama na ukusanyaji wa michango. Sehemu  hii itapelekea Mfuko kuwa na daftari la ambalo litajumuisha ambalo  kumbukumbu zote za wanachama na michango yao.  Sehemu ya Tano: Sehemu hii inaweka huduma za afya ambazo zitakuwa  kitita cha huduma za afya kinachotolewa kwa wanachama wa Mfuko, haki  za mwanachama, muda wa kusubiri kuanza kupata huduma, stahiki za  huduma kwa wastaafu na huduma za afya nje ya Zanzibar.  Sehemu ya Sita: inaelezea kuhusu uthibitishaji wa watoa huduma za afya,  mfumo wa malipo, uwasilishaji wa madai ya malipo, udhibiti wa ubora  wa huduma na mfumo wa tathmini. Sehemu hii inakusudia kuwathibitisha  watoa huduma za afya kwa lengo la kupata watoa huduma za afya wenye  uwezo ili kuhakikisha malengo yaliyokusudiwa ya Mfuko yanafikiwa.  Sehemu ya Saba: Sehemu hii inahusu masharti ya fedha, vyanzo vya  fedha za Mfuko, matumizi ya fedha za Mfuko, usimamizi wa fedha za  Mfuko, bajeti ya Mfuko, ukaguzi, uwezo wa kukopa fedha na uanzishwaji  wa akaunti ya hesabu ya usawa.  Sehemu ya Nane: inahusu makosa na adhabu, adhabu kwa kushindwa  kujisajili na adhabu ya jumla.    GAZETI RASMI LA SERIKALI YA MAPINDUZI YA ZANZIBAR 11 NOVEMBA 2022  Sehemu ya Tisa: inaelezea kuhusu masharti mengineyo ambayo  yanajumuisha tathmini ya uhimilivu wa Mfuko, ulazima wa bima ya  afya, uhamishaji wa bima ya afya, hifadhi ya michango, ripoti ya mwaka,  msamaha wa kodi, matumizi ya mifumo ya teknolojia ya habari na  mawasiliano na kanuni.  ZANZIBAR (NASSOR AHMED MAZRUI)    Novemba, 2022. WAZIRI WA AFYA  LIMEPIGWA CHAPA NA WAKALA WA SERIKALI WA UCHAPAJI - ZANZIBAR 2022