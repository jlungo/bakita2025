 JAMHURI YA MUUNGANO WA TANZANIA WIZARAYA ELIMU, SAYANSI NA TEKNOLOJIA MTAALA WA ELIMU YA SEKONDARI KIDATO CHA I - IV 2023 Taasisi ya Elimu Tanzania 2023 Toleo la Kwanza 2023 ISBN: 978-9987-09-824-8 Taasisi ya Elimu Tanzania Eneo la Mikocheni 132 Barabara ya Ali Hassan Mwinyi S.L.P 35094 14112 Dar es salaam Simu: +255 735 041 168/ +255 735 041 170 Baruapepe: director.general@tie.go.tz Tovuti: www.tie.go.tz Mtaala huu urejelewe kama: Wizara ya Elimu, Sayansi na Teknolojia.  . Mtaala wa Elimu ya Sekondari Kidato cha I - IV. Taasisi ya Elimu Tanzania. Haki zote zimehifadhiwa. Hairuhusiwi kunakili, kurudufu, kuchapisha, kutafsiri wala kutoa muhtasari huu kwa namna yoyote ile bila idhini ya maandishi kutoka Taasisi ya Elimu Tanzania. Yaliyomo Orodha ya Majedwali v Vifupisho vi Shukurani vii Dibaji viii Sehemu ya Kwanza 1 Utangulizi 1 Usuli 1 Muundo wa Elimu ya Sekondari Kidato cha I - IV 1 Sehemu ya Pili 3 Dira, Malengo na Umahiri wa Jumla 3 Dira ya Elimu ya Tanzania 3 Malengo Makuu ya Elimu Tanzania 3 Malengo ya Elimu ya Sekondari Kidato cha I - IV Elimu ya Jumla 3 Malengo ya Elimu ya Sekondari Kidato cha I - IV Elimu ya Amali 4 Umahiri wa Jumla - Elimu ya Jumla 4 Umahiri wa Jumla - Elimu ya Sekondari Mkondo wa Amali 5 Sehemu ya Tatu 6 Maudhui ya Mtaala 6 Maeneo ya Ujifunzaji na Masomo - Elimu ya Jumla 6 Fani Kuu na Fani Mahusuhi - Elimu ya Amali 8 Masomo yatakayosomwa katika mkondo wa Elimu ya Amali 13 Umahiri Mkuu na Umahiri Mahususi - Elimu ya Jumla 16 Sehemu ya Nne 44 Ufundishaji na Ujifunzaji 44 Masuala Mtambuka 44 Muda na Idadi ya Vipindi 44 Lugha ya Kufundishia na Kujifunzia 46 Sehemu ya Tano 47 Upimaji na Tathmini ya Ufundishaji na Ujifunzaji 47 Upimaji wa Masomo ya Taaluma 47 Upimaji wa Fani za Elimu ya Amali 50 Sehemu ya Sita 51 Rasilimali za Utekelezaji wa Mtaala 51 Rasilimali Watu 51 Rasilimali Vitu 51 Samani na Majengo 52 Rasilimali Muda 52 Rasilimali Fedha 52 Ushiriki wa Wadau katika Utekelezaji wa Mtaala 52 Usimamizi, Ufuatiliaji na Tathmini ya Utekelezaji wa Mtaala 53 Bibliografia 54 Orodha ya Majedwali Jedwali Na : Maeneo ya Ujifunzaji na Masomo 6 Jedwali Na. 2: Fani kuu na fani mahususi 8 Jedwali Na. 3: Masoma Yatakayofundishwa Mkondo wa Amali 13 Jedwali Na. 4: Somo, Umahiri Mkuu na Umahiri Mahususi 16 Jedwali Na. 5: Masomo ya Msingi na Lazima na Idadi ya Vipindi kwa Wiki 45 Jedwali Na. 6: Masomo Chaguzi na Idadi ya Vipindi kwa Wiki 45 Jedwali Na 7: Mgawanyo wa Muda kwa Mkondo wa Elimu ya Amali 46 Jedwali Na. 8: Mchanganuo wa Alama za Upimaji Endelevu na Tamati kwa Masomo Yaliyoanza Kufundishwa Darasa la III. 48 Jedwali Na. 9: Mchanganuo wa Alama za Upimaji Endelevu kwa Masomo Yanayoanza Kufundishwa Kidato cha I. 49 Jedwali Na : Mchanganuo wa Alama za Upimaji Endelevu na Tamati kwa Masomo Yanayoanza Kufundishwa Kidato cha III. 49 Vifupisho LAT Lugha ya Alama ya Tanzania NACTVET National Council for Technical and Vocational Education and Training TET Taasisi ya Elimu Tanzania TEHAMA Teknoljia ya Habari na Mawasiliano WyEST Wizara ya Elimu, Sayansi na Teknolojia SADC Southern Africa Development Community Shukurani Maandalizi ya Mtaala huu yamehusisha wadau mbalimbali kutoka sekta za umma na binafsi. Taasisi ya Elimu Tanzania (TET) inatambua na kuthamini michango ya washiriki wote waliofanikisha upatikanaji wa Mtaala wa Elimu ya Sekondari Kidato cha I-IV. Hivyo, TET inatoa shukurani za dhati kwanza, kwa Kamati ya Kitaifa ya Kusimamia Kazi ya Maboresho ya Mitaala iliyoteuliwa na Waziri wa Elimu Sayansi na Teknolojia, Mhe. Prof. Adolf Faustine Mkenda (Mb.). Kamati hiyo ilikuwa na wajumbe kumi  , wakiongozwa na Mwenyekiti wake Prof. Makenya Abraham Maboko. Kamati hii ilifanya kazi kwa weledi kuhakikisha kuwa mtaala huu unaandaliwa kwa wakati na unakidhi shauku ya wadau juu ya ubora wa elimu ya sekondari. Pili, shukurani ziende kwa Taasisi, Wizara na wadau mbalimbali wa elimu walioshiriki kutoa maoni kuhusu uboreshaji wa mtaala. Baadhi ya Taasisi, Wizara na wadau hao ni Bunge la Jamhuri ya Muungano wa Tanzania, Baraza la Wawakilishi Zanzibar, wajumbe wa Kamati ya Mapitio ya Sera ya Elimu, wajumbe wa Kamati ya Kufanya Mageuzi Makubwa ya Elimu Zanzibar, viongozi wa dini, Ofisi ya Makamu wa Rais-Muungano na Mazingira, Ofisi ya Rais Tawala za Mikoa na Serikali za Mitaa, Wizara ya Elimu na Mafunzo ya Amali Zanzibar, Wizara ya Fedha na Mipango, Wizara ya Maendeleo ya Jamii, Jinsia, Wanawake na Makundi Maalumu, Taasisi ya Elimu Zanzibar, Bodi na Menejimenti za Mamlaka ya Elimu na Mafunzo ya Ufundi Stadi Tanzania, Menejimeti na Wakufunzi wa Taasisi ya Sayansi na Teknolojia ya Karume, Chuo cha Amali Zanzibar, Baraza la Elimu na Mafunzo ya Ufundi na Ufundi Stadi, Baraza la Mitihani Tanzania, Chama cha Walimu Tanzania na Baraza la Watoto na Vijana Balehe Tanzania. Vilevile, wadau wengine ni wajumbe wa bodi za shule, wanafunzi wa shule za msingi, sekondari, vyuo vya kati na vyuo vikuu, walimu wa shule za msingi, sekondari, wakufunzi wa vyuo vya ualimu, wahadhiri wa vyuo vikuu, waajiri, wahitimu wa ngazi mbalimbali za elimu, Tume ya Vyama vya Ushirika, Mamlaka ya Mapato Tanzania, Taasisi ya Kuzuia na Kupambana na Rushwa, Akademia ya Sayansi Tanzania, Benki Kuu ya Tanzania na Shirika la Chakula na Kilimo la Kimataifa. Tatu, TET inayashukuru mashirika ya United Nations Children’s Fund, United Nations Educational, Scientific and Cultural Organisation, Room to Read, Right to Play, Data Vision, Plan International, Norwegian Refugees Council, Christian Social Services Commission, Global Education Link, UWEZO, Hill Packaging Ltd., Teacher Education Support Project, Madrasa Early Childhood Programme – Zanzibar, Morale Foundation for Education and Training na Educate! kwa kufadhili hatua mbalimbali za uandaaji wa mtaala huu. Nne, TET inatoa shukurani za dhati kwa wataalamu wote wa elimu ya sekondari kutoka ndani na nje ya TET walioshiriki kuandaa mtaala huu. Mwisho, TET inaishukuru Wizara ya Elimu, Sayansi na Teknolojia (WyEST) kwa kuwezesha kazi ya uandishi, uchapaji na usambazaji wa mtaala huu. Dkt. Aneth A. Komba Mkurugenzi Mkuu Taasisi ya Elimu Tanzania Dibaji Mtaala wa Elimu ya Sekondari Kidato cha I - IV umeandaliwa kwa kuzingatia Sera ya Elimu na Mafunzo ya Mwaka 2014 Toleo la Mwaka 2023, maoni ya wadau yaliyokusanywa na kuchakatwa kati ya mwaka 2021 na 2022 na matokeo ya uchambuzi wa maandiko kuhusu uzoefu kutoka nchi nyingine. Mtaala huu unazingatia dira ya elimu inayolenga kumwandaa Mtanzania aliyeelimika na mwenye maarifa, stadi na mitazamo chanya anayethamini usawa, haki na elimu bila ukomo katika kuleta maendeleo endelevu ya kitaifa na kimataifa. Aidha, Mtaala huu umezingatia malengo makuu ya elimu pamoja na malengo ya Elimu ya Sekondari Kidato cha I - IV. Kwa kuzingatia haya, mtaala huu umeweka viwango vya utoaji wa elimu katika ngazi ya Elimu ya Sekondari Kidato cha I - IV kwa kubainisha ujuzi, maarifa, stadi na mwelekeo atakaoujenga mwanafunzi, umahiri wa jumla, maeneo makuu ya ujifunzaji, umahiri mkuu na mahususi na njia za ufundishaji na ujifunzaji. Aidha, mtaala umebainisha muda utakaotumika katika utekelezaji, lugha ya kujifunzia na kufundishia, vifaa vya kufundishia na kujifunzia na njia zitakazotumika kupima maendeleo ya mwanafunzi kwa kuzingatia ujenzi wa umahiri. Vilevile, mtaala umebainisha sifa za kitaaluma na kitaalamu za mwalimu ambaye ndiye mtekelezaji mkuu wa mtaala katika ngazi ya shule. Pamoja na matamko mbalimbali ya kisera na miongozo ya kitaifa, kikanda na kimataifa, mtaala huu umezingatia nadharia za ujifunzaji na Falsafa ya Eimu ya Kujitegemea inayosisitiza utoaji wa elimu inayomwezesha Mtanzania kujitegemea na kumudu maisha yake ya kila siku. Hivyo, utekelezaji wake utawezesha ukuaji wa mwanafunzi kimwili, kiakili, kihisia na kijamii. Ni matarajio yangu kuwa kupitia mtaala huu, mwalimu atamwezesha mwanafunzi kujenga umahiri uliokusudiwa. Pia, wasimamizi wote wa utekelezaji wa mtaala na wadau wengine wa Elimu ya Sekondari nchini watahakikisha kuwa elimu inayotolewa inakidhi viwango vya ubora vinavyokubalika kitaifa, kikanda na kimataifa. Dkt. Lyabwene M. Mtahabwa Kamishna wa Elimu Sehemu ya Kwanza Utangulizi Usuli Nchi nyingi duniani, ikiwemo Tanzania, zinatambua kwamba elimu ni haki ya kila mtoto na hivyo zimekuwa zikifanya jitihada mbalimbali ili kuhakikisha kuwa elimu bora inatolewa kwa haki na usawa. Jitihada hizi zinafanyika kutokana na ukweli kwamba elimu ni nyenzo muhimu katika maendeleo ya kila mtoto kitaaluma, kimaadili na katika ukuzaji wa vipaji na vipawa mbalimbali. Kutokana na azma ya Taifa ya kujenga nchi yenye uchumi shindani kitaifa, Serikali imelenga kujenga jamii yenye maarifa, stadi na mwelekeo chanya itakayoweza kushiriki kikamilifu katika shughuli za kimaendeleo. Pamoja na azma hiyo, Tanzania imeridhia Itifaki ya Jumuiya ya Maendeleo ya Nchi za Kusini mwa Afrika yaani Southern Africa Development Community (SADC) ya mwaka 1997 kuhusu elimu na mafunzo inayozitaka nchi wanachama kuwa na elimu ya lazima kwa kipindi kisichopungua miaka tisa. Tanzania imejizatiti kutoa elimu bora na jumuishi inayozingatia Falsafa ya Elimu ya Kujitegemea iliyoasisiwa mwaka 1967 na Baba wa Taifa Mwalimu Julius Kambarage Nyerere. Aidha, Mtaala huu umejikita katika ujenzi wa umahiri wa msingi katika Stadi za Karne ya 21 ambazo ni kuwasiliana, kushirikiana, ubunifu, fikra tunduizi, utatuzi wa matatizo na ujuzi wa kidigiti. Hivyo basi, Mtaala huu umeandaliwa kwa lengo la kuwandaa Watanzania wenye maarifa, maadili, uzalendo, stadi na mtazamo chanya katika kuchangia maendeleo ya Taifa kwa kuzingatia mabadiliko ya sayansi na teknolojia na mahitaji ya Karne ya 21. Uandaaji wa mtaala huu umepitia hatua mbalimbali ikiwemo; kukusanya maoni ya wadau, mapitio ya nyaraka mbalimbali na kujifunza uzoefu kutoka nchi mbalimbali kwa lengo la kujifunza mifano bora inayoweza kutekelezeka katika mazingira ya Tanzania. Muundo wa Elimu ya Sekondari Kidato cha I - IV Kama inavyoelekezwa na Sera ya Elimu na Mafunzo 2014 Toleo la Mwaka 2023, Elimu ya Sekondari Kidato cha I-IV itadumu kwa muda wa miaka minne  . Elimu hii imegawanyika katika mikondo miwili: Mkondo wa Elimu ya Jumla na Mkondo wa Elimu ya Amali. Mwanafunzi atachagua mkondo kulingana na matakwa, uwezo na malengo yake ya maisha. Mkondo wa Elimu ya Jumla umegawanyika katika michepuo kumi na moja   ambayo ni Sayansi, Kilimo, Michezo, TEHAMA, Biashara, Muziki, Sayansi ya Jamii, Sanaa, Ushoni, Chakula na Lishe na Lugha. Aidha, kuanzia Kidato cha I mwanafunzi atachagua masomo katika moja ya michepuo kulingana na matakwa, uwezo na malengo yake ya maisha. Licha ya masomo katika michepuo yao, wanafunzi wote wa Mkondo wa Elimu ya Jumla wataweza kuchagua masomo ya ziada, yakiwamo yale ya Mkondo wa Elimu ya Amali, kulingana na ratiba na uwezo wa shule husika. Mkondo wa Elimu ya Amali umegawanyika katika Fani Kuu (Main Fields) kumi na tano   ambazo ni Uhandisi Umeme (Electrical Engineering), Uhandisi Mitambo (Mechanical Engineering), Uhandisi Ujenzi (Civil Engineering), Uhandisi Magari (Automotive Engineering), Huduma za Usafirishaji (Transport and Logistics), Ushoni (Clothing and Textile), Kilimo, Ufugaji na Usindikaji Vyakula (Agriculture and Food Processing), Utalii (Hospitality and Tourism), Huduma Saidizi za Biashara (Commercial and Business Support Services), Uchapishaji (Printing), Uchimbaji na Uchenjuaji Madini (Extraction and Processing of Minerals), Urembo na Ususi (Cosmetology), Sanaa Bunifu (Creative Arts), Elektroniki na Kompyuta (Electronics and Computer) na Michezo (Sports). Aidha, kila fani kuu ina fani mahususi kadhaa. Kuanzia Kidato cha I mwanafunzi atachagua fani mahususi moja kulingana na matakwa yake, uwezo na malengo yake ya maisha. Wanafunzi wote wa mkondo wa Elimu ya Amali watalazimika kusoma masomo ya lazima manne   ambayo ni Hisabati, Elimu ya Biashara, English Language na Historia ya Tanzania na Maadili. Masomo ya ufundi yatafundishwa kwa mfumo wa moduli. Mwanafunzi akikamilisha idadi ya moduli ya fani aliyosoma na kufaulu atatunukiwa Tuzo ya Taifa ya Ufundi Stadi (National Vocational Awards-NVA) kulingana na ngazi husika. Wanafunzi wote wa Kidato cha I na II wa Elimu ya Amali watasoma maudhui ya NVA Ngazi ya 1 Kidato cha III atasoma maudhui ya NVA Ngazi ya 2 na Kidato cha IV atasoma maudhui ya NVA Ngazi ya 3. Mwanafunzi ataanza Kidato cha I akiwa na umri wa miaka 12 na kuhitimu Kidato cha IV akiwa na umri wa miaka 15. Sehemu ya Pili Dira, Malengo na Umahiri wa Jumla Mtaala huu umezingatia dira, malengo na umahiri unaotakiwa kujengwa kwa kila hatua ya Elimu ya Sekondari Kidato cha I - IV. Dira ya Elimu ya Tanzania Kuwa na Mtanzania aliyeelimika na mwenye maarifa, stadi na mitazamo chanya, anayethamini usawa, haki na elimu bila ukomo katika kuleta maendeleo endelevu ya kitaifa na kimataifa. Malengo Makuu ya Elimu Tanzania Malengo makuu ya elimu Tanzania ni kumwezesha kila Mtanzania: ( Kukuza na kuboresha haiba yake ili aweze kujithamini na kujiamini; ( Kuheshimu utamaduni, mila na desturi za Tanzania, tofauti za kitamaduni, utu, haki za binadamu, mitazamo na matendo jumuishi; ( Kukuza maarifa na kutumia sayansi na teknolojia, ubunifu, fikra tunduizi, uvumbuzi, ushirikiano, mawasiliano na mtazamo chanya katika maendeleo yake binafsi, na maendeleo endelevu ya taifa na dunia kwa ujumla; ( Kuelewa na kulinda tunu za taifa ikiwa ni pamoja na utu, uzalendo, uadilifu, umoja, uwazi, uaminifu, uwajibikaji na lugha ya taifa; ( Kujenga stadi za maisha na stadi za kazi ili kuongeza ufanisi katika maisha ya kila siku; ( Kukuza tabia ya kupenda na kuheshimu kazi ili kuongeza tija na ufanisi katika uzalishaji na utoaji wa huduma; ( Kutambua na kuzingatia masuala mtambuka ambayo ni pamoja na afya na ustawi wa watu (jamii), usawa wa kijinsia, usimamizi na utunzaji endelevu wa mazingira; na ( Kukuza ushirikiano wa kitaifa na kimataifa, amani na haki kwa kuzingatia Katiba ya nchi na mikataba ya kimataifa. Malengo ya Elimu ya Sekondari Kidato cha I - IV Elimu ya Jumla Malengo ya Elimu ya Sekondari Kidato cha I - IV Elimu ya Jumla ni: ( Kuimarisha, kupanua na kuendeleza uelewa wa kina wa maarifa, stadi na mwelekeo alioupata katika hatua ya Elimu ya Msingi; ( Kulinda mila na desturi, umoja wa kitaifa, tunu za taifa, demokrasia, kuthamini haki za binadamu na za kiraia, wajibu na majukumu yanayoendana na haki hizo; ( Kukuza tabia ya kujiamini na uwezo wa kujifunza kwenye nyanja mbalimbali zikiwemo sayansi na teknolojia, maarifa ya kinadharia, na kiufundi; ( Kuimarisha mawasiliano kwa kutumia stadi za lugha ikiwemo Lugha ya Alama ya Tanzania (LAT), lugha mguso, lugha ya Kiswahili na Kiingereza. Aidha, mwanafunzi ahamasishwe kumudu angalau lugha nyingine moja ya kigeni kulingana na hali halisi ya shule yake; ( Kuimarisha uwajibikaji katika masuala mtambuka ya kijamii yakiwemo afya, usalama, usawa wa kijinsia na utunzaji endelevu wa mazingira; ( Kujenga ujuzi na stadi mbalimbali zitakazomwezesha kujiajiri, kuajiriwa, na kuyamudu maisha kwa kutumia vizuri mazingira yake, na ( Kukuza utayari wa kujiendeleza na mafunzo ya elimu ya kati na ya juu. Malengo ya Elimu ya Sekondari Kidato cha I - IV Elimu ya Amali Malengo ya Elimu ya Sekondari Kidato cha I-IV Elimu ya Amali ni: ( Kuimarisha, kupanua na kuendeleza uelewa wa kina wa maarifa, stadi, na mwelekeo alioupata katika hatua ya elimu ya msingi; ( Kukuza stadi za ufundi na ujasiriamali zitakazomwezesha kujiajiri, kuajiriwa, na kuyamudu maisha kwa kutumia vizuri mazingira yake; ( Kulinda mila na desturi, umoja wa kitaifa, tunu za taifa, demokrasia, kuthamini haki za binadamu na za kiraia, wajibu na majukumu yanayoendana na haki hizo; ( Kuimarisha mawasiliano kwa kutumia stadi za lugha; ( Kukuza tabia ya kujiamini na uwezo wa kujifunza kwenye nyanja mbalimbali zikiwemo sayansi na teknolojia, maarifa ya kinadharia, na kiufundi; ( Kuimarisha uwajibikaji katika masuala mtambuka ya kijamii yakiwemo afya, usalama, usawa wa kijinsia, na utunzaji endelevu wa mazingira; na ( Kukuza utayari wa kujiendeleza na mafunzo ya Elimu ya Amali na sanifu, au Sekondari hatua ya juu. Umahiri wa Jumla - Elimu ya Jumla Umahiri wa jumla utakaojengwa na mwanafunzi wa Elimu ya Sekondari Kidato cha I - IV Elimu ya Jumla ni: ( Kutumia maarifa na stadi alizozipata katika hatua ya elimu ya msingi kuimarisha na kupanua uelewa wa kitaaluma; ( Kuthamini uraia na tunu za taifa; ( Kuonesha kujiamini katika kujifunza nyanja mbalimbali zikiwemo sayansi na teknolojia, maarifa ya kinadharia na kivitendo; ( Kutumia stadi za lugha ikiwemo Lugha ya Alama ya Tanzania (LAT), lugha mguso, lugha ya Kiswahili, Kiingereza na angalau lugha moja nyingine ya kigeni kuwasiliana; ( Kutumia maarifa ya masuala mtambuka kuyamudu mazingira yanayomzunguka; na ( Kutumia ujuzi na stadi kumwezesha mwanafunzi kujiajiri, kuajiriwa na kuyamudu maisha na mazingira yanayomzunguka. Umahiri wa Jumla - Elimu ya Sekondari Mkondo wa Amali Umahiri wa jumla utakaojengwa na mwanafunzi wa Elimu ya Sekondari Kidato cha I - IV Mkondo wa Amali ni: ( Kutumia maarifa, stadi na mwelekeo alioupata hatua ya elimu ya msingi ili kukuza uelewa wa stadi za ufundi; ( Kutumia stadi za ufundi katika kubuni, kuvumbua na kutengeneza vitu mbalimbali ili kuyamudu maisha na kutatua changamoto katika jamii; ( Kuthamini uraia na tunu za taifa; ( Kutumia stadi za lugha; ( Kuonesha kujiamini katika ujifunzaji katika nyanja mbalimbali zikiwemo sayansi na teknolojia, maarifa na stadi za ufundi; ( Kutumia maarifa na stadi za ufundi katika kubuni, kugundua na kutengeneza vitu mbalimbali ili kutatua changamoto katika jamii yakiwemo masuala mtambuka; ( Kuthamini taratibu na kanuni za usalama katika kutumia zana za ufundi kwa usahihi; na ( Kutumia maarifa na stadi za ufundi alizozipata ili kujiendeleza na mafunzo ya Elimu ya Amali na sanifu na kuingia katika kazi. Sehemu ya Tatu Maudhui ya Mtaala Sehemu hii inafafanua maeneo ya ujifunzaji na masomo kwa Elimu ya Sekondari Kidato I – IV. Elimu ya Jumla, Fani kuu na mahususi kwa Elimu ya Amali na Umahiri mkuu na mahususi wa masomo mbalimbali. Maeneo ya Ujifunzaji na Masomo - Elimu ya Jumla Maeneo ya ujifunzaji na masomo katika hatua hii yamefafanuliwa katika Jedwali Na. 1. Aidha, michepuo na masomo vimefafanuliwa katika Kielelezo Na. 1. Jedwali Na : Maeneo ya Ujifunzaji na Masomo Na Maeneo ya ujifunzaji Masomo 1 Sayansi Asilia, Teknolojia na Mazingira 1. Baiolojia 2. Fizikia 3. Kemia 4. Kilimo 5. Sayansi ya Kompyuta 2 Sayansi Jamii, Imani na Maadili 1. Jiografia 2. Historia ya Tanzania na Maadili 3. Historia 4. Elimu ya Dini ya Kikristo 5. Elimu ya Dini ya Kiislamu 3 Hisabati 1. Hisabati 2. Additional Mathematics 4 Lugha na Mawasiliano 1. Kiswahili 2. English language 3. Kichina 4. Kiarabu 5. Kifaransa 6. Literature in English 7. Fasihi ya Kiswahili 5 Elimu ya Amali, Ujasiriamali na Uchumi 1. Elimu ya Biashara 2. Utunzaji wa Taarifa za Fedha 3. Ushoni 4. Chakula na Lishe 6 Utamaduni, Sanaa na Michezo 1. Muziki 2. Michezo 3. Sanaa Sanifu 4. Sanaa za Maonyesho 