Tanzania PROGRAMU YA HIFADHI ARDHI SHINYANGA Empowered lives. Resilient nations. Miradi ya Equator Wanafijiji na Maendeleo Himili ya Jamii MIRADI YA UNDP EQUATOR Kote duniani, jamiii zinazidi kubuni mbinu zinazonuiwa kuyakidhi mahitaji yao ya kila siku na ya kimazingira. Kuna kazi chache ambazo zimechapishwa za kuelezea kinagaubaga hizo mbinu bunifu na vile zilianzishwa,vile ziliathiri wakaaji wa sehemu mbali mbali na vile zimekuwa zikibadilika pindi wakati unapotita. Wachache wamejitokeza kuelezea wazi wazi juu ya miradi yao, na hata wale ambao wamefanya hivyo ni wakuu wa vijiji ambao wamefanya kuelezea kufaulu kwao. Mradi huu wa Equator Katika unadhamiria kujaza hili pengo kama njia moja ya kuadhimisha miaka kumi tangu kuanzishwa kwake. Masimulizi juu ya huu mradi ni baadhi tu ya mingi ambayo imefaulu na kushinda tuzo za Equator baada ya kukaguliwa na kutathiminiwa katika kitengo cha makundi ya kijamii yanayo hifadhi mazingira na kuinua maisha ya wanafijiji. Miradi hii inakusudiwa kuwa mifano ya kuiwa na kuwatia shime kuzungumzia ilivyofaulu ili kuhamasisha ulimwengu juu ya uhifadhi wa mazingira. Bonyeza katika ramani ya miradi ya Equator ili upate kupata habari zaidi Wahariri Mhariri Mkuu : Joseph Corcoran Muhariri Meneja : Oliver Hughes Wahariri Waliochangia : Dearbhla Keegan, Matthew Konsa, Erin Lewis, Whitney Wilding Wahandishi Waliochangia Edayatu Abieodun Lamptey, Erin Atwell, Toni Blackman, Jonathan Clay, Joseph Corcoran, Larissa Currado, Sarah Gordon, Oliver Hughes, Wen-Juan Jiang, Sonal Kanabar, Dearbhla Keegan, Matthew Konsa, Rachael Lader, Patrick Lee, Erin Lewis, Jona Liebl, Mengning Ma, Mary McGraw, Gabriele Orlandi, Juliana Quaresma, Peter Schecter, Martin Sommerschuh, Whitney Wilding, Luna Wu Uchoraji Oliver Hughes, Dearbhla Keegan, Matthew Konsa, Amy Korngiebel, Kimberly Koserowski, Erin Lewis, John Mulqueen, Lorena de la Parra, Brandon Payne, Mariajosé Satizábal G. Shukrani Equator ingependa kuwashukuru wanachama wa Programu ya Hifadhi Ardhi Shinyanga . Picha zote ni za HASHI na Charlie PyeSmith, World Agroforestry Centre. Ramani ni za CIA World Factbook na Wikipedia. Masimulizi juu ya mradi huu yalitafsiriwa kwa Kiswahili na Dr. Ken Ramani. Nukuu ziada United Nations Development Programme.  Shinyanga Soil Conservation Programme , Tanzania. Equator Initiative Case Study Series. New York, NY. MAELEZO KUHUSU MRADI HUU Programu ya Hifadhi Ardhi Shinyanga inafahamika zaidi kwa Kiswahili kwa kifupi cha HASHI (Hifadhi Ardhi Shinyanga) iliyodumu kutoka mwaka 1986 hadi 2004 ikiwa na lengo la kurejesha rutuba ya ardhi iliyoharibika ya mkoa wa Shinyanga ulioko kaskazini magharibi mwa Tanzania; mkoa ambao ulipewa jina la “Jangwa la Tanzania” na Rais wa wakati huo Julius Nyerere katikati ya miaka ya  Mkoa huu ambao ni ukanda wa miombo umeharibiwa kwa miongo kadhaa kwa kukata na kuchoma misitu (kwa ajili ya kutokomeza mbung’o) na kulazimishwa makazi mapya chini ya mpango wa taifa wa kuanzisha vijiji Tanzania. Jitihada hizi zilifanywa kwa ushirikiano wa pamoja kati ya serikali na washirika wa kimataifa, lakini hata hivyo ni muhimu kutambua kuwa upandaji miti katika eneo hilo lazima ushirikishe wanajamii ili wawe mstari wa mbele katika juhudi hizi. Mfumo wa jadi wa kuishi pamoja kwenye eneo moja, au ngitili ulianzishwa, na wasukuma ambao ni wakulima na wafugaji walipewa jukumu la kuhifadhi maeneo ya misitu. Matokeo ni kwamba hadi mwaka 2004, angalau hekta 350,000 za ngitili zilikuwa zimerejeshwa au kuanzishwa katika vijiji 833 kwa mkoa mzima. PROGRAMU YA HIFADHI ARDHI SHINYANGA Tanzania YALIYOMO Historia na Mandhari 4 Majukumu Makuu na Ubunifu 6 Matokeo ya Kimazingira 8 Matokeo ya Kijamii 8 Matokeo ya Kisera 10 Jinsi ya Kudumisha Mradi Huu 12 Wahisani 13 MUHTASARI ULISHINDA TUZO YA EQUATOR: Mwaka 2002 ULIANZISHWA: Mwaka 1986 ENEO: Shinyanga kaskazini magharibi mwa Tanzania WANAOFAIDIKA: 833 villages MAZINGIRA: 145 bird species, 152 tree and shrub species Ukiwa unapatikana upande wa kusini mwa ziwa Victoria, mkoa wa Shinyanga upo kaskazini magharibi mwa Tanzania na eneo lake kubwa ni la mazingira ya ukame ukiwa na wakazi karibu milioni tatu, kwa wastani wa watu 42 kwa kila kilometa ya mraba. Shinyanga ni moja ya mikoa ya Tanzania maskini zaidi, wenye vilima vya kimo cha chini na tambarare zenye kipindi kirefu cha kiangazi ukiwa na wastani wa milimeta 700 za mvua kwa mwaka. Kabila kubwa la mkoa huu ni Wasukuma ambao hujishughulisha na ufugaji na kilimo; mazao makubwa wanayozalisha ni mahindi, mtama, uwele, mihogo, pamba, na mchele. Zaidi ya asilimia 80 ya wakazi wa mkoa huu wanamiliki na kuendeleza mifugo kwenye malisho ya jamii zao. Kati ya mwaka 1986 na 2004, mkoa wa Shinyanga ulianzisha Mpango wa Hifadhi Ardhi Shinyanga uliofahamika kwa kifupi kama HASHI (Hifadhi Ardhi Shinyanga). HASHI ilianzishwa na Rais Julius Nyerere baada ya kutembelea mkoa huo mwaka 1984 na akashtushwa na kiwango kikubwa cha ukataji miti. Kwa miaka ya 1980, Shinyanga ilikuwa inajulikana kama ‘Jangwa la Tanzania ‘. Miongo kadhaa ya usimamizi mbovu wa ardhi ilichangia kuendelea kuharibika kwa mazingira katika mkoa wa Shinyanga, lakini mwanzo mkuu wa uharibifu huu ni mpango wa kukata misitu kipindi cha kabla ya vita vya pili vya dunia. Hapo awali, mkoa wa Shinyanga ulikuwa umefunikwa na uoto wa miombo na mshita, ambayo ilitoa lishe kwa mifugo na mafuta kwaajili ya kilimo na ufugaji kwa wasukuma. Hata hivyo misitu hii ilikuwa pia hifadhi ya mbun’go, na magonjwa ya vimelea, na malale ambayo yaliwashambulia binadamu na wanyama. Katika miaka ya 1920, mamlaka ya kikoloni ilibuni mpango wa kuwalipa wenyeji kwa kukata miti kwenye maeneo makubwa ya miombo. Hii kwa kiasi kikubwa ilisaidia mafanikio katika kutokomeza Mbun’go, na pia kuanzisha maeneo mapya ya malisho kwa ajili ya wasukuma, lakini kwa upande mwingine ikaathiri uzuri wa mazingira ya mkoa. Kadiri idadi ya mifugo na binadamu ilivyoongezeka katika nusu ya mwisho ya karne ya ishirini, mahitaji kwa ajili ya kuni na kilimo pia yaliongezeka. Hii ilisababisha ufugaji uliokithiri kwenye malisho na mapori, wakati maeneo makubwa ya ardhi yalikuwa kwa ajili kilimo cha mazao ya biashara kama vile pamba na tumbaku, na kuacha ardhi kidogo kwa ajili ya kupanda mazao ya chakula. Zaidi ya hayo, mpango wa uanzishwaji wa vijiji wa Rais Nyerere wa miaka 1970 ulilazimisha familia nyingi kuyaacha makazi yao kuhamia maeneo mapya. Kupotea kwa mfumo wa kijadi wa usimamizi wa rasilimali Hali hizi zilisababisha mmomonyoko wa mfumo wa kijadi wa usimamizi wa ardhi ambao wasukuma walitumia kuhifadhi chakula cha mifugokwaajili ya msimu wa kiangazi. Mfumo huu unaofahamika kama ngitili ulijumuisha utengaji wa maeneo maalumu ya kuhifadhi nyasi za mifugo kwa ajili ya matumizi ya kifamilia au ya jamii kwa kuyaacha maeneo yakiwa na nyasi mpaka msimu wa mvua unapoanza. Ngitili hugawanywa katika sehemu kadhaa: kila sehemu ya ngitili lazima itumike yote kwa malisho kabla ya kuhamia sehemu nyingine. Hifadhi za kifamilia au za mtu mmoja Historia na Mandhari mmoja huanzishwa kwenye ardhi binafsi; maeneo ya hifadhi ya jamii nzima hutengwa kutoka kwenye maeneo yanayofaa kwa malisho ya wakati wa kiangazi.Ngitili kwaajili ya jamii nzima mara nyingi hupatikana kandokando ya mito na kwenye vilima. Chini ya mfumo wa usimamizi wa kijadi wa umiliki ardhi, umiliki wa ngitili na ardhi katika mkoa wa Shinyanga ulisimamiwa na sheria ndogo za serikali za mitaa. Uanzishwaji wa vijiji na sheria ya vijiji vya ujamaa ya mwaka 1975 ilimaanisha kuwa mali zote za kifamilia kama vile nyumba, mashamba na ngitili viliachwa na wanakaya kuhamia kwenye makazi ya pamoja. Mfumo mpya wa vijiji, ingawa ulikuwa na manufaa kiutawala, ulisababisha ugumu wa kuendeleza utaratibu wa kijadi wa kuhifadhi mazingira.Hali hizi ziliendelea kuathirika kwa sababu ya kuongezeka kwa idadi ya watu na upanuzi wa maeneo ya kilimo. Matokeo yake ni kwamba mambo haya yalisababisha kujitokeza kwa changamoto mbili: uharibifu wa haraka wa ardhi, na ukosefu wa kuni kwaajili ya nishati. Kaya nyingi zililazimika kusafiri umbali mrefu zaidi ya kilometa kumi kwaajili kukusanya kuni, jukumu linalofanywa na wanawake. HASHI: urithi wa kudumu Shinyanga Kwa miaka ya 1980 hekta 600 za ngitili zilikuwa zimehifadhiwa. Kuanzia 1986, Hifadhi Ardhi Shinyanga ikahuisha mfumo huu kwa lengo la kuendeleza uhifadhi wa uoto wa maeneo yaliyotengwa. Mpaka mwaka 2004, inakadiriwa kuwa hekta 350,000 za ngitili, zikiwemo hifadhi binafsi za miti, zilikuwa zimehifadhiwa au kuanzishwa katika vijiji 833 yenye idadi ya watu milioni .Programu iliendeshwa na kufadhiliwa na serikali ya Tanzania, na kwa muda mrefu ikisaidiwa na Mfuko wa Ushirikiano Maendeleo wa Norway na Kituo cha Kimataifa cha Kilimo cha Misitu . Mafanikio makubwa ya programu yalitokana na uelewa mzuri kuhusu maswala ya mazingira wa jamii ya watu wa mkoa huu, wasukuma, ambao ni wafugaji na wakulima. Kwa mwaka 2004, programu hii ilirithiwa na Kituo cha Usimamizi wa Rasilimali za Misitu ya Asili na Kilimo cha Misitu , lakini mfumo wa ngitili bado unaendelea. Kwa sasa ngitili zinakadiriwa kuchukua eneo la ukubwa wa hekta 500,000 Faida za uhifadhi wa mfumo wa ekolojia zilizotokana na mradi wa HASHI ni pamoja na ongezeko la kipato cha kaya kitokanacho na kilimo na ufugaji, lishe bora, na uhakika wa maisha kwenye familia ndani ya mkoa. Pia bayoanuai imenufaika na mradi huu kwa kuongezeka idadi ya miti, vichaka, nyasi, na aina mbalimbali za mitishamba, pamoja na ndege na spishi kadhaa za wanyama. Aina mbalimbali za mitishamba zimevunwa na kuuzwa kwa wenyeji kwa ajili ya kutengeneza dawa. Wakulima wamenufaika pia na kilimo cha misitu kwa njia mbalimbali kama vile upandaji wa mimea ya mfumo wa kinaitrojeni iliyosaidia kuongezaa tija katika kilimo. Mradi wa HASHI na washirika wake wa kimataifa wameweza kutoa mafunzo kwa walimu zaidi ya 150 kwaajili ya kusambaza uelewa kuhusu maswala ya mazingira kwenye shule za ndani ya mkoa.  Majukumu Makuu na Ubunifu Kabla ya kuanzishwa kwa HASHI, jitihada za kupanda miti zilizoanzishwa na serikali ya Tanzania na mashirika ya kimaendeleo kama vile Benki ya Dunia zilishindwa kwa kiasi kikubwa kuzuia upotevu wa uoto wa misitu katika mkoa wa Shinyanga. Mkabala wa mradi wa HASHI ulitofautiana na jitihada zilizotangulia kwa kufanya kazi karibu zaidi na wenyeji, kwanza kwa kubainisha maeneo yaliyohitaji kupewa umuhimu zaidi wa uhifadhi, na kuyahifadhi kwa kutumia mbinu za kijadi. Maofisa misitu walioajiriwa na Idara ya Misitu na Nyuki ndani ya Wizara ya Maliasili na Utalii walifanya kazi kwa ukaribu sana na wafanyakazi wa wilaya na wa serikali za vijiji Kuunganisha maarifa ya jadi na msaada wa kimataifa Mafanikio ya awali ya mradi yalichangiwa sana na msaada wa kifedha na kiufundi kutoka nje. Hadi mwaka 1987 HASHI ilikuwa inafanya kazi kikamilifu, na mwaka 1989 iliweza kuvutia ufadhili wa Shirika la Ushirikiano wa Maendeleo la Norway . Mwongozo wa kiufundi na mawasiliano ulitolewa Kituo cha Utafiti wa Kilimo cha Misitu kilichopo Nairobi, ambacho tangu mwaka 2002 kinajulikana kama Kituo cha Kimataifa cha Kilimo cha Misitu. Tafiti za ICRAF zinaonyesha mbinu sahihi za usimamizi wa uoto na malisho, na kuonyesha mchango wa maarifa ya kijadi na njia za kienyeji kama vile ngitili katika usimamizi wa ardhi wenye mafanikio. Malengo ya awali ya mradi Katika hatua za awali, mradi ulihusisha shughuli za upandaji miti na uhamasishaji kuhusu uelewa wa maswala ya mazingira. Katika vijiji vingi, maofisa misitu wa HASHI walitumia mbegu za miti ya asili na vipingili vya mizizi kwa kuhifadhi maeneo kwa ajili ya ngitili. Mahali pengine, upandaji wa miti mipya (miti ya kigeni, na aina za miti ya asili inayopendelewa na wenyeji) ulifanyika, hasa kuzunguka maeneo ya karibu na nyumba. Baadhi ya ngitili zilikuwepo hata kabla ya mpango wa uanzishwaji wa vijiji, wakati ngitili nyingine zilianzishwa na wakulima na wanakijiji. Mbali na kuhifadhi ngitili, wanakijiji walihamasishwa kupanda mti kuzunguka nyumba zao (hasa miti ya matunda na kivuli), miti kwaajili ya kuonyesha mipaka ya maeneo na mashamba. Hii ilisaidia kuongeza rutuba na kutoa kuni, na ilisaidia pia kuonyesha mipaka ya wakulima na kuhalalisha umiliki wa ardhi ndani ya kijiji. Uelewa kuhusu mazingira uliongezeka na wanakijiji waliwezeshwa kwa njia mbalimbali. Njia hizi ni pamoja na video, uigizaji, nyaraka, na makongamano kwa ajili ya kuonyesha uhusiano baina ya uhifadhi wa ardhi, uhifadhi wa misitu, na uhakika wa maisha. Mbinu shirikishi ya tathmini vijijini ilisaidia wanavijiji kubainisha matatizo kuhusiana na maliasili zao na kukubaliana kuhusu mbinu za utatuzi. Wakulima na wanavijiji walipata mafunzo juu ya namna bora ya kusimamia ngitili zao. Mathalani, wataalamu wa HASHI na ICRAF walitoa ushauri kuhusu aina za miti ya kienyeji zilizofaa kuboresha ardhi ya wakulima au mimea inayofaa kwa mipaka imara. Ukuaji wa Biashara na mipango Jamii za vijijini zikiwa zimejitosheleza kimaarifa na kushiriki vya kutosha katika kuhuisha maarifa ya jadi, wanavijiji katika mkoa mzima wa Shinyanga walipanua uwigo wa matumizi ya ngitili kutoka kwenye uhifadhi wa ardhi na nyasi za mifugo hadi kuwa hifadhi ya maeneo ya miti kwa ajili ya bidhaa mbalimbali za miti, nyasi za mifugo, kuni, mitishamba, miti ya matunda, asali, wadudu waliwao, vyote hivyo vimeongeza uhakika wa maisha wakati wa majira ya ukame. Upanuzi wa matumizi wa ngitili huenda ulisaidia kuongeza mvuto wake na kiwango cha kukubalika pia kiliongezeka.Wakati jitihada za kuhifadhi ziliongezeka kidogokidogo siku za mwanzoni, jitihada hizo za uhifadhi zilipanuka kwa kasi kwenye mkoa mzima kwenye miaka ya   Upandaji miti uliojikita katika uwezo wa wanavijiji na taasisi Kusambaa kwa mafanikio ya mkabala wa HASHI kuliletwa na kiwango chake kikubwa cha kuwawezesha wananchi katika ngazi za vijiji, tofauti na programu nyingine za maendeleo ya vijiji ya miaka ya Matumizi ya ngitili kama nyenzo ya kuhifadhi, na kushirikisha taasisi za kijadi za wasukuma na serikali za vijiji kusimamia uhifadhi vilichangia sana mafanikio haya. Serikali za vijiji zilizochaguliwa zilisimamia ngitili za kijumuiya, na kuwa kama mpatanishi wa mwisho wa migogoro ya umiliki wa ngitili binafsi, wakati kiutendaji, taasisi za kijadi zilikuwa na majukumu sawa katika vijiji vilivyo vingi. Mathalani, kila kijiji kiliweka sheria zake za uhifadhi wa ngitili na usimamizi wake, vijiji vingi vilitumia pia askari wa kijadi yaani sungusungu na mikutano ya pamoja inayofahamika kama Dagashida kwaajili ya kutekeleza maamuzi ya uhifadhi. Dagashida huongozwa wazee wa kimila wa kisukuma, na huamua ni adhabu zipi zitolewe kwa yeyote anayekiuka taratibu za uhifadhi wa ngitili, kwa mfano kulisha mifugo kwenye eneo lililotengwa kwa ajili kuotesha. Kanuni zinazosimamia uhifadhi wa ngitili ni pamoja kutoza faini . Katika kijiji kimoja, wachungaji wanaokamatwa kuchunga kimakosa katika ngitili wanatozwa shilingi za kitanzania 20,000 (kama dola 14 za kimarekani). Kila adhabu inayofanana na hiyo kwa wanaokata miti kwenye ngitili. Kwa makosa makubwa, kama vile kuchoma moto uoto wa maeneo yaliyotengwa, wafugaji hutozwa ng’ombe mzima aliye hai, ambaye baadaye huchinjwa. Kama migogoro haitaweza kuamuliwa na Dagashida, basi hupelekwa katika mahakama za chini na za wilaya kwa ajili ya maamuzi. Ingawa uanzishwaji wa ngitili haukuwa wa kidemokrasia kwa kila kijiji, mwelekeo wa jumla ulikuwa kuongezeka kwa uwajibikaji wa taasisi hizo za kijadi. Maofisa misitu wa HASHI walijitahidi kuzipa nguvu serikali na taasisi za kijadi kwa kutumia sheria ya Ardhi ya Vijiji ya mwaka 1999 iliyoruhusu serikali za vijiji kupitisha sheria ndogo zilizosaidia kuhifadhi ngitili. Sheria hizo ndogo, zikishapitishwa katika ngazi ya wilaya, zilitambulika na serikali ya kitaifa.  Matokeo MATOKEO YA KIMAZINGIRA Kuongezeka kwa bayoanuwai halikuwa lengo kuu la programu ya Uhifadhi wa Ardhi Shinyanga, bali msisitizo ulikuwa kuongezeka kwa tija ya kilimo katika mkoa mzima. Hata hivyo, urejeshaji wa bidhaa na huduma zitokanazo na maeneo yenye miti hufanywa kwa njia ya kuruhusu mimea kukua na kupanda miti ya kienyeji imesaidia kurejea kwa aina mbalimbali za miti, majani na mitishamba. Baadhi ya aina za wanyama zimeanza kurejea katika eneo husika. Kiwango cha urejeshaji miti kwenye maeneo tengefu Kwa mwaka 1986, kiasi cha hekta 600 za ngitili zilijulikana kuwepo mkoani Shinyanga. Utafiti kwa vijiji 172 kama sampuli ndani ya kipindi cha miaka ya 1990 ulionyesha kulikuwepo na ngitili 18,607 (284 za jumuiya, na zilizobaki zikimilikiwa na kaya) zikichukua eneo la hekta 78, Kwa kuzingatia sampuli hii, mameneja wa mradi wa HASHI walikadiria kuwa zaidi ya hekta 350,000 zilitumika kama ngitili, na wakazi tisa kati ya kumi kwa kila kijiji kwa jumla ya vijiji 833 vya mkoa wa Shinyanga wanafurahia bidha na huduma zitokanazo na uhifadhi wa ngitili Historia ya hivi karibuni kuhusu mradi uliosimamiwa na kituo cha kimataifa cha kilimo cha misitu inadai kuwa kiwango cha ngitili kimepunguzwa kwenye taarifa rasmi, inawezekana kuwa kuna zaidi ya hekta 500,000 za ardhi zilizotengwa. Karibu asilimia 60 za ngitili zinamilikiwa na watu binafsi, na zilizobaki zikimilikiwa na serikali za vijiji au taasisi kama vile shule, asasi za kijamii, makanisa, na misikiti. Inakadiriwa kuwa asilimia 90 ya wafugaji, na asilimia 50 ya wakulima wanamiliki ngitili zao wenyewe. Zinatofautiana kwa viwango vya ukubwa na umri. Kwa upande wa mashariki wa mkoa, eneo lenye mvua kidogo, ngitili za hekta 500 ni kawaida kuwepo, lakini hupatikana kwa wingi maeneo ya kati ya mkoa na maeneo ya magharibi ambako kuna mvua ya kutosha, zinaweza kuwa za ukubwa wa chekta chache. Kwa mwaka 2003, maeneo yaliyotengwa kwaajili ya jumuiya ni ya wastani wa hekta 164, wakati maeneo binafsi yana wastani wa hekta . Kuimarika kwa mimea na wanyama Mradi umesaidia kuwepo kwa jumla ya aina 152 za miti na vichaka, hasa kwa njia ya uhifadhi wa miti michanga kwenye ngitili ambazo hapo awali yalikuwa maeneo ambayo yalikuwa hayana miti. Zaidi ya aina 60 za miti zimetumika na wenyeji kwa malengo tofauti, kama vile dawa za mitishamba, matunda na mbogamboga, nishati, mbao, ususi, malisho, uzio, na kuezeka. Aina kumi na tatu za nyasi na ishirini na tano za mitishamba zinapatikana kwenye maeneo ya uoto yaliyohifadhiwa. Ngitili za jumuiya zinasaidia kuhifadhi maeneo ya vilima na pembezoni mwa mito, kuzuia mmomonyoko wa udongo, na kuhifadhi vyanzo vya maji. Wanyama,kwa hali fulani, wamerejea katika baadhi ya maeneo, hususani ndege kufuatia kuimarika kwa miombo na migunga. Jumla ya spishi 145 za ndege zinapatikana Shinyanga ambazo hapo awali zilitoweka au ilikuwa nadra kuwepo, zikiwemo aina saba ambazo hupatikana katika maeneo maalumu. Fisi na wanyama wengine kama vile nguruwe pori, sungura, nk. sasa wanapatikana kama kawaida kiasi kwamba kumekuwepo na migogoro kati ya wanyama na binadamu. Kwa ujumla, mbali na uharibifu unaoletwa na wanyama unaokadiriwa kuwa ni hasara ya dola 63 za kimarekani kwa kila familia, kwa mwaka kwa kipindi cha 2004, faida za kiuchumi za kuwepo kwa ngitili katika vijiji vingi zinazidi hasara hiyo. MATOKEO YA KIJAMII Faida za kukadiriwa: Faida za kiuchumi na kijamii za hifadhi ya uoto wa ngitili zilikadiriwa mwaka 2004 na kikosi kazi cha watu kumi kilichowekwa na serikali ya Tanzania na Shirika la Kimataifa la Hifadhi ya Mazingira, kilichokusanya taarifa za utafiti za kisoko kwa kaya 240 kwa vijiji 12 na uchambuzi mwingine wa data kwa ajili ya kupima athari chanya za HASHI. Utafiti huu ulikadiria thamani ya pesa kutokana na ngitili kuwa ni dola za kimarekani 14 kwa mwezi kwa kila mtu. Hiki ni kiwango kikubwa kwa mtanzania ukizingatia kuwa kipato cha chini kwa mtanzania wa kijijini ni dola za kimarekani 0 kwa mtu mmoja kwa mwezi kwa mwaka  Thamani hizi za kipesa zimetokana na matumizi mbalimbali ya bidhaa zilizovunwa na kila kaya kutoka kwenye ngitili. Kati ya bidhaa 16 za maliasili zinazotokana na ngitili; kuni, mbao na mitishamba ndizo zilizoonekana kuwa na umuhimu mkubwa kiuchumi kwa kaya. Mazao mengine yenye umuhimu ni kama vile malisho, nyasi za kuezekea, nyama pori, matunda, mboga na asali. Sifa za kuelezeka – kuimarika kwa maisha: Kwa vijiji vilivyofanyiwa utafiti, zaidi ya asilimia 64 ya kaya zote zilisema kuwa zilikuwa na hali nzuri kutokana na faida za ngitili. Kikosi kazi kilichoongozwa na Profesa Monela wa Chuo Kikuu cha Kilimo cha Sokoine, Tanzania, kilihitimisha kwamba uhifadhi wa ngitili ulidhirisha umuhimu wa rasilimali miti kwa uchumi wa wananchi wa kawaida na kuwa chanzo muhimu cha kiuchumi kama nyongeza kwa kilimo kwa maisha ya wananchi wa Shinyanga.Utafiti ulionyesha pia faida zinazohusiana na uongezaji wa kipato. Kuendeleza ngitili kumewawezesha wanakijiji kulipa karo za shule, kununua zana mpya za kilimo, na kuajiri vibarua kwenye shughuli za kilimo, hasa kutoka na mauzo ya mbao na bidhaa nyingine za miti. Kipato kilichotokana na ngitili za jumuiya kimetumika kujenga madarasa, ofisi za kijiji, na vituo vya afya. Ngitili binafsi zimechangia pia kuongeza thamani ya ardhi ya mkulima. Mwelekeo wa kuongezeka kwa maeneo yaliyotengwa kunaweza kuashiria mabadiliko kutoka kwenye umiliki wa kijumuiya had umiliki binafsi ndani ya mkoa wa Sinyanga. Upatikanaji wa matunda, mboga na wadudu waliwao umeweza kuchangia kuimarika kwa afya za watu, huku upatikanaji wa nyasi za kuezekea ukisaidia kuboresha makazi. Kupanda kwa tabaka la maji kulikotokana na uhifadhi wa maeneo kumesaidia upatikanaji wa maji. Uuzwaji wa dawa za kienyeji umesaidia pia kuimarika kwa uhakika wa maisha. Wanasayansi kutoka Chuo Kikuu cha Heidelberg, Ujerumani walifanya kazi na watafiti wa HASHI na kugundua matumizi ishirini ya dawa za mitishamba. Waganga wa kienyeji wa Shinyanga wanawakilisha mfumo wa tiba asilia katika vijiji vya Tanzania, lakini hata hivyo uvunaji wa mitishamba umechangia uharibifu wa hifadhi za miti. Umoja wa waganga wa jadi 32 umesifu mradi wa HASHI kwa kutunza mazingira ambayo huweza kuwapatia miti ya dawa. Wanakiji, hasa wanawake, wana uwezo wa kuokoa muda kwa kutotembea umbali mrefu kutafuta kuni, malisho na majani ya kuezekea. Hii inawapa nafasi wanaume na wanawake kutumia muda mwingi kufanya shughuli za kiuchumi, na wakati huohuo kuweza kulea watoto. Ngitili zimesaidia kupunguza kero ya kusafiri umbali mrefu kwa wafugaji na wakulima kwa ajili ya kutafuta malisho wakati wa kiangazi. Hii imesadia kupunguza wizi wa mifugo na magonjwa. Maeneo binafsi yaliyotengwa yanasaidia pia kupunguza athari za vipindi vya ukame, na hivyo kurudi katika hali ya kawaida kwa haraka. Mafanikio endelevu ya majaribio ya HASHI yamesaidia kupandisha hadhi na umuhimu wa serikali za vijiji na mamlaka ya kijadi kwa wasukuma. Ushushaji wa madaraka kwa ngazi za chini za vijiji Asilimia za kaya kwa wilaya saba za mkoa wa Sinyanga zinazotumia bidhaa za ngitili (Monela na wenzake, IUCN, 2004) Kubadili lishe 22% Kutoa malisho kwa wanyama 21% Upatikanaji wa mitishamba 14% Upatikanaji wa kuni 61% Kulipia elimu ya watoto 36% Chanzo: Monela et al, IUCN,  Punguzo la muda wa kutafuta rasilimali (Monela na wenzake, IUCN, 2004) Kuni Saa 2-6 kwa siku Nguzo Saa 1-5 kwa uvunaji Ezeko Saa 1-6 kwa uvunaji Maji Saa 1-2 kwa siku Malisho Saa 3-6 kwa uvunaji Wastani wa thamani ya rasilimali muhimu 16 zilizovunwa kutokana na ngitili kwa wilaya ya Bukombe (Monela na wenzake, IUCN, 2004) Kwa kaya Dola 1,190 Kwa kijiji Dola 700,000 Kwa wilaya Dola milioni  umekuwa moja ya sababu muhimu za mafanikio ya HASHI. Kwa muda mrefu, hii imesaidia kutambuliwa kwa umuhimu wa taasisi za kijadi na madaraka ya vijiji katika usimamizi endelevu wa maliasili. Kijiji cha Wigelekeko :utafiti Kijiji cha Wigeleko kilichopo wilaya ya Maswa mkoani Shinyanga ni mfano wa mafanikio ya uhifadhi wa ngitili. Miaka ya kati ya 1980, ulishaji wa malisho na usafishaji wa mashamba kwa ajili ya pamba vilisababisha ukame na ukosefu wa bidhaa zitokanazo na miti, majani na maji kwa kaya  Kwa mwongozo wa HASHI, vijiji mwanzoni vilitenga jumla ya hekta 157 za ardhi iliyoharibika ya ngitili za jumuiya na binafsi. Ulishaji mifugo na ukataji miti vilipigwa marufuku kwa miaka mitano, na wanakijiji walilisha mifugo yao kwenye ngitili binafsi. Marufuku ilipoisha, maeneo yaliyotengwa ya jumuiya yaliongezeka kuwa na miti na vichaka. Serikali ya kijiji na maofisa misitu wa HASHI walibuni mfumo rahisi wa usimamizi uliodhibiti utafutaji kuni kwa kupunguza matawi na kudhibiti ulishaji mifugo kipindi cha kiangazi. Wakulima waliruhusiwa kulima mazao katika maeneo madogo madogo, lakini kukiwa na uzingatiaji wa kanuni za kuhifadhi ardhi. Ulinzi wa ngitili za jumuiya ulifanywa na askari wa jadi maarufu kama sungusungu na kwa kuzingatia sheria ndogo za vijiji. Mwaka 1997, wanavijiji waliamua kupanua maeneo yaliyotengwa kwa kuongeza hekta 20 kwa ajili ya kujenga mabwawa madogo ya kuhifadhia maji kwa matumizi ya nyumbani na kunyweshea mifugo. Kila kaya ilichangia dola nne kwa ajili ya kujenga bwawa ambalo lilikamilika mwaka  Mwaka mmoja baadaye, hifadhi ya maji ilikuwa na maji muda wote na ilikadiriwa kuwa thamani yake ilifikia dola za Kimarekani 26,500 kwa mwaka. Maji kwa ajili ya mifugo yalichangia zaidi pato ambalo lilikadiriwa kufikia dola 92,000 kwa mwaka kwa kuhudumia mifugo  Mwaka 2000 uvuvi ulianzishwa kwenye bwawa na hivyo kuchangia zaidi uhakika wa maisha. Kuna umoja wa watumiaji maji wa kijiji cha Wigelekeko ambao husimamia bwawa kwa idhini ya mkutano mkuu wa kijiji, na huuza maji kwa watu wa nje. Mwaka 2001, dola 250 zilizopatikana kutokana na mauzo zilitolewa kwa ajili ya maendeleo ya kijamii. Ili kupunguza mahitaji makubwa ya ngitili za jumuiya, theluthi mbili ya wanakijiji wamepanda miti kwenye mashamba yao, kwa wastani wa miche 100 kwa hekta moja. MATOKEO YA KISERA Ukiwa ni mradi wa serikali ya Tanzania, majaribio ya HASHI yalisaidia kujua kwa kina kuhusu dhima ya uhifadhi wa bayoanuwai kama jambo la msingi katika kuhakikisha maisha yako salama na kupunguza umaskini, na hiyo ndiyo jitihada ya msingi ya serikali ya Tanzania katika kuleta maendeleo. HASHI imekuwa ni kitu cha msingi kabla ya mabadiliko ya sera nchini Tanzania ambayo imesaidia sana jamii ziweze kusimamia maliasili. Mwaka 1998, Tanzania ilifanya mapitio ya sera ya misitu na kuidhinisha, na sera imetilia mkazo zaidi katika usimamizi shirikishi na ughatuzi. Thamani ya bidhaa za ngitili zilizotumika na kaya za wilaya ya Bukombe 2004 (Monela na wenzake, IUCN, 2004) Bidhaa za ngitili % ya kaya zinazotumia bidhaa hizi kwa vijiji vya utafiti wastani wa kipato cha kaya kwa dola za kimarekani Mbao 59 4 Kuni 64 9 Nguzo 29 7 miti ya hifadhi za maji 36 7 Maji 21 4 Asali 14 9 Nyama pori 7 2 Wadudu waliawao 36 8 Uyoga 36 7 Mitishamba 7 6 Nyasi za kuezekea 36 5 Malisho 7 5 Mboga 29 5 Matunda 43 7 Useramala 14 1, 0 Ufinyanzi 7 1 Jumla ya thamani ya kiuchumi kwa kila kaya kwa mwaka Dola za Kimarekani 1, 7 Chanzo: Monela et al, IUCN,  Hii ilizingatia mipango ya usimamizi wa bayoanuwai kwa misitu yenye matumizi mengi. Jamii pia zilihimizwa kushiriki katika usimamizi wa misitu, kutenga maeneo yaliyoharibiwa ili yaweze kusimamiwa. Hii ilikamilishwa kwa sheria ya Misitu ya mwaka  Umiliki wa ardhi: suala nyeti Jambo lililokwamisha kupanuka kwa mfumo wa ngitili ni utata kwenye sheria ya Tanzania kuhusu umiliki wa ardhi. Kukosekana kwa uhakika wa miliki, au hisia kuwa hakuna uhakika na umiliki, vilichangia kwa miaka ya 1990 kuwazuia watu binafsi kuendelea kuwa na maeneo yaliyotengwa, na hali imeendelea kupunguza fursa za miradi ya HASHI kupanuka katika mikoa mingine nchini. Ingawa ngitili zilikuwa zimekubalika na kusajiliwa chini ya mradi wa HASHI, umiliki wake bado hauko wazi katika sheria ya sasa ya Tanzania. Vijiji kwa pamoja vina hati miliki kwa kupitia mipaka yake halali, wakati kaya zikipata hati kwa maeneo yao wanayolima na umiliki huo huridhiwa na mkutano wa kijiji. Sehemu ya ardhi ya kijiji iliyobaki baada ya kuwagawia wakulima hubaki kama eneo la kijiji kwa ajili ya matumizi ya kijumuiya chini ya usimamizi wa serikali ya kijiji. Hii ardhi ambayo imetengwa kwa matumizi ya jumuiya inaweza kutumika kama ngitili, lakini bado kigezo cha uchaguzi wa matumizi ya hayo maeneo kuwa ngitili hakiko wazi kwenye sheria, na kwahiyo ni haki ipi ya ardhi inayohusika. Jambo lililochangia kukwamisha jitihada za uhifadhi ni kwa kusisitiza kuhusu maeneo yaliyotengwa: serikali za vijiji na mikutano ya wanakijiji wanaogopa kutangaza ngitili kama maeneo yaliyotengwa kwa kuogopa serikali kuu kuyachukua na kubadili matumizi yake kwa kuyaweka chini ya wilaya au kwa shughuli za kitaifa. Maswala ya umiliki yanaweza kuingilia kati uanzishwaji wa ngitili kwenye maeneo binafsi. Wamiliki binafsi wa ardhi wasio na hati miliki za maeneo yao wamekuwa wakisita kuanzisha au kupanua ngitili kwa kuhofia migogoro ndani ya jamii. Kwa wakati mwingine, upimaji wa mipaka umesaidia kuwa na hati miliki za jumuiya na watu binafsi zisizo na mashaka yoyote. Mbali na hilo, kupanuka kwa mahitaji ya ardhi kutokana na kuongezeka kwa watu na wanyama kumesababisha kuzuka kwa migogoro ya umiliki ardhi na ugomvi kuhusu maeneo ya kulishia mifugo. Sera ya Ardhi ya mwaka 1997 na Sheria ya Ardhi ya Kijiji ya Mwaka 1999 vimetoa mwelekeo utakaovisaidia vijiji kupata hati miliki za vijiji, na watu binafsi kupata hati zao ndani ya eneo la kijiji, na hivyo kusaidia uanzishwaji rasmi wa ngitili Mabadiliko haya ya kisera yaliwezesha serikali za vijiji kupitisha sheria ndogo kuzilinda ngitili zao kwa kutumia sheria za kijadi na walinzi wa vijiji. Kuweka sheria maalumu ya kusimamia umiliki na haki ya kutumia ardhi iliyotengwa kama ngitili za jumuiya na kuepusha matatizo ya umiliki. Kuzitambua rasmi ngitili za kifamilia na binafsi chini ya sheria ya Tanzania kama kundi maalumu la usimamizi wa ardhi ambapo itakuwa rasmi kusambaza mfumo wa ngitili.  Jinsi ya Kudumisha Mradi Huu JINSI YA KUDUMISHA MRADI HUU Mradi wa HASHI uliisha mwaka 2004 na ukarithiwa na Kituo cha Usimamizi wa Kilimo cha Misitu , kilichopo Shinyanga. Shughuli zake zimeendelezwa, ila kwa kuonyesha kiwango kikubwa cha uendelevu, umiliki wa wenyeji, na uwezo uliojengwa kwa miaka kumi na nane tangu mradi uanzishwe. Wakati wa uhai wa mradi, jitihada kadhaa zilifanyika kupanua shughuli zilizoanzishwa na wafanyakazi wa HASHI na watafiti kutoka kituo cha kimataifa cha kilimo cha misitu. Matokeo yake mradi uliwanufaisha makumi elfu ya familia za wakulima. Tangu mwaka 2004 wafanyakazi wa serikali za vijiji wameendelea kuhamasisha kilimo cha misitu na usimamizi wa ardhi ulio endelevu. Katika wilaya ya Shinyanga, wakulima wa mfano walibainishwa kwa kila kata na kupewa ushauri wa kiufundi na vifaa. Tangu mwaka 1998, zaidi ya walimu 150 wamepata mafunzo kwa ajili ya kuhamasisha maswala ya mazingira kwenye shule, wakipata msaada toka kwa Ofisa Maliasili wa Wilaya. Mikoa mingine miwili, Mwanza na Tabora walianza nao kutekeleza mradi kama wa HASHI kwaajili ya kuhifadhi maliasili. Moja ya sababu kuu ya kudumu kwa mfumo wa ngitili ni kwamba unaendelea kutoa matunda ya kiuchumi kwa wakulima na wafugaji ndani ya mkoa. Maeneo yenye miti yameonyesha kuwa na faida; ngitili kwa malisho ya mifugo; na uanzishwaji wa teknolojia za kilimo cha misitu kama vile kupandikiza matunda kumeongeza kipato kwenye familia. Nishati, kaboni na uhusiano na kilimo Miradi mipya imesaidia kuimarisha uhifadhi na urejeshaji wa misitu. Idara za serikali za vijiji zimehamasisha matumizi ya majiko yanayotumia nishati kidogo. Hii imesaidia kupunguza mzigo wa kutegemea sana maliasili za misitu, pamoja na kupunguza muda ambao familia huupoteza kutafuta kuni. Kikundi cha wanawake cha Upendo ni moja ya asasi za kijamii zinazohamasisha matumizi ya majiko yasiyotumia nishati kubwa, kwa wanachama wake na kwa wale wa vijiji vya jirani. Utafiti wa hivi karibuni unaonyesha kuwa kuna uwezekano kwa hifadhi za miti za mkoa wa Shinyanga kuzalisha kaboni, na mradi wa miaka minne unaosimamiwa na shirika la taifa la maendeleo ya viwanda vya asili na mazingira , kwa kushirikiana na kampuni iitwayo Development Associates Ltd ambayo hutoa msaada wa kiufundi; na ambayo kwa sasa inatafiti jinsi ambavyo jamii za vijijini zinavyoweza kunufaika na pesa zitakazotolewa kupitia mradi wa kupunguza hewa ya ukaa itokanayo na ukataji miti na uharibifu wa misitu (REDD+). Pia Tanzania hivi karibuni ilizindua mkakati wake wa kuinua kilimo nchini ujulikanao kama ‘Kilimo Kwanza’. Mkakati huu umelenga kutenga pesa zaidi kwa ajili ya kilimo, kuhamasisha sekta binafsi kuwekeza katika kilimo, na kuwa na matumizi ya sayansi na teknolojia katika kubadili maeneo makame yaweze kufaa kwa kilimo. Imependekezwa kuwa mradi huu utatumia sana majaribio ya HASHI, kusaidia kuboresha na kusaidia zaidi maeneo makavu yanayotumika kwa kilimo na ufugaji nchini Tanzania. Changamoto za mazingira na kijamii Kuna maswala kadhaa yanayoweza kukwamisha mafanikio yaliyopo, ukuaji, na kupanuka kwa mfumo wa ngitili. Kubwa kati ya haya ni ongezeko la idadi ya watu ambalo linatishia kuondoa mafanikio yaliyofikiwa ya mradi wa HASHI. Mwaka 1988, mkoa wa Shinyanga ulikuwa na wakazi milioni  Mwaka 2002, idadi ya wakazi imefikia . Ongezeko la idadi ya watu limekuwa likikua kwa asilimia  kwa mwaka na kukadiriwa kuwa sasa hivi mkoa unakadiriwa kuwa na wakazi kama milioni 3 au asilimia 70 ya wakazi wameongezeka mkoani shinyanga tangu mradi ulipoanza. Mifugo nayo imeongezeka kwa kiwango kikubwa.  Kwa muktadha huu, mafanikio ya HASHI yanaonekana kuwa ya maana, lakini ongezeko la watu vijijini limesababisha matumizi makubwa na uharibifu wa maeneo mengi ya ngitili. Changamoto hii imefanya kuwa ngumu kwasababu ya kuzidi kwa migogoro kati ya wanyama na binadamu, hasa kwa maswala ya uharibifu wa mazao. Moja ya athari za ongezeko la idadi ya watu na ongezeko la mahitaji ya ardhi ni ongezeko la mauzo yasiyodhibitiwa ya ngitili zinazomilikiwa na watu binafsi. Kumekuwepo na mashauri kadhaa ambapo akina baba wanagawiawa vijana wao wa kiume ngitili zao, na hivyo kupunguza ukubwa na tija itokanayo na ngitili. Wakulima wilayani Maswa, kwa mfano, waliripotiwa mwaka 2004 kupunguza ukubwa wa ngitili zao binafsi na kulazimika kulishia mifugo ile yenye mahitaji zaidi wakati wa msimu wa ukame. Mabadiliko haya yanaweza kuathiri uwezo wa kaya na jamii kuendana na mabadiliko ya hali ya hewa na changamoto nyingine za tabianchi. WAHISANI  Serikali ya Jamhuri ya Muungano wa Tanzania: chini ya rais Julius Nyerere ilianzisha mradi mwaka 1986  Shirika la Ushirikiano wa Mandeleo la Norway : lilitoa ufadhili wa muda mrefu kwa HASHI  Kituo cha Kimataifa cha Utafiti wa Kilimo cha Misitu : kilitoa ushauri wa kiufundi na kisayansi na kuwasaidia maofisa misitu wa HASHI  Mamlaka za serikali za vijiji na wilaya Equator Initiative Environment and Energy Group United Nations Development Programme 304 East 45th Street, 6th Floor New York, NY 10017 Tel: +1 646 781-4023 www.equatorinitiative.org Mradi wa Maendeleo wa Umoja wa Mataifa ndio unaoendesha miradi ya maendeleo ya Umoja wa Mataifa kote ulimwenguni kwa kutoa mwito wa mageuzi na kuelekeza mataifa kwa maarifa, na malighafi ili kusaidia watu kujiimarisha kimaisha. Mradi huu wa Equator huleta pamoja Umoja wa Mataifa , serikali, mashirika yasiyo ya kiserikali, wafanyibiashara na makundi ya mashinani ili kutambua na kuimaliza maendeleo himili kwa watu na jamii kwa jumla. ©2012 Haki Zote ni za Mradi wa Equator MAREJELEO YA ZIADA 