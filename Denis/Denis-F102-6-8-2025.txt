  HOTUBA YA MHE  DKT  JOHN POMBE JOSEPH MAGUFULI, RAIS WA JAMHURI YA MUUNGANO WA TANZANIA WAKATI WA KUPOKEA GAWIO KUTOKA KAMPUNI, TAASISI NA MASHIRIKA MBALIMBALI DAR ES SALAAM, TAREHE 23 JULAI, 2018     Mheshimiwa Dkt  Philip Mpango, Waziri wa Fedha na Mipango; Waheshimiwa Mawaziri na Naibu Mawaziri wengine mliopo; Mheshimiwa Mhandisi Evarist Ndikilo, Kaimu Mkuu wa Mkoa wa Dar es Salaam; Mheshimiwa Kate Kamba, Mwenyekiti wa CCM, Mkoa wa Dar es Salaam; Waheshimiwa Wenyeviti wa Kamati za Bunge za Uwekezaji na Mitaji ya Umma; Hesabu za Serikali; pamoja na Bajeti; Waheshimiwa Wabunge wengine mliopo; Ndugu Makatibu Wakuu na Naibu Makatibu Wakuu mliopo; Waheshimiwa Mabalozi mliopo Waheshimiwa Wakuu wa Vyombo vya Ulinzi na Usalama; Waheshimiwa Viongozi wa Vyama vya Siasa pamoja na Dini mliopo; Ndugu Athumani Mbuttuka, Msajili wa Hazina; Wenyeviti wa Bodi, Watendaji Wakuu pamoja na Watumishi wa Taasisi, Makampuni na Mashirika mbalimbali mliopo; Wageni wote Waalikwa, Mabibi na Mabwana: Napenda nianze kwa kumshukuru Mwenyezi Mungu aliyetupa uzima na kutuwezesha tukutane hapa  Aidha, namshukuru Waziri wa Fedha na Mipango, Mheshimiwa Philip Mpango, kwa kunialika kwenye tukio hili la kupokea gawio la shilingi bilioni  6 kutoka kwenye taasisi, makampuni na mashirika yapatayo 40, ambayo Serikali ina hisa ama inayamiliki kwa asilimia mia moja  Kwa hakika, hili ni tukio muhimu kwa maendeleo ya nchi yetu; hivyo basi, napenda kurudia tena kukushuru Mheshimiwa Waziri wa Fedha na Mipango kwa kunialika  Napenda pia kutumia fursa hii, hapa mwanzoni kabisa, kutoa shukrani na pongezi zangu nyingi kwa Wenyeviti wa Bodi, Watendaji Wakuu pamoja Watumishi wote wa Taasisi pamoja na Makampuni yote, ambayo leo yanakabidhi gawio kwa Serikali  Gawio hili litaiwezesha Serikali kutekeleza miradi ya maendeleo na pia kuboresha huduma mbalimbali za jamii  Hivyo basi, tunawashukuru na hongereni sana  Waheshimiwa Viongozi; Wageni Waalikwa, Mabibi na Mabwana; Duniani kote, Serikali zina njia kuu mbili za kupata mapato yake  Njia ya kwanza ni kupitia makusanyo ya kodi  Wamerekani wana usemi usemao,  Nothing is certain but death and taxes (maanake ni kwamba, kuna mambo mawili tu ambayo ni hakika au ya lazima duniani, kifo na kodi)  Baba wa Taifa, Mwalimu Julius Kambarage Nyerere, naye aliwahi kusema, nanukuu  Serikali isiyokusanya kodi ni Serikali ya wala rushwa , mwisho wa kunukuu  Hii inaonesha kuwa, kodi ni chanzo muhimu cha kukusanya mapato ya Serikali  Na ninafurahi kuona kuwa, katika miaka ya hivi karibuni, licha ya kwamba bado hatujaweza kufikia malengo yetu kwa asilimia 100, Serikali imejitahidi sana kuimarisha ukusanyaji wa mapato ya kodi  Mathalan, wakati Serikali ya Awamu ya Tano ikiingia madarakani, mwaka 2015, wastani wa makusanyo ya kodi kwa mwezi ulikuwa shilingi bilioni 850  Hivi sasa wastani kwa mwezi ni shilingi trilioni  , ongezeko la takriban asilimia 65  Mapato kwa mwaka pia yamekuwa yakiongezeka  Katika mwaka wa Fedha 2016/2017 tulikusanya shilingi trilioni  , lakini kwenye Mwaka wa Fedha uliopita (2017/2018), tumekusanya shilingi trilioni  Kwa tathmini yangu binafsi, ongezeko hili limetokana na mambo makubwa mawili  Kwanza, hatua zilizochukuliwa na Serikali katika kuziba mianya ya ukwepaji kodi  Pili, wananchi wengi kuhamasika kulipa kodi na hasa baada ya kuona kodi zao zinatumika vizuri  Hivyo basi, napenda kutumia fursa hii kuipongeza Mamalaka ya Mapato   kwa kuimarisha ukusanyaji wa mapato ya kodi  Waswahili husema  mnyonge mnyongeni lakini haki yake mpeni  Licha ya changamato ambazo bado zipo, lakini wamejitahidi  Hongereni TRA  Wageni Waalikwa, Mabibi na Mabwana; Nitumie fursa hii pia kuwapongeza Watanzania wote kwa kuhamasika kulipa kodi  Endeleeni na moyo huo huo  Kodi zenu ndizo zinaiwezesha Serikali kutekeleza miradi ya miundombinu (ujenzi wa reli, barabara, bandari, viwanja vya ndege, utekelezaji wa miradi ya umeme, n  k  )  Mathalan, kabla ya kuja hapa, nimetoka kushuhudia uwekaji saini Mkataba wa Ujenzi wa Daraja la Salender  Daraja hili, ambalo litapita kwenye Bahari, litajengwa kwa gharama ya zaidi ya shilingi bilioni 250 ambazo ni mkopo wa masharti nafuu kutoka Korea Kusini, na ambazo baadaye tutazilipa kupitia kodi zenu  Zaidi ya hapo, kodi tunazokusanya kutoka kwa wananchi ndizo zinaiwezesha Serikali kuboresha huduma mbalimbali za jamii kama vile afya, elimu na maji  Hivyo basi, narudia tena kuwasihi Watanzania wenzangu kuendelea kulipa kodi ili kuiwezesha Serikali kutekeleza shughuli za maendeleo  Waheshimiwa Viongozi, Mabibi na Mabwana; Ukiachilia mbali mapato ya kodi, njia ya pili inayoiwezesha Serikali kupata mapato, ni kupitia vyanzo visivyo vya kodi  Kuna vyanzo vingi visivyo vya kodi, lakini kimojawapo ni kupokea gawio kutoka kwenye taasisi au mashirika ambayo Serikali imefanya uwekezaji  Mathalan, hivi punde tumesikia kuwa Serikali yetu imewekeza kiasi cha shilingi trilioni  5 kwenye taasisi na makampuni mbalimbali  Na kama mtakavyokumbuka, wakati nikipokea gawio la TTCL, nilisema kuwa tunayo mashirika zaidi ya 90 yenye kustahili kutoa gawio kwa Serikali  Lakini, licha ya idadi hiyo kubwa ya taasisi pamoja na uwekezaji mkubwa uliofanyika, niwe mkweli, nchi yetu bado haijanufaika na uwekezaji ilioufanya  Gawio tunalopata ni dogo sana na mashirika mengi bado hayatoi gawio kwa Serikali  Mathalan, mwaka 2014/2015 tulipata gawio la shilingi bilioni  86 kutoka mashirika 24 tu  Mwaka 2015/2016 mashirika 25 yalitoa gawio la shilingi bilioni  Hali hii haikuturidhisha  Kama mjuavyo, huwezi kuendesha nchi kwa kutegemea mapato ya kodi peke yake  Na baada ya kufanya utafiti, tuligundua mambo kadhaa yanayofanya taasisi na mashirika yetu yasitoe ama yatoe gawio dogo  Baadhi ya mambo hayo ni: uongozi mbovu; kutokuwepo kwa ufuatiliaji madhubuti, hususan kwenye mashirika ambayo Serikali ina hisa; udanganyifu; ubadhirifu; rushwa; n  k  Baada ya kugundua hayo, tulianza kuchukua hatua  Na ninafurahi kuona kuwa, hatua zetu zimeanza kuzaa matunda  Kama mlivyosikia, leo tunapokea gawio la shilingi bilioni  6  Haya ni mafanikio makubwa sana  Hivyo basi, napenda kurudia tena kuwapongeza Wenyeviti wa Bodi, Watendaji Wakuu, Watumishi, Wasimamaizi pamoja na watu wote waliofanikisha Makampuni haya yote kutoa gawio kwa Serikali kwa Mwaka wa Fedha wa 2017/2018  Kwa namna ya pekee kabisa, napenda kuzitambua taasisi tatu zilizotajwa na Mheshimiwa Waziri wa Fedha ambazo zimevuka malengo ya kutoa gawio kwa Mwaka wa Fedha uliopita  Hongereni sana  Binafsi nimefurahishwa zaidi na Shirika kama la TAZAMA, ambalo halikuwahi kutoa gawio, lakini leo limetoa  Hongereni sana  Ni matumaini yangu kuwa, katika Mwaka huu wa Fedha tuliouanza, makampuni na mashirika mengi yatatoa gawio kwa Serikali  Waheshimiwa Viongozi, Mabibi na Mabwana; Hatukuja hapa kusikiliza hotuba  Tumekuja hapa kupokea fedha  Na kama mjuavyo, kwenye masuala ya fedha, huwa hakuna maneno mengi  Hata hivyo, kabla sijahitimisha hotuba yangu, naomba mniruhusu niseme masuala machache ya mwisho  Suala la kwanza, napenda kurudia tena agizo langu kwa Msajili wa Hazina kuhakikisha mashirika na taasisi zote zenye kustahili kutoa gawio kwa Serikali zinafanya hivyo  Ni kweli, katika miaka hii miwili, gawio kwa Serikali kutoka kwenye taasisi na mashirika limeongezeka  Hata hivyo, kiasi kinachopatikana bado ni kidogo sana ukilingaisha na uwekezaji uliofanyika  Kama nilivyosema, tumewekeza zaidi ya shilingi trilioni 49  Haiwezekani tupate gawio la shilingi bilioni 717 tu kwa mwaka  Hivyo basi, Msajili wa Hazina hakikisha mashirika yote yanatoa gawio  Yatakayoshindwa, uongozi wake ubadilishwe ama mashirika hayo yafutwe kabisa  Suala la pili, ambalo nitalieleza kwa kirefu kidogo, ni kuhusu ushirikiano kati ya sekta binafsi na Serikali, na hasa kwenye masuala ya uwazi katika biashara  Napenda nisisitize kuwa Serikali inatambua mchango wa sekta binafsi katika kuchangia maendeleo ya taifa letu  Na naahidi kuwa Serikali itaendelea kutoa ushirikiano wa kutosha kwa sekta binafsi ya hapa nchini  Lakini, pamoja na ahadi hiyo, napenda niwe mkweli  Baadhi ya washirika wetu kutoka sekta binafsi sio waaminifu na wana tabia ya kufanya udanganyifu  Napenda nitoe mifano michache  Mabibi na Mabwana; Kama mjuavyo, baadhi ya kampuni au mashirika yanayofanya kazi hapa nchini yana kampuni zake tanzu au mama nje ya nchi  Hili kimsingi halina ubaya  Ubaya unakuja pale ambapo kampuni hizo tanzu au kampuni mama; zinapotumika kufanya udanganyifu wa kukwepa kodi, tozo, malipo ya mrahaba pamoja na gawio  Na udanganyifu huo mara nyingi hufanyika kwa kuongeza gharama za uendeshaji ili kupunguza kiwango cha faida ambacho kampuni zilizopo hapa nchini zinapata; ama zinaonekane zinapata hasara  Ujanja huu kwa kitaalamu unaitwa transfer pricing  Mbinu mojawapo inayotumika ni katika ununuzi wa mitambo na vipuri  Ili kupandisha gharama za uendeshaji, kampuni za hapa nchini huagiza vifaa hivyo kupitia kampuni tanzu au mama zilizopo nje ili Serikali isifahamu gharama halisi  Kampuni hizo tanzu zikishanunua vifaa hivyo huviuza kwa kampuni za hapa nchini kwa bei ya juu; wakati mwingine mara tano zaidi ya bei halisi  Na kwa vile sheria zetu za kodi na uwekezaji zinatoa misamaha ya kodi, gharama hizi za kununua vifaa zinaendelea kukatwa katika mapato ya kampuni hizo miaka nenda miaka rudi; na hivyo kuzifanya kampuni hizo zisilipe kabisa ama zilipe kiwango kidogo sana cha kodi na tozo mbalimbali  Njia nyingine inayotumika ni kupitia mikopo  Kampuni za hapa nchini huchukua mikopo kwa riba kubwa kutoka kwenye kampuni zao tanzu au mama zilizopo nje ya nchi  Hii inaongeza gharama za uendeshaji na kuzifanya kampuni za hapa nchini kila wakati zionekane zinajiendesha kwa hasara na hivyo kuzifanya zisilipe kodi  Lakini, cha kushangaza ni kwamba, licha ya kupata hasara, makampuni hayo yanaendelea kufanya kazi  Mbinu nyingine inayotumika na makampuni kukwepa kutoa gawio au kulipa kodi na tozo mbalimbali, ni kupitia gharama za usimamizi (yaani management fee)  Kampuni hizi hulipa menejimenti zao gharama kubwa; na wakati mwingine huajiri kampuni nyingine kuzisimamia kampuni zao  Hii inapandisha gharama za uendeshaji na kuzifanya kampuni husika zionekane zinapata hasara kila kukicha na hivyo zishindwe kulipa kodi na tozo nyingine  Waheshimiwa Viongozi, Mabibi na Mabwana; Mambo haya yote kwa ujumla wake sio tu yanapunguza mapato kwa Serikali, bali pia yanasababisha kuwepo kwa hali ya kutoaminiana kati ya Serikali na Sekta Binafsi  Hivyo basi, nitumie fursa hii kuisihi sana sekta binafsi ya hapa nchini kushirikiana kwa karibu na Serikali  Fanyeni biashara zenu kwa uwazi  Acheni usiri  Kama unaendesha shughuli zako kihalali, kwanini ufichefiche? Mathalan, nimearifiwa kuwa ipo kampuni moja ya madini ilikataa ombi la Ofisi ya Mkaguzi Mkuu wa Hesabu za Serikali la kwenda kuangalia mahesabu ili kujiridhisha kama kodi iliyolipwa TRA ni sahihi  Nimeambiwa kuwa Kampuni hiyo imekataa kwa kisingizio kuwa yenyewe ni kampuni binafsi  Wasichofahamu ni kwamba, Sheria ya Ukaguzi wa Umma inaipa Ofisi ya Mkaguzi Mkuu wa Hesabu za Serikali mamlaka ya kupata taarifa kutoka mtu au taasisi yoyote katika kutimiza majukumu yake ya ukaguzi katika Serikali  Hivyo basi, nirudie tena wito wangu kwa sekta binafsi kutoa ushirikiano kwa Serikali  Sambamba na hilo, natoa wito kwa taasisi zote za Serikali zenye dhamana ya kusimamia uwajibikaji na kufuatilia shughuli za uwekezaji katika maeneo mbalimbali (madini, gesi, uvuvi wa bahari kuu, uzalishaji, kampuni za simu pamoja na taasisi za fedha) kuhakikisha zinatekeleza majukumu yake ipasavyo  Wakati mwingine  tunaliwa  kwa sababu ya uzembe wa watendaji wa Serikali  Hivyo basi, niziagiza mamlaka zote (TR, TIC, EPZA, CAG, TRA, BOT, n  k  ) kutekeleza majukumu yenu  Mathalan, natarajia kuwa, kuanzia sasa, Benki Kuu itahakikisha mikopo yote inayochukuliwa na kampuni za hapa nchini kutoka nje inasajiliwa kwa mujibu wa sheria  Aidha, natarajia, TRA itakuwa ikifanya ukaguzi wa mara kwa mara kwa biashara na mialama inayofanyika baina ya kampuni zenye mahusiano, hususan kampuni zilizopo hapa nchini na kampuni mama au tazu zilizopo nje, ili kudhibiti uhamishaji wa mali au utoroshaji wa faida  Suala la mwisho, ni kwa TRA tena  Awali, nimewapongeza kwa kuongeza ukusanyaji wa mapato  Lakini napenda niwapongeze pia kwa hatua zenu za hivi karibuni za kuanza kuwarasimisha watu kutoka sekta isiyo rasmi (machinga, mamalishe, n  k  ) pamoja na kutoa msamaha wa riba na faini kwa wafanyabishara mliokuwa mkiwadai  Hizi ni hatua nzuri ambazo naamini zitapanua wigo wa walipa kodi na kuongeza mapato kwa Serikali  Hongereni sana  Hata hivyo, hampaswi kubweteka  Ni lazima muendelee kuboresha mifumo yenu ya ukusanyaji kodi, kutoa elimu kwa wananchi kuhusu umuhimu wa kulipa kodi na pia kuhakikisha viwango vya kodi mnavyoweka vinalipika  Zaidi ya hapa, napenda niseme, na hapa napenda niwe muwazi, baadhi ya watumishi wa TRA sio waadilifu  Wanapokea rushwa na kunyanyasa walipa kodi  Na tabia hizi ndizo zimekuwa zikichafua taswira ya TRA pamoja na Serikali  Hivyo basi, natoa wito kwa Kamishna Mkuu wa TRA kuchukua hatua kali dhidi ya watumishi wa namna hiyo  Baba wa Taifa Mwalimu Nyerere aliwahi kusema, nanukuu,  uvundo wa yai moja bovu ni mkali zaidi kuliko harufu ya mayai mengi mazima , mwisho wa kuukuu  Msiwaache watu wachache wawachafue  Lakini, nimpongeze Kamishna Mkuu kwa hatua mbalimbali anazochukua  Mara nyingi namuona akitembelea Mikoa mbalimbali kuwaelimisha wananchi kuhusu umuhimu wa kulipa kodi  Ni matumaini yangu kuwa endapo maafisa wengine wataiga mfano wake, basi makusanyo ya kodi yatazidi kuimarika  Waheshimiwa Viongozi; Wageni Waalikwa, Mabibi na Mabwana; Napenda kuhitimisha kwa kurudia tena kumshukuru Mheshimiwa Waziri wa Fedha na Mipango kwa kunialika kwenye shughuli hii  Aidha, nayapongeza tena makampuni yote 43 yaliyotoa gawio kwa Serikali katika Mwaka wa Fedha ulioisha wa 2017/2018  Napenda pia kuwashukuru Waheshimiwa Wabunge kwa kazi nzuri wanayofanya ya kuishauri Serikali katika kutekeleza shughuli mbalimbali za maendeleo  Nawashukuru pia Waheshimiwa Mabalozi kwa kushiriki nasi kwenye tukio hili  Tunawasihi muendelee kuwahimiza na kuwahamasisha wawekezaji waaminifu kwenye nchi zenu kuja kuwekeza hapa nchini  Mwisho kabisa lakini sio kwa umuhimu, navishukuru na kuvipongeza Vyombo vyetu vya Ulinzi na Usalama kwa kusimamia amani na utulivu wa nchi yetu  Bila amani, hakuna kodi  Bila amani, hakuna gawio; na bila ya amani hakuna maendeleo  Hivyo basi, navipongeza vyombo vya ulinzi pamoja na Watanzania wote kwa ujumla kwa kuendelea kuitunza amani yetu  Baada ya kusema hayo, sasa nipo tayari kutekeleza jukumu lililonileta la kupokea gawio kutoka taasisi mbalimbali  Mungu Zibariki Taasisi Zilizotoa Gawio! Mungu Ibariki Tanzaia!  