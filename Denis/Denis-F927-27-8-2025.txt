 FAyaz A. Bhojani BCom , LLB , Gaudiosus Ishengoma LLB Toleo la liliandaliwa na kuchapishwa katika lugha ya Kiingereza (Questions and Answers on Tanzanian Law) mnamo mwaka Chapisho hili la Kiswahili linatokana na tafsiri ya Toleo hilo la Kiingereza iliyofanywa na Bw. Jaba Tumaini Shadrack , na kuhaririwa na Dk. Laurean Mussa akisaidiana na Bw. Rwekamwa Andrea Rweikiza (Wakili, FB Attorneys). Dar es Salaam Tanzania Toleo la MASWALI Sheria za Tanzania NA MAJIBU Hairuhusiwi kunakili, kuhifadhi, kuchapisha kwa njia ya kielektroniki au mekaniki, kutoa vivuli , kurekodi au kubadili sehemu yeyote ya kitabu hiki kwa njia, namna au mfumo wowote bila idhini ya maandishi kutoka FB Attorneys. Maswali yoyote juu ya kitabu hiki yatumwe FB Attorneys kwenye barua pepe: info@fbattorneys.co.tz Angalizo: Maelezo yaliyomo katika kitabu hiki yanalenga kutoa mtazamo wa jumla wa kisheria. Sio mbadala wa mshauri wako wa masuala ya kisheria. Ikiwa una changamoto za kisheria, tunakusihi sana uwasiliane na mwanasheria wako. Tafadhali kumbuka na zingatia kuwa, sheria ambazo ndio msingi wa majibu na hoja zetu hapa zinaweza kuwa zimebadilika kitambo. Toleo la Kimechapishwa na Kusanifiwa katika Jamhuri ya Muungano wa Tanzania ISBN   Kwa mama yangu Zainul, na baba yangu Amir. FAyaz A. Bhojani Kwa binti yangu Highness Ikamikile. Gaudiosus Ishengoma Dibaji Karibu kwenye toleo la pili la ‘Maswali & Majibu na FB Attorneys’ (Maswali na Majibu Kuhusu Sheria za Tanzania). Safu ya Maswali & Majibu na FB Attorneys ilichapishwa kwa mara ya kwanza mwaka katika gazeti la Daily News, na kuifanya kuwa safu ya kwanza ya maswali na majibu ya kisheria katika ukanda wa Afrika Mashariki. Kutokana na kupokelewa vyema na mrejesho chanya wa Toleo la 1, FB Attorneys tumeamua kuandaa Toleo la 2, ambalo linajumuisha maswali na majibu kutoka mwaka hadi juu ya Sheria za Tanzania na kimataifa. Kitabu hiki ni mwongozo muhimu kwa wasomaji wa kawaida, wanafunzi, walimu, wanasheria na umma kwa ujumla. Toleo la pili lina Sura na linajumuisha mada za ziada kama vile Migogoro ya Biashara, Sheria ya Uhamiaji, Mali isiyohamishika, Sheria ya Madini, Uhalifu wa Kibiashara, Sheria ya Mazingira, Sheria ya Ushuru na Mamlaka ya Mapato Tanzania. Kitabu kina lengo la kuwafikia wasomaji kutoka kila nyanja ya maisha na kuelimisha umma juu ya sheria na madhara ya kuvunja sheria. Sheria inaweza kuchanganya, kukatisha tamaa na wakati mwingine inaweza hata isiwe upande wako, lakini utaratibu ni kwamba inapaswa kufuatwa. Kitabu hiki kitakuelimisha juu ya sheria, haki zako na mambo yote unayopaswa kufanya au kutokufanya. Pamoja na kujibu maswali mazito juu ya sheria, kitabu hiki kina ucheshi ndani yake na hivyo kufanya safu/makala hizi zinazochapishwa kila wiki kuwa ni somo zuri la Jumatatu asubuhi huku ukiwa na kikombe cha kahawa pembeni. Tunapenda kutoa shukrani zetu za dhati kwa Daily News, gazeti la Kiingereza linaloongoza nchini Tanzania, ambalo linachapisha safu ya Maswali & Majibu kila Jumatatu ( Kumekuwa na ushirikiano bora kati ya Daily News na FB Attorneys. Tunatumaini utafurahia kusoma kitabu hiki. FB Attorneys FB Attorneys ni kampuni ya kisheria iliyopo jijini Dar es Salaam na yenye uzoefu limbikizi wa zaidi ya miaka sabini katika ukanda wa Afrika Mashariki. Tunashughulikia masuala yote ya kisheria na tumebobea zaidi katika Mambo ya Mashirika na Biashara ikiwa ni pamoja na Madini, Mafuta na Gesi, Kodi, Kesi za Madai, Mabenki, Ushindani, Mali zisizohamishika, Sheria ya Haki Miliki na Sheria ya Ardhi, miongoni mwa mambo mengine mengi. Tunaheshimiwa sana kwenye ukanda wetu na kimataifa. Sifa yetu imejengwa na umahiri wetu katika kushughulikia kwa mafanikio changamoto ngumu za kibiashara ambazo zinahitaji mbinu na ufanisi wa hali ya juu. Hutegemewa mara nyingi na wateja kama chaguo namba moja miongoni mwa makampuni ya kisheria katika kesi za madai, FB Attorneys hutoa ushauri wa kisheria wa kipekee katika masuala mbalimbali ya makampuni na ya kibiashara. FB Attorneys tuna mahusiano ya muda mrefu na baadhi ya taasisi mashuhuri za kifedha, mashirika ya Serikali, asasi za kiraia, na sekta nyingine maarufu za umma na binafsi katika ukanda wa Afrika Mashariki. FB Attorneys wanajivunia kuwa mwanachama wa LEX Africa ambao ni ushirika wa kampuni kubwa za kisheria barani Afrika ambazo zimekuwa zikitoa huduma bora kwa zaidi ya miaka Ushirika huu ulianzishwa mnamo mwaka na kuwa ushirika wa kwanza wa kisheria unaolenga Afrika tu. Kuhusu Waandishi FAyaz A. Bhojani, Wakili. BCom , LLB , FAyaz Bhojani ni Mbia Mwendeshaji wa kampuni mwenye miaka ya ujuzi katika masuala ya sheria za kampuni na msimamiaji mwenza wa idara ya kesi. FAyaz ni mhitimu wa Shule maarufu ya Sheria ya Berkeley, katika Chuo Kikuu cha California, inayoheshimika sana duniani. Katika Shahada ya kwanza, FAyaz alisomea Sayansi ya Takwimu Bima chini ya Taasisi ya Wataalam wa Takwimu Bima (Society of Actuaries SOA), na hivyo kumjengea ujuzi thabiti wa hisabati. Baada ya kuwa mshauri katika baadhi ya makampuni makubwa ya kimataifa, FAyaz hutumia uzoefu huo wa kibiashara katika shughuli zake za kisheria na ameshiriki na kufanikisha majadiliano mbalimbali ya mikataba mikubwa ya kibiashara katika sekta ya uchimbaji (madini, mafuta na gesi). Utaalamu wake unajumuisha sekta muhimu za uchumi kama vile huduma za kifedha, mawasiliano, nishati, madini, kodi, ushindani wa kibiashara, na Uunganishaji na Ununuzi Mashirika. Anafahamika kwa uwezo wake wa kutatua masuala magumu/tata ya kibiashara na migogoro ambayo inahitaji umakini mkubwa. Ni mbia ambaye anasimamia na kushiriki katika majadiliano na kuandaa nyaraka za wateja, na mara zote huorodheshwa na Chamber & Partners, IFLR na Legal miongoni mwa wanasheria nguli na mahiri nchini Tanzania. Gaudiosus Ishengoma, Wakili. LLB Baada ya kufanya kazi kama Mwanasheria wa Serikali kwa miaka minane, Ishengoma anaongoza Idara ya Mashtaka Mahakamani na ana uzoefu mkubwa katika kusimamia migogoro nyeti na masuala yote ya usuluhishi. Katika kazi zake za kisheria kwa muda wa miaka ishirini na sita , amesimamia kesi ngumu na sehemu kubwa ya migogoro mbalimbali ya kibiashara katika nyanja kama vile ardhi, sekta ya uchimbaji (madini, mafuta na gesi), fedha/mabenki, mawasiliano, ushindani wa kibiashara na mikataba. Amehusika katika kesi kubwa zilizofunguliwa Mahakama Kuu ya Tanzania (Kitengo cha Ardhi na Kitengo cha Biashara), na Mahakama ya Rufaa na kuwa na rekodi nzuri katika ufuatiliaji wa madeni ya benki. Ishengoma alifundishwa mbinu za uendeshaji mashtaka na Baraza la Uingereza (British Council) chini ya timu ya wataalamu kutoka Bunge la Mabwanyenye (House of Lords) na ana uzoefu mkubwa kuhusu masuala ya ushindani wa kibiashara, migogoro ya wanahisa/ wabia, rufaa za kodi pia jinai ya kampuni (uhalifu wa kibiashara). Ameorodheshwa na Chamber & Partners, IFLR na Legal miongoni mwa wanasheria nguli na mahiri nchini Tanzania. Yaliyomo Migogoro ya Kibiashara dhidi ya Viongozi wa Serikali Watoto, Mahusiano, Sheria za Ndoa na Talaka Sheria za Biashara, Migogoro ya Kibiashara na Haki Miliki Haki za Walaji Sheria za Makampuni na Kibenki, Migogoro ya Wanahisa/Wabia Sheria za Madini, Biashara na Uwekezaji wa Kimataifa Migogoro baina ya Watu Binafsi Sheria za Ajira na Uhamiaji Sheria za Mazingira na Urithi wa Mali za Kale Wanasheria, Tafsiri ya Sheria na Taratibu za Kimahakama Utakatishaji Fedha na Jinai ya Kampuni Hati ya Uwakilishi, Kifo, Mirathi na Wosia Sheria za Majengo, Ardhi na Mipango Miji Sheria ya Kodi na Mamlaka ya Mapato Tanzania Migogoro ya Kibiashara dhidi ya Viongozi wa Serikali Migogoro ya Kibiashara dhidi ya Viongozi wa Serikali Kila siku, na nchini kote, wafanyabiashara huwa na muingiliano na maafisa wengi wa serikali. Ingawa muingiliano huo mara nyingi huwa ni wenye tija na kiungwana, siyo mara zote huwa hivyo. Wakati mwingine maafisa wa serikali hutumia madaraka yao vibaya na hivyo kukiuka sheria. Hakika, siyo maafisa wa serikali pekee, hata Mawaziri huweza kuvunja sheria. Katika sura hii, tunatoa mifano kadhaa inayoonesha namna ambavyo maafisa wa serikali wanapitiliza na kuvunja sheria, na namna ambayo wafanyabiashara wanaweza kudai haki zao. Vilevile tunatoa mifano mahususi kuhusiana na idara ya uhamiaji ambapo maafisa wa serikali wanatekeleza majukumu yao kwa mujibu wa sheria ingawa hatua hizo huwa ni kero kwa wafanyabiashara. Sura hii pia inajumuisha mifano ya wahalifu wanaojifanya ni maafisa wa serikali au hata polisi (vishoka/matapeli) kupata taarifa na kuingia mahala pa biashara. Tunawashauri wenye kampuni kuchukua tahadhari na kuwakabili “maafisa” wanaowatilia mashaka. Maswali na Majibu na FB Attorneys Mamlaka ya maafisa uhamiaji ni mfanyabiashara Jijini Dar es Salaam ambaye nina wafanyakazi wa ndani na nje ya nchi. Kuna tukio lilitokea ambalo liliathiri sana hadhi yangu na biashara kwa ujumla. Maafisa Uhamiaji walivamia ofisi yangu mchana kweupe, wakaigeuza ofisi yangu juu chini, wakatuweka chini ya ulinzi, wakiwemo wateja wangu, huku wakizuia mtu yeyote kuingia wala kutoka. Hawakuwa na hati za upekuzi wala hawakutoa taarifa. Walinivamia kama wao ndiyo wamiliki wa ofisi na wakaondoka na nyaraka za siri. Wana mamlaka ya kufanya hivyo? Mamlaka ya Maafisa Uhamiaji ni yapi? Januari Sheria za uhamiaji Tanzania zinaeleza kazi na mamlaka ya maafisa uhamiaji kwa ujumla. Sheria ya Uhamiaji inasema maafisa uhamiaji wana mamlaka ya kuingia jengo lolote kwa muda unaofaa na kukagua jengo hilo bila kuwa na hati ya upekuzi. Wana mamlaka ya kuchukua nyaraka zinazohusiana na masuala ya uhamiaji ikiwemo kuzidai kutoka kwa mtu ambaye wanaemuona ni mhamiaji, na ndiyo maana inashauriwa wale wenye vibali vya kazi wabebe vibali vyao vilivyothibitishwa. Maafisa Uhamiaji pia wana mamlaka ya kumkamata mtu ambaye hana nyaraka zinazompa uhalali wa kukaa Tanzania. Na kama wakimkamata wanatakiwa wampeleke kwa hakimu aliyepo kwenye Mahakama yoyote iliyo karibu haraka iwezekanavyo. Hata hivyo, kisheria hawatakiwi kutumia nguvu kubwa kufanikisha hilo. Labda kama kuna mtu ameumizwa kutokana na matumizi ya nguvu iliyopitiliza au amekamatwa bila kufikishwa Mahakamani haraka iwezekanavyo, au walikuja muda usio muafaka, vinginevyo sheria inawaruhusu kufanya hivyo walivyofanya walipokuja ofisini kwako. Yote kwa yote, ni lazima watende kwa kuzingatia utu wa kila mtu. Kwa upande wako, inaonesha unalalamikia sana namna ambavyo walikushtukiza na walivyowafanyia wafanyakazi wako. Unaweza kutoa taarifa kwa Mkurugenzi wa Uhamiaji kuhusu kuvunjiwa heshima na yeye anaweza kulifanyia uchunguzi tukio hilo. Sehemu ya mwisho ya swali lako ni kuhusu mamlaka ya jumla ya maafisa uhamiaji. Kwa ajili hiyo, Tunanakili baadhi ya vifungu muhimu vya sheria kwa ajili ya rejea yako. Sheria inatamka kwamba afisa uhamiaji yeyote anaweza ( kumhoji au kukagua pasipoti ya mtu yeyote anayetaka kuingia au kuondoka nchini Tanzania au mtu yeyote ambaye ataona ana sababu za msingi za kuamini kuwa ni mhamiaji haramu, na pale anapokuwa na sababu za msingi za kuamini kwamba vifungu vya sheria hii au kanuni zilizotungwa chini ya sheria hii zinavunjwa, anaweza kumhoji au kukagua pasipoti ya mtu yeyote ambaye anaamini kwamba anaweza kutoa maelezo kuhusu uvunjifu huo; ( kumtaka mtu yeyote aliyeingia au anayetaka kuingia au kuondoka Tanzania kujaza au kusaini fomu yoyote ya kukubali kufanyiwa uchunguzi wa kitabibu; ( kumtaka muongoza meli, rubani, dereva wa gari moshi au gari anayeingia au kutoka nje ya Tanzania kutoa nakala mbili za majina zilizosainiwa naye, wakala wake au mtu yeyote aliyeruhusiwa kufanya hivyo kwa niaba yake majina ya watu wote wa kwenye meli, ndege, gari moshi au gari na kumpatia maelezo yoyote ya ziada kama yatahitajika ( kama ana sababu za msingi kuhisi kwamba mtu yeyote anakiuka vifungu vya sheria hii au kanuni zake au uwepo wa mhamiaji haramu nchini Tanzania na kama anaona kuhakikisha haki inatendeka ni lazima mtu huyo akamatwe anaweza kumkamata mtu huyo bila hati ya ukamataji na kumpeleka kwa hakimu haraka iwezekanavyo ( kumtaka mtu kutoa uthibitisho au ushahidi wa maandishi au wa mdomo ambao anaona Migogoro ya Kibiashara dhidi ya Viongozi wa Serikali ni muhimu kuthibitisha maelezo yoyote ya maandishi au mdomo yaliyotolewa kwa ajili ya kuomba kibali, pasi ya kusafiria au ruhusa nyingine ambazo zinatolewa chini ya vifungu vya sheria hii ( kuingia kwenye jengo lolote kwa muda unaofaa na kufanya upekuzi wa jambo linalohusiana na uhamiaji na ( kumtaka mtu yeyote kumpatia waraka ambao mtu huyo amebeba. Kwa ajili ya kutekeleza kazi zilizoainishwa kwenye sheria hii, afisa uhamiaji anaweza, bila kuwa na hati ya upekuzi, kusimamisha, kuingia na kukagua ndani ya ndege, treni, gari, chombo, meli, jengo, ardhi, ghala, kontena, boti yoyote iliyopo nchini. Kwa maelezo hayo, unaweza kuona kuwa mamlaka ya maafisa uhamiaji ni makubwa. Hata hivyo, ni kawaida kwao kutumia vibaya mamlaka hayo. Kwa mfano, wanaweza tu kuchukua nyaraka zinazohusiana na uhamiaji na siyo vinginevyo. Ni lazima uelewe kwamba Idara ya Uhamiaji ina kazi kubwa ya kuweka mlinganyo/usawa kuhakikisha kwamba Watanzania wanapata ajira zisizohitaji ubobevu na wataalamu kutoka nje. Nchi zote zina sera za namna hiyo kulinda ajira za watu wake. Lakini pia kuna makampuni ambayo hayafuati sheria ambapo husababisha makampuni ambayo yanafuata sheria kuvamiwa. Hata hivyo, tunakiri kuwa baadhi ya makampuni hayafanyi kazi kwa kufuata sheria. Mahakamani kwa kushindwa kulipa ushuru wa taka Ofisi yangu ipo katikati ya jiji la Dar es Salaam ambapo kwa miaka mingi nimekuwa nikilipa Shilingi 7, kwa mwezi kama ushuru wa kukusanya taka. Miezi michache iliyopita wazoa taka walinidai Shilingi 150, Nilikataa kulipa kiasi kilichoongezeka na wao walikataa kuchukua kiasi nilichokuwa nalipa awali. Kwa sasa nimeletewa wito wa kwenda Mahakamani. Nifanye nini? Februari Ingawa ushuru wa taka unaonekana kama siyo jambo kubwa, kutokulipa ushuru huo ni kosa la jinai. Viwango vya malipo ya ushuru wa kukusanya taka vimeainishwa kwenye Sheria Ndogo za Makusanyo na Utupaji Taka za mwaka ambapo Nyongeza “ ” inahusu swali lako. Chini ya sheri hizo, viwango vya malipo vimeainishwa kulingana na idadi ya waajiriwa ulionao. Kwa mfano, biashara yenye waajiriwa kati ya hadi inatakiwa kulipa Shilingi 150,000; hiyo Shilingi 7, ni kwa biashara yenye waajiriwa hadi Tunaamini una utetezi mzuri, kama idadi ya wafanyakazi wako haijaongezeka. Katika hatua nyingine, kama tahadhari tu, unashauriwa kwenda Mahakamani na watu wawili ambao wanaweza kukuwekea dhamana kama itahitajika. Mhariri wa gazeti ameshtakiwa kwa uchochezi Ninafanya kazi kama Mhariri Msaidizi kwenye mojawapo ya magazeti Tanzania. Kutokana na uhariri fulani ambao uliichefua Serikali nimeshtakiwa kwa uchochezi Mahakamani. Ni kweli niliandika chapisho/makala husika lakini ninaamini nilichoandika na sielewi kwa nini nikamatwe kwa kutoa maoni yangu. Kwani wahariri si hawabanwi na kanuni ya kuzingatia ‘ulali/ulinganifu wa habari’ kwa kuwa nilikuwa tu natoa maoni yangu. Nifanye nini? Aprili Umeshtakiwa kwa mujibu wa Kanuni ya Adhabu, ambayo ni sheria ya jinai Tanzania. Kifungu cha cha Kanuni ya Adhabu kinaelezea nia ya kufanya uchochezi kuwa ni nia ya ( kuleta chuki au kudharau au kuchochea hali ya kutopendwa kwa mamlaka Maswali na Majibu na FB Attorneys halali ya Jamhuri ya Muungano au Serikali yake; au ( kuhamasisha wakazi wowote wa Jamhuri ya Muungano kuleta mageuzi, kwa njia isiyo halali, juu ya jambo lolote lililowekwa na sheria katika Jamhuri ya Muungano; au ( kuleta chuki au kudharau au hamasa ovu ya kuwafanya watu watende kinyume na utawala wa sheria katika Jamhuri ya Muungano; au ( kupandisha hali ya kutoridhika au kudharau baina ya wakazi wa Jamhuri ya Muungano; au ( kukuza hisia za nia mbaya na chuki baina ya aina mbali mbali za watu wa Jamhuri ya Muungano. Kifungu kidogo cha cha Kanuni ya Adhabu kinaeleza kwamba kitendo, hotuba au tangazo halitahesabiwa kuwa ni la kichochezi kwa sababu tu linalenga katika ( kuonesha kwamba Serikali imepotoka au imekosea katika mwenendo wake wowote; au ( kuonyesha makosa au mapungufu katika Serikali au Katiba ya Jamhuri ya Muungano au kama ilivyowekwa na sheria, au katika usimamiaji utoaji wa haki kwa lengo la kurekebisha makosa hayo au upungufu huo; au ( kuwashawishi wakati wowote wakazi wa Jamhuri ya Muungano kujaribu kwa njia ya halali kuleta mageuzi/mabadiliko ya jambo lolote katika Jamhuri ya Muungano kama ilivyowekwa na sheria; au ( kuonyesha, kwa nia ya kuyaondoa, mambo yoyote yanayoleta au yenye mwelekeo wa kujenga hisia za nia mbaya na uadui baina ya aina mbalimbali za watu wa Jamhuri ya Muungano. Kifungu kidogo cha kinasema katika kuamua endapo nia ya kitendo chochote kilifanywa au inayohusishwa na kitendo ilikuwa ya, maneno yoyote yatakayozungumzwa au nyaraka yoyote itakayoandikwa itahesabiwa kuwa ni ya uchochezi, na mtu yeyote atahesabiwa kuwa alinuia matokeo ambayo kwa hali ya kawaida yanatokana na kitendo chake kwa wakati na katika hali aliyoitenda mwenyewe. Una imani isiyo sahihi kuwa uhariri unaweza kuandikwa tu vyovyote. Si hivyo. Maoni ya mhariri yanaweza kuwa ni ya uchochezi. Ni kweli Katiba inakupa uhuru wa kujieleza, lakini uhuru huo ni lazima uwe ndani ya mipaka. Mwanasheria wako anaweza kukuongoza zaidi. Taarifa katika tovuti za Serikali zimepitwa na wakati ni mshauri kutoka nje, nimegundua kuwa mara nyingi tarrifa zilizo katika tovuti za idara za Serikali, wizara na pia bunge ama hazijasahihishwa ama zina taarifa ambazo ni za zamani sana, hazihusiani na uhalisia na siyo sahihi. Nikupe mfano wa tovuti moja ambayo bado inasema Rais ni Benjamin Mkapa. Tovuti za Serikali bado zina majina ya wizara za zamani. Mbaya zaidi baadhi ya tovuti bado zina sheria za zamani na zingine hata hazifunguki. Je, hakuna sheria ya tovuti ambayo inaharamisha kuweka taarifa za zamani? Huu ni mwaka 2012, uzembe wa namna hiyo unapaswa kupingwa kwa kuwa kuhudumia tovuti hakuhitaji bajeti kubwa zaidi ya nia tu. Je, suala hili linawezaje kutatuliwa? Je, kama nilitumia taarifa za kwenye mojawapo ya tofauti hizi, ninaweza kuishtaki idara husika? Julai Kwa bahati mbaya hatujui sheria yoyote inayoweka kosa kama hilo. Hata hivyo, kanuni za utawala bora na hekima vinazilazimu idara, wizara, au wakala za serikali kuhuisha tovuti zao angalau kila siku au kila wiki. Kwa kuwa unaonekana kufahamu idadi ya tovuti hizo, ni vyema ukaziandikia kuwaeleza kuhusu upungufu huu. Upande wa pili wa swali lako hatuwezi kulijibu bila kwanza kujua ulizitegemeaje taarifa hizo na vyanzo gani vingine ulikuwa navyo kabla ya kuzitegemea taarifa hizo. Hata hivyo, kwa kawaida dai lako haliwezi kufanikiwa ikiwa ulikuwa na uelewa kama ulivyoonesha kwamba tovuti hizo Migogoro ya Kibiashara dhidi ya Viongozi wa Serikali hazijasahihishwa. Kama hivyo ndivyo, hatuamini kama unaweza kufanikiwa. Wanasheria wako wanaweza kukuongoza baada ya kuwaeleza kila kitu. Mfamasia mmoja sehemu mbili za kazi ni Mfamasia ninayeendesha maduka mawili ya dawa ambapo nimeweka sifa zangu. Nina wasaidizi sehemu zote mbili lakini muda mwingi nautumia kwenye duka kubwa. Wakaguzi walikuja kwenye duka dogo na hawakunikuta. Kwa sasa nimeshtakiwa na kamati ya nidhamu kwa utovu wa maadili ya kazi kwa kumruhusu mtu asiye na sifa kutoa huduma kinyume na Sheria ya Famasia. Je, nimevunja sheria? Niendeshaje biashara yangu? Septemba Swali lako linaashiria jibu. Kama Mfamasia unaelewa wazi kwamba huwezi kuonesha vyeti vyako kwenye duka moja la dawa na kufanya kazi kwenye duka jingine. Ni kweli kwamba hii ndiyo hali halisi mitaani kwa sasa lakini tumearifiwa kwamba tabia hii inashughulikiwa. Mfamasia ni mtaalam anayetoa dawa za matibabu. Matibabu yasiyo sahihi yanaweza kupelekea kifo. Unatakiwa kuzingatia kazi yako kwa umakini mkubwa na utii Sheria ya Famasia ambayo inakutaka ufanye kazi sehemu moja tu unayoweka cheti chako cha usajili. Tunakushauri uache kufanya kazi sehemu mbili na uheshimu sheria. Zabuni ya chini na bado si mshindi Niliingia kwenye mchakato wa zabuni kubwa ya ujenzi wa barabara. Uzabuni wangu ulikuwa ni wa chini na bado sikupewa kazi. Baada ya kufuatilia niliambiwa kwamba wenzangu walikuwa na uzabuni bora zaidi. Je, sikustahili kupewa kazi? Desemba Hivi sasa, zabuni zinasimamiwa na Sheria ya Manunuzi ya Umma ya ambayo pia ina kanuni zake. Taarifa muhimu sana kwako ni kwamba bei siyo kigezo pekee kinachoamua bali mambo mengine pia huzingatiwa. Sheria ya Manunuzi ya Umma inaanzisha nadharia ya “bei ya makadirio ya chini” ambayo ina maana ya bei inayotolewa na muuzaji, mjenzi au mshauri ambayo itaonekana kuwa ni ya chini zaidi baada ya kuzingatia mambo mengine yote husika na baada ya mahesabu mengine kwa kuzingatia mambo hayo, isipokuwa kwamba mambo hayo ni lazima yawe yameelezwa kwenye nyaraka za zabuni. Baadhi ya zabuni zina gharama za ufundi na gharama za kifedha ambapo asilimia fulani inatolewa kwenye maeneo yote mawili na wastani wake unaunda bei ya makadirio ya chini. Kama haujaridhika na kutokuchaguliwa, una haki ya kukata rufaa kwenda kwenye taasisi ya manunuzi na baadaye kwenye Mamlaka ya Rufaa za Zabuni ambayo hivi karibuni imebatilisha zabuni nyingi ambazo zimefanyika bila kufuata taratibu. Mwanasheria wako anaweza kuangalia njia hii na kukuongoza zaidi. Sheria ya ubia kati ya sekta ya umma na sekta binafsi Nimesikia kuhusu Sheria ya Ubia kati ya Sekta ya Umma na Sekta Binafsi na kwamba makampuni binafsi yatakuwa yanawatoza wananchi fedha kwa matumizi ya miundo mbinu ya umma ikiwemo barabara. Inawezekanaje Serikali kuuza barabara zetu? Tafadhali nieleze kama nimeelewa vibaya. Desemba Sheria ya Ubia kati ya Sekta ya Umma na Sekta Binafsi itaisaidia Serikali na sekta binafsi kufanya kazi kwa pamoja kwa faida ya jamii Maswali na Majibu na FB Attorneys nzima. Serikali ya Tanzania inakusudia kufanya vitu vingi sana kwa ajili ya kuiendeleza nchi, yaani kujenga barabara, hospitali, vyuo n.k. Hata hivyo, siyo siri kwamba Serikali haina pesa za kutosha kugharamia miradi hiyo mingi kwa haraka. Sheria hii inakusudia kuzishirikisha sekta binafsi na makampuni yenye uwezo wa kifedha kujenga miundo mbinu hiyo na kurejesha faida pamoja na gharama zao za ujenzi kwa kipindi fulani na baadaye miundo mbinu hiyo inarudi na kuwa mali ya Serikali. Ni kweli itahusisha wanachi kulipa kiasi fulani cha pesa kwa ajili ya matumizi ya miundo mbinu hiyo lakini ni kwa maendeleo ya nchi. Sheria kama hizi zipo kwenye nchi nyingi ambapo sekta binafsi imekuwa mstari wa mbele kwenye miradi hiyo. Umeelewa vibaya Serikali haiuzi nchi bali inafanya kazi kuleta maendeleo ya haraka. Usajili wa waongoza watalii Nimekua kwenye kijiji kimoja kilichopo chini ya Mlima Kilimanjaro. Tangu enzi na enzi, familia yetu imekuwa ikijipatia kipato kwa shughuli za kuongoza watalii. Kwa kipindi chote hicho hatujawahi kuingiliwa na mtu yeyote na kazi hii tumeirithi kutoka vizazi vingi vilivyopita. Hivi karibuni, kaka yangu mkubwa alikamatwa kwa kuongoza watalii bila kusajiliwa. Tulifanikisha kuachiwa kwake kwa sababu tulikuwa tunajuana na mkubwa fulani. Ninashangaa kwa nini sheria inatulazimisha kujisajili. Tumefanya kazi hii kwa miaka mingi sasa na wengi wetu hatuna sifa za kufanya kazi nyingine. Je, sababu za kukamatwa kaka yangu zilikuwa ni sawa? Tafadhali nisaidie. Desemba Kwanza kabisa tunataka kukueleza kwamba kila mwongoza watalii anatakiwa kusajiliwa kwa mujibu wa maelekezo ya Sheria ya Utalii Na. ya Mtu anayekiuka sheria hii anatenda kosa na akikutwa na hatia atawajibika kwa faini isiyopungua milioni moja au kifungo kisichozidi miezi sita au vyote kwa pamoja. Sheria ya Utalii pia imeweka sifa ambazo ni lazima mtu awe nazo aweze kusajiliwa kama muongoza watalii. Sifa hizo ni pamoja na umri angalau miaka 21, elimu ya angalau kidato cha nne, uwe na cheti cha huduma ya kwanza, ujuzi wa kutosha wa eneo husika na uelewa wa kutosha wa kazi yenyewe pamoja na kuwa na sifa nyingine ambazo waziri wa utalii atazibainisha kwenye Gazeti la Serikali. Kwa kuwa kaka yako anafanya kazi ya kuongoza watalii kwa kukiuka sheria, kukamatwa kwake kulikuwa ni halali. Suala kwamba kujuana kwenu na mkubwa fulani kulisaidia kuachiwa kwake kunaweza kusiwasaidie huko mbeleni kama mtaendelea kufanya kazi ya kuongoza watalii bila kusajiliwa. Mwisho, hata kama tungewaonea huruma kiasi gani kwamba sheria haijazingatia uzoefu wenu wa toka enzi kwenye suala la kuongoza watalii, bado tunapendekeza kufuata masharti yaliyowekwa na Sheria ya Utalii kwa kuwa ni sheria na ni lazima tuifuate. Vinginevyo, unaweza kushawishi sheria ifanyiwe mabadiliko kwa kumwandikia barua waziri wa utalii mahitaji yako yaingizwe kwenye marekebisho ya sheria. Kukataa kutoa nyaraka za mapato kwa afisa kazi ni mwanamke mfanyabiashara, kwa sasa nimefungua ofisi zangu hapa jijini Mwanza. Biashara yangu kuu ni uingizaji na uuzaji bidhaa kutoka China. Nimeajiri Watanzania saba kama wasaidizi wangu. Hivi karibuni mtu ambaye alijitambulisha kama afisa kazi alikuja ofisini kwangu na kuomba vitabu na nyaraka mbalimbali. Alisema alikuja hapo kuhakikisha kwamba tunafuata sheria za kazi. Nilimpa nyaraka alizohitaji lakini nilikataa kumpa Migogoro ya Kibiashara dhidi ya Viongozi wa Serikali vitabu vinavyoonesha mapato ya biashara. Alisema atanichukulia hatua za kisheria. Je, sheria inasemaje? Januari Chini ya Sheria ya Taasisi za Kazi, sheria namba ya mwaka 2004, kwa madhumuni ya usimamizi wa sheria za kazi, afisa kazi anaweza, kwa muda wowote unaofaa kuingia eneo lolote akiwa na cheti/kitambulisho husika chenye kumhalalisha na kumtaka mtu yeyote mwenye udhibiti wa taarifa yoyote, kitabu, hati au kitu, kukitoa na kuelezea chochote kilichomo kwenye taarifa, kitabu, hati au kitu hicho. Mamlaka haya yametolewa chini ya Kifungu cha cha Sheria ya Taasisi ya Kazi na kimeenda zaidi na kutamka kwamba anaweza kukamata, kutoa nakala ya taarifa yoyote, kitabu, nyaraka au kitu chochote halisia. Hata hivyo kwa ufafanuzi, sheria ya Taasisi za Kazi imesisitiza kwamba taarifa yoyote, kitabu au hati, sampuli au kitu halisia kitatumika tu katika utekelezaji na usimamizi wa sheria ya kazi. Ikiwa madai ya afisa yalikuwa ya vitabu na taarifa ambazo hazihusiani na kazi, tunakubaliana kabisa na wewe kwamba ulikuwa sawa kukataa kutoa vitabu vya mapato kwa afisa kazi huyo. Hatuoni uhusiano wa vitabu vya mapato na utekelezaji na usimamizi wa sheria za ajira labda kama haujatuambia ukweli wote. Hata kama ni kosa chini ya Sheria ya Taasisi za Kazi kukataa kutoa nyaraka inayotakiwa na afisa kazi, kifungu cha cha sheria hiyo hiyo pia kinatamka kwamba haitakuwa kosa kukataa kujibu swali au kutoa taarifa yoyote, kitabu, nyaraka au kitu halisia ikiwa kuna sababu za kisheria za kutofanya hivyo. Hatuoni uwezekano wowote wa hatua za kisheria kuchukuliwa dhidi yako kwa sababu una sababu halali za kukataa kutoa vitabu vya mapato kwa afisa kazi. Mambo yangekuwa tofauti kama vitabu vingehitajika na viongozi wa Mamlaka ya Mapato ya Tanzania. Ikiwa una jina la afisa kazi, usione aibu kumripoti kwa Kamishna wa kazi. Wanasheria wako pia wanaweza kukuongoza zaidi. Maafisa wa Serikali wanachelewa wakati wote Nimekuja Tanzania mara tano katika miaka miwili iliyopita na kila wakati ninapokuja kuonana na Katibu Mkuu au Naibu Mawaziri tunajikuta tukisubiri kwa saa tuonane. Hawaombi msamaha na inanishangaza kwa nini hawawezi kusimamia muda wao vizuri. Upotevu huo wa muda unaipotezea nchi hii mamilioni ya Dola kila siku. Kama ikitokea mara moja au mbili inaweza kueleweka, lakini hili inaonekana kuwa ni hali ya kila siku. Hakuna afisa wa umma anaonekana kujali muda. Kampuni yetu imetumia maelfu ya Dola za ziada juu yangu kwa kuwa mara kwa mara nalazimika kuongeza muda wa kuendelea kukaa Tanzania. Hivi karibuni mmoja wetu alitakiwa kwenda Dodoma kukutana na Waziri fulani kufika kule akaambiwa na naibu wake kuwa usiku uliopita Waziri alikuwa amesafiri kurudi Dar kwa majukumu “ya kiofisi”. Kutupigia simu tu ingetosha tuahirishe safari na hivyo kuokoa fedha tulizotumia kwenda Dodoma. Tafadhali niongoze juu ya nini cha kufanya. Je, hakuna mwongozo juu ya hili? Jinsi gani na ni nani anaweza kulitatua hili? Mei Idara ya Utumishi wa Umma ina kanuni zinazoitwa, Kanuni za Maadili ya Utendaji katika Utumishi wa Umma zilizotungwa na Waziri wa Nchi, Ofisi ya Rais, Menejimenti ya Utumishi wa Umma kwa mamlaka aliyopewa na Kifungu cha cha Sheria ya Utumishi wa Umma ya mwaka na Kanuni ya ya Kanuni za Utumishi wa Umma za mwaka Kanuni hizi zinaeleza kwa uwazi mambo yafuatayo: kutoa huduma bora, kutumia Maswali na Majibu na FB Attorneys misingi ya haki badala ya upendeleo katika utoaji wa huduma, kutimiza wajibu kwa kufanya kazi kwa ufanisi kwa kiwango cha juu na kuzikamilisha katika muda unaotakiwa, isipokuwa kama imeruhusiwa vinginevyo, watumishi wa umma wanapaswa kuwa waaminifu na kutumia muda wao wa kazi kutekeleza wajibu wao. Hawaruhusiwi kutumia muda wa kazi kwa shughuli zao binafsi au kwa mapumziko isipokuwa kama wamepewa idhini ya kufanya hivyo. Kutokana na maelezo hapo juu, unaweza kuona kwamba sheria inawataka maafisa wa Serikali kutekeleza majukumu yao kwa kiwango fulani na kuzingatia misingi ya haki. Hivyo kutokujali muda ni kuvunja sheria na unaweza ama kupeleka malalamiko rasmi kwa wakubwa zao ama kwa Waziri anayeshughulikia Menejimenti ya Utumishi wa Umma. Tunakubaliana na wewe kwamba kutokujali muda au kutokusimamia muda ni tabia mbaya ambayo inafanywa na maafisa. Kimsingi, kwenye nchi nyingine kutunza muda kwao ni muhimu na hata uchelewaji wa dakika tano tu, mchelewaji hulazimika kuomba msamaha. Wanasheria wako wanaweza kukuongoza zaidi. Benki Kuu ya Tanzania kukataa jina letu Sisi ni benki yenye kusifika kimataifa na tumekuwa tukitumia jina letu ambalo pia lina neno “Central” ndani yake. Majadiliano yetu yasiyo rasmi na Benki Kuu yameonesha kwamba Benki hiyo haifurahii matumizi ya neno ‘Central’ kwa sababu wakati mwingine Benki Kuu ya Tanzania inaitwa “Central Bank”. Hata hivyo jina letu sio Benki Kuu lakini neno ‘Central’ lipo ndani yake na ni miongoni mwa maneno mengine. Tunawezaje kuishawishi Benki Kuu? Kwa nini Benki Kuu inakuwa kali sana kwenye suala hili? Juni Sheria ya Benki Kuu ya Tanzania inatamka wazi kwamba isipokuwa kwa idhini ya maandishi ya Benki, hakuna benki itasajiliwa hapa nchini kwa masharti ya sheria yoyote, kwa jina ambalo linajumuisha maneno yoyote kati ya haya: “Central”, “State”, “Government” and “Reserve”. Benki Kuu imefungwa na Sheria hii na hakuna uwezekano wa kuwakubalia kusajili benki yenye jina lililo na neno “Central” ndani yake. Benki Kuu siyo kali bali inajaribu kuhakikisha kwamba, miongoni mwa mambo mengine, hakuna mkanganyiko wa soko unatokea. Polisi bandia ofisini kwangu Sekretari wangu alinitaarifu kwamba kuna polisi wawili wamekuja kunihoji kuhusu tuhuma fulani. Nikiamini kuwa ni polisi kweli, niliwaruhusu kuingia na wakaanza kunitishia kuhusu kitu ambacho hata sikijui. Hata gari waliyokuja nayo ilikuwa na namba ya polisi. Sikujua kwamba watu hao walikuwa ni maafisa polisi ambao walifukuzwa kazi na sasa wanazunguka wakitapeli watu fedha kwa kujifanya kama bado wapo kazini. Je kuna sheria ya kuwaadhibu? Julai Chini ya Sheria ya Usalama wa Taifa hili ni kosa kubwa. Kifungu cha cha Sheria hii kinatamka kwamba mtu yeyote ambaye, kwa malengo ya kuingia au kumsaidia mtu mwingine kuingia sehemu inayolindwa au kwa malengo mengine yanayohatarisha usalama au maslahi ya Jamhuri ya Muungano ( bila mamlaka halali anatumia au anavaa sare za majeshi ya ulinzi au jeshi la polisi au sare nyingine rasmi ya Jamhuri ya Muungano au zinazofanana sana kiasi cha kuonekana kupotosha, au anajifanya kuwa ni mtu anayestahili kuvaa au kutumia sare hizo; ( bila kibali halali anatumia gari ya Serikali au la ofisi yake, au gari yoyote ambayo kwa sababu Migogoro ya Kibiashara dhidi ya Viongozi wa Serikali ya namba batili au sababu nyingine, au anajifanya kuwa ni mtu anayestahili kutumia gari hiyo anatenda kosa na akikutwa na hatia atawajibika kwa kifungo kisichozidi miaka Nenda katoe taarifa polisi, kama hujafanya hivyo. Ubia na Wakala wa Serikali Tumeingia kwenye ubia na Wakala wa Serikali, ambao mtendaji wake mkuu yupo chini ya Wizara fulani. Ubia wetu upo kwenye changamoto za kifedha kutokana na kuongezeka kwa wazalishaji wa kigeni pamoja na kushuka kwa bei ya bidhaa tunazozalisha. Makadirio yetu ya faida hayajafikiwa na Waziri amesema kwamba anakusudia kuvunja ubia. Tumewekeza mamilioni ya Dola kwenye mradi na tumeshtushwa sana na kitisho hicho. Hata mtendaji mkuu wa Wakala ameguswa na anasema Waziri ana mamlaka mapana kisheria ya kutusitishia hata kama kuna kipengele kwenye mkataba wa ubia kinachotoa njia ya utatuzi wa mgogoro kwa njia ya usuluhishi. Tafadhali tuongoze kama kuna sheria hiyo ambayo inampa Waziri mamlaka makubwa namna hiyo. Julai Inakuwa ni vigumu sana kwetu kujibu swali hili bila kujua huo uwakala unaouzungumzia ni upi na ni Wizara gani ambayo Wakala ipo. Wakala zote za Serikali zinaanzishwa chini ya sheria fulani ambayo ndiyo huanisha mamlaka ya wakala na wakati mwingine mamlaka ya Wizara husika. Hivyo tunajibu swali hili kwa ujumla na tunashauri utafute ushauri maalum. Kwa kuanzia, mkataba wa ubia unatakiwa kueleza haki na wajibu wa pande zote ikiwemo kipengele cha kuuvunja. Kutegemea na aina ya ukiukwaji, aina mbalimbali za kuvunja, kurekebisha, kuponya n.k. zitaelezwa. Hivyo Waziri anabanwa na mkataba wa ubia na hana haki ya kutoa vitisho hivyo isipokuwa kama sheria inayoanzisha wakala huo au sheria nyingine yoyote inampa mamlaka mapana namna hiyo. Tunatilia mashaka kama Waziri ana mamlaka hiyo. Waziri anaweza kuwa ametoa maneno yake, na wewe unatakiwa kumkumbusha matakwa ya mkataba wa ubia. Kama bei ya bidhaa unayosema imeshuka na kupelekea hasara, na kushuka huko hakujachangiwa na uzembe wenu, hatuoni kwa nini kuwe na uvunjifu. Miradi inapoanzishwa, inaanzishwa kwa misingi ya dhahania fulani, ambayo inabadilika kadiri muda unavyokwenda. Kama mkataba wa ubia una kipengele cha usuluhishi na Waziri anatishia kuvunja, tunawashauri mara moja muuwasilishe mgogoro huu kwenye usuluhishi. Kama mtahitaji amri ya Mahakama wakati usuluhishi unaendelea, mnaweza kupeleka maombi husika Mahakamani kwa ajili ya kupata nafuu ya zuio, wakati mkisubiri matokeo ya usuluhishi. Inaweza kuwa muhimu kumueleza Waziri na mshauri wake wa masuala ya sheria Wizarani kwamba utaratibu wa kisheria ni lazima ufuatwe na kwamba kuvunja mkataba kutakuwa ni kinyume cha sheria. Serikali imewawajibisha maafisa wengi tu wa ngazi za juu kwa kushindwa kutekeleza masharti ya mikataba ambayo maafisa hawa waliivunja kinyume na sheria kwa kisingizio cha jina la Serikali ambapo ilipelekea Serikali kupata hasara ya mabilioni na matrilioni ya Shilingi kwenye usuluhishi. Mkataba ambao pande zinaingia ni lazima uheshimiwe kwa mapana yake; na lazima usomwe na sheria nyingine za nchi. Duka la dawa lisilo la mfamasia Nilikuja Tanzania kama mtalii wa tamaduni na nilishuhudia kwamba usambazaji wa madawa maeneo ya vijijini haukuwa wa kuridhisha. Ninataka kuja na kufungua biashara ya maduka ya dawa maeneo Maswali na Majibu na FB Attorneys ya vijijini na nimekwishaanza kufanya uchunguzi wa awali juu ya jambo hili, ikiwamo kupata maoni juu ya muundo wa biashara. Ninataka kuhakikisha madawa haya yanapatikana kirahisi na kwa bei nafuu. Hata hivyo, nimearifiwa kwamba kama sijasomea fani ya ufamasia siwezi kufanya biashara hiyo. Je, hii ni kweli? Nitawashukuru sana kwa mwongozo wenu kwenye jambo hili. Oktoba Sheria ya ndani inayosimamia na kudhibiti fani ya famasia na taratibu zake ni Sheria ya Famasia Na. ya Ni sheria hii pia ambayo imeanzisha Baraza la Wafamasia ambalo ndilo lenye mamlaka pekee ya kusajili, kuandikisha na kuorodhesha wafamasia, wafamasia mchundo pamoja na wasaidizi wa wafamasia. Chini ya Sheria hii, ni kosa kwa mtu yeyote kufanya biashara ya famasi/duka la dawa isipokuwa kama mtu huyo ni mfamasia au amejiunga na chama cha wafamasia. Sheria hii pia kwenye kifungu cha inatamka kwamba siyo ruhusa kwa mtu yeyote ambaye siyo mfamasia kutengeneza kwa kuuza, kusambaza au kutoa dawa isipokuwa kwa usimamizi wa karibu wa mfamasia. Adhabu ya kukiuka masharti ya kifungu hiki ni kulipa faini isiyopungua milioni moja au kifungo kisichozidi miezi sita au vyote kwa pamoja. Na kama mkosaji ni taasisi au kampuni, adhabu yake ni faini isiyopungua Shilingi milioni tano. Turudi kwenye swali lako, uwekezaji unaotarajia kuufanya unawezekana isipokuwa unatakiwa ufanye biashara hiyo na mfamasia kuendana na matakwa ya sheria, na mfamasia huyo ni lazima awe amesajiliwa nchini Tanzania. Kitu ambacho pengine kitakupa changamoto zaidi ni kwamba kuna uhaba wa wafamasia nchini Tanzania na hivyo kumpata mfamasia, achilia mbali maeneo ya vijijini, inaweza kuwa ni changamoto. Sheria haijatatua jambo hili na tunakushauri uwasiliane na Wizara ya sekta husika kujadiliana kuhusu jambo hili. Mamlaka ya mji kukamata ng’ombe wangu Nina ng’ombe na mbuzi wengi. kupunguza gharama ya kuwatunza huwa ninawatelekeza mtaani karibu na nyumbani waweze kula majani na kitu kingine chochote wanachokikuta/kilichojiotea. Nimekuwa nikifanya hivyo kwa miaka mingi, lakini pasipo kujua hili wala lile, mamlaka ya manispaa imekamata mbuzi na ng’ombe wangu na kutaka nilipe faini. Zaidi, wameniamuru nisiwaachilie tena kama nilivyokuwa ninafanya. Je, hii ni halali? Je, mtu asiwalishe ng’ombe na mbuzi wake kwa amani kwenye majani yaliyojiotea kwenye ardhi ya nchi yangu ambayo ni raia wake? Ninataka kuiwajibisha manispaa. Nifanye nini? Januari Tunaelewa manung’uniko yako na ni kweli ni mazoea ya muda mrefu ya watu kuacha mifugo yao ikizurura mitaani au barabarani. Hata hivyo, mazoea hayo yamezuiliwa na sheria za manispaa pamoja na kanuni zake kuhakikisha kwamba jiji linakuwa safi, kuzuia matatazo ya kiafya yasiyotarajiwa pamoja na kuzuia ajali. Tunaamini manispaa imekuzuia kufanya jambo hilo kwa mujibu wa sheria. Kuwa tu raia hakumaanishi kwamba unaweza kufanya chochote kwenye nchi yako. Kuna kanuni na sheria za kufuata watu wote waishi kwa amani na utulivu. Hebu fikiria nini kitatokea jijini Dar es Salaam iwapo kila mkazi akaachia mbuzi na ng’ombe wake mitaani. Tunakushauri uwasiliane na mwanasheria wako. Migogoro ya Kibiashara dhidi ya Viongozi wa Serikali Kuwajibika maafisa wa umma Nimekuwa nikifanya kazi na baadhi ya wahasibu kwenye ofisi za serikali ambao najua wanaisababishia serikali hasara kubwa kwa sababu ya uzembe wao. Si wezi, bali wanakosa umakini na muda wote huwa na haraka ya kwenda nyumbani. Ni tatizo kubwa ambalo linahitaji utatuzi. Je, hakuna sheria ambayo inayoadhibu tabia kama hizi ambazo zinaisababishia serikali hasara kubwa? Februari Kifungu cha cha Sheria ya Fedha za Umma kinatamka wazi kwamba: Iwapo itatokea hasara au upungufu wa fedha za umma au fedha nyingine zilizotolewa au zilizokuwa chini ya usimamizi wa afisa wa serikali au iwapo hasara au uharibifu wa mali ya serikali au mali nyingine unatokea wakati mali hiyo ikiwa chini ya uangalizi wa afisa wa umma na ikiwa Waziri ameridhika baada ya kufanya uchunguzi wa kina kwamba uzembe au mwenendo mbovu wa afisa ndio uliosababisha au kuchangia kupatikana kwa hasara au upungufu huo; ( Kiasi hicho kilichopotea au kupungua; au ( thamani ya mali iliyopotea au kuharibika; au ( gharama za kurudishia au kutengeneza mali iliyoharibika, kama itakavyokuwa, litakuwa ni deni la serikali na linaweza kurudishwa na afisa huyo kwa mujibu wa Sheria ya Watumishi wa Umma (Malipo ya Madeni) ya mwaka Iwapo uzembe au utendaji mbovu wa afisa wa umma haukuwa ni sababu pekee iliyochangia hasara, upungufu au uharibifu unaotokana na kitendo kilichotajwa chini ya Kifungu kidogo cha , kiasi kitakacholipwa na afisa huyo kitakuwa ni kile tu ambacho gharama za kukirudisha au kukitengeneza, kupotea au kuharibika kama Waziri atakavyoona, baada ya kufanya uchunguzi wa kina, kitakuwa ni cha haki na sawa kwa kuzingatia kiwango ambacho afisa huyo amehusika katika upotevu, upungufu au uharibifu husika. Katika Kifungu hiki, rejeo/ maana ya neno afisa wa umma itahusisha pia mtu ambaye aliwahi kuwa afisa wa umma. Unaweza kuona, kutokana na maelezo hapo juu, kwamba kuna sheria maalum ambayo inairuhusu serikali kudai fidia kutokana na hasara iliyosababishwa na maafisa wa umma. Wahasibu wengi hawakijui kifungu hiki cha sheria. Wanadiplomasia hawagusiki Kwa nini wanadiplomasia hawagusiki nchini Tanzania? Sisi ni legelege sana kwenye suala hili. Tunawezaje kubadili hali hii? Nimeshtushwa. Machi Hatujui unamaanisha nini unaposema tunawezaje kubadili. Sisi ni wanachama wa Mkataba wa Kimataifa wa Vienna, na wanadiplomasia wetu wanapewa upendeleo huo huo kwenye nchi nyingine. Unapaswa kutambua kwamba tunafaidika pia na mahusiano mazuri ya kidiplomasia tuliyonayo nchini Tanzania, ni wazi umepotoka na maoni yako hayakubaliki. Kwa kukuongezea mshtuko zaidi, Mkataba wa Vienna unaeleza yafuatayo: katika Ibara ya 9, nchi mwenyeji (wa ubalozi) inaweza wakati wowote na kwa sababu yoyote kutangaza kuwa haimhitaji/haimtaki mwanadiplomasia yoyote. Nchi husika iliyomtuma ni lazima imrudishe/imuondoe afisa huyo ndani ya muda muafaka, vinginevyo afisa huyo atapoteza kinga yake ya kidiplomasia. Ibara ya 22: Nchi mwenyeji haiwezi kufanya upekuzi, wala kuchukua nyaraka au mali za ubalozi. Ibara ya inapanua wigo wa kifungu hiki hadi kwenye makazi binafsi ya wanadiplomasia, na ndiyo maana unaona kwamba katika jiji la Dar, makazi binafsi ya wanadiplomasia yanajipambanua Maswali na Majibu na FB Attorneys wazi. Ibara ya 27: Nchi mwenyeji ni lazima iruhusu na kulinda mawasiliano baina ya wanadiplomasia/ubalozi na nchi zao. Ibara ya 29: Hairuhusiwi kuwakamata wala kuwafunga wanadiplomasia. Wana kinga dhidi ya mashtaka ya madai na jinai, ingawa nchi iliyomtuma inaweza kuondoa kinga hii chini ya Ibara ya Chini ya Ibara ya 34, wanadiplomasia wana msamaha wa kodi mbalimbali, mathalani chini ya Ibara ya wamesamehewa kulipia ushuru wa forodha. Ibara ya ( inahusu mambo ambayo hayakingwi na kinga ya kidiplomasia; shughuli ya kitaalam nje ya shughuli rasmi za kidiplomasia, na ndiyo maana wanadiplomasia wengi hawafanyi kazi yoyote nje ya kazi za kidiplomasia. Mgongano wa maslahi kwenye bodi ya TRA Miongoni mwa mambo mengine, nimegundua kwamba kuna wanabodi wa TRA ambao wana mgongano wa kimaslahi kwenye masuala ya manunuzi/ugavi. Je, hakuna Sheria inayowazuia kuwa sehemu ya wafanya maamuzi kwenye manunuzi husika? Juni Jedwali la aya ya ya Sheria ya Mamlaka ya Mapato inajibu swali lako. Sheria hii inaeleza kama ifuatavyo: Mwanabodi ambaye anamaslahi ya moja kwa moja ama yasiyo ya moja kwa moja katika jambo linalojadiliwa au linalotaka kujadiliwa, baada ya kufahamu jambo husika, atapaswa kuweka wazi maslahi hayo haraka iwezekanavyo. Maslahi yaliyoelezwa chini ya kifungu kidogo yatarekodiwa kwenye muhtasari wa kikao cha Bodi, na mwanabodi aliyefichua maslahi yake, isipokuwa kama Bodi itaamua vinginevyo kuhusu suala hilo ( hatahudhuria kwenye majadiliano yoyote ya Bodi kuhusu jambo hilo; ( hatakuwa sehemu ya maamuzi ya bodi. Kwa madhumuni ya kufanya maamuzi ya Bodi chini ya kifungu kidogo kuhusu mwanabodi aliyeeleza maslahi yake chini ya kifungu kidogo , ( hatakuwepo wakati wa majadiliano na katika kutoa maamuzi ya Bodi; au ( hatamshawishi mwanabodi yeyote wala kushiriki katika kuifanya Bodi kutoa maamuzi. Iwapo akidi ya kikao haitatimia kwa sababu ya mwanabodi kuondolewa kwenye majadiliano juu ya jambo ambalo ameeleza kuwa na maslahi nalo, wanabodi waliobaki wanaweza ( kuahirisha majadiliano juu ya jambo hilo mpaka akidi itimie bila mwanabodi husika; au ( kuendelea kujadili na kutoa maamuzi juu ya jambo hilo kana kwamba akidi imetimia. Kwa hiyo, mwanabodi wa TRA ambaye anamaslahi binafsi ni lazima afichue maslahi husika, na ikiwa hatofanya hivyo, atakuwa amekiuka Sheria. Adhabu ya juu kabisa ya kukiuka Sheria hii ni kufungwa jela kwa miaka miwili. Kuishtaki serikali Kwa nini nisubiri siku kuishtaki serikali? Au mwanasheria wangu ananichukulia mbumbumbu? Nini kitatokea kama idara ninayoishtaki haitoi utetezi wake? Kitu gani zaidi unaweza kunishauri? Agosti Sheria ya Mwenendo wa Mashtaka ya Serikali inaeleza wazi katika Kifungu cha kwamba bila kujali masharti ya vifungu vingine kwenye Sheria hii, kesi za madai zinaweza kufuguliwa dhidi ya serikali kwa masharti ya kifungu hiki. Hakuna kesi dhidi ya serikali itakayo funguliwa na kusikilizwa isipokuwa pale tu mlalamikaji atakuwa amewasilisha kabla kwenye wizara ya serikali, idara au afisa anayehusika notisi siyo chini ya siku tisini juu ya nia yake ya kuishtaki serikali, ikieleza msingi wa dai lake dhidi ya serikali na atatuma nakala ya dai lake kwa Mwanasheria Migogoro ya Kibiashara dhidi ya Viongozi wa Serikali Mkuu wa Serikali. Kesi zote dhidi ya serikali, baada ya kuwasilishwa kwa taarifa zifunguliwe dhidi ya Mwanasheria Mkuu wa Serikali, na nakala ya hati ya mashtaka ipelekwe kwenye wizara husika, idara au afisa ambaye anatuhumiwa kutenda kosa hilo ambalo ni msingi wa shtaka la madai. Kesi zote dhidi ya serikali zitafunguliwa Mahakama Kuu kwenye Kitengo cha Mahakama Kuu katika eneo ambalo dai limetokea. Bila kujali masharti ya kifungu kidogo cha , Mwanasheria Mkuu anaweza, isipokuwa kama mtu mwingine anastahili kushtakiwa, kushtakiwa au kuunganishwa kama mshtakiwa mwenza/pacha, kwenye kesi yoyote dhidi ya serikali. Vifungu vya Sheria ya Watumishi wa Umma (Malipo ya Madeni) vitatumika kwa afisa yeyote aliyeisababishia serikali hasara, gharama na fidia kutokana na kushindwa kwake kupata uwakilishi wa kisheria katika kesi husika. Ingawa haihusiani, iwapo idara ya serikali ikishtakiwa na haijajitetea kwa kupeleka utetezi, basi kesi itaendelea upande mmoja na inawezekana ukafanikiwa katika madai yako. Hata hivyo, mkuu wa idara ambaye ameshindwa kupeleka utetezi dhidi ya kesi anaweza kuwajibishwa yeye mwenyewe kwa kiasi cha fedha hizo chini ya Sheria ya Watumishi wa Umma (Malipo ya Madeni). Mamlaka ya TAKUKURU kufanya upekuzi Maafisa wa TAKUKURU walikuja kufanya upekuzi kwenye eneo letu. Tuliwasihi wajitambulishe, lakini walikataa na kulazimisha kuingia. Je, hii inaruhusiwa? Septemba Hujatuambia nini kilitokea baada ya wao kulazimisha kuingia. Tunaona jambo hili ni kinyume cha sheria kwa sababu Sheria ya Kuzuia na Kupambana na Rushwa inaeleza yafuatayo kwenye Kifungu cha Mkurugenzi Mkuu atampa ofisa wa Taasisi kitambulisho ambacho kitakuwa ni ushahidi wa utumishi wake kwenye Taasisi Kila ofisa wa Taasisi atapaswa kumuonesha mtu atakayehitaji kitambulisho chake cha kazi Ofisa wa Taasisi anayefanya upelelezi wa kosa linaloshukiwa kufanywa kwa mujibu wa Sheria hii au Sheria nyingine zinazohusiana na rushwa anaweza kumuomba msaada ofisa yeyote wa umma kwa kuzingatia matumizi yanayofaa ya mamlaka yake au utekelezaji wa majukumu yake kwa mujibu wa sheria hii. Kifungu cha kinahusu upekuzi ambapo kinaeleza: Mkurugenzi Mkuu anaweza, kwa maandishi, kumuidhinisha ofisa yeyote kumpekua mtu yeyote iwapo, kwa sababu za msingi, itashukiwa kuwa mtu anayehusika anamiliki mali iliyopatikana kwa njia ya rushwa au kwa njia nyingine yoyote haramu au kupekua mahali popote, chombo cha usafiri, boti/meli, ndege au gari lingine lolote iwapo kuna sababu za msingi za kuamini kuwa mali yeyote iliyopatikana kwa njia ya rushwa au kwa njia haramu imewekwa, imetunzwa au kufichwa humo. Hivyo, ingawa upekuzi wa majengo unaruhusiwa chini ya sheria, kama maafisa waliopo hawataki kuonesha utambulisho wao, watakuwa hawatoki TAKUKURU na inawezekana ulikuwa unashughulika na waharifu hasa ukizingatia kwamba walilazimisha kuingia ndani. Zabuni kufunguliwa kabla ya muda mwafaka Kampuni yetu iliomba zabuni kubwa ya ujenzi wa barabara. Wakati zabuni zinafunguliwa tuligundua kwamba lakiri ya zabuni ilikuwa imechezewa na bahasha imefunguliwa. Je, hili siyo tatizo kubwa? Septemba Ikiwa lakiri ya zabuni ilifunguliwa, zabuni inaweza kufutwa. Hata hivyo hii itategemea Maswali na Majibu na FB Attorneys na mazingira na ushahidi ambao utatolewa. Ikiwa upo sahihi, mtu aliyefungua lakiri ana hatia kama ilivyoelezwa chini ya Kifungu cha cha Sheria ya Manunuzi ya Umma ya mwaka ambayo inasema kwamba mtu anayefungua zabuni yoyote ambayo bado ina lakiri, ikiwa ni pamoja na zabuni zinazoweza kukusanywa kupitia mfumo wa kielektroniki na nyaraka yoyote inayotakiwa kufungwa, au kufungua na kuona yaliyomo kabla ya muda rasmi uliowekwa kwa ajili ya ufunguzi kwa umma wa nyaraka za zabuni, atakuwa ametenda kosa na akikutwa na hatia atawajibika kulipa faini isiyopungua Shilingi milioni kumi au kifungo kwa muda usiopungua miaka saba au vyote kwa pamoja, na kwa kuongezea, adhabu iliyotolewa chini ya kifungu hiki, mahakama itaagiza kiasi cha hasara aliyopata mlalamikaji afidiwe, ikishindikana mahakama itatoa amri ya kupokonywa mali binafsi ya mtu aliyehukumiwa kufidia hasara husika. Watoto, Mahusiano, Sheria za Ndoa na Talaka Watoto, Mahusiano, Sheria za Ndoa na Talaka Ndoa, talaka, na masuala yanayohusu ustawi wa watoto yanaweza kupelekea migogoro mizito ya kisheria. Je, unaweza kudai zawadi ulizoahidiwa kabla ya harusi, kumpa jina mwanao, au kutoa talaka kwa mwenzi wako kwa sababu ya unene uliopitiliza au kufuga ndevu? Haya ni baadhi tu ya maswali yaliyoulizwa na wasomaji wa safu yetu. Maswali na Majibu na FB Attorneys Stahiki baada ya talaka Niliolewa miaka kumi iliyopita, nimemchoka mume wangu na ninataka talaka. Nimekuwa mama wa nyumbani na sikuwa na mchango wa moja kwa moja wa kifedha kwenye kununua mali ambazo mume wangu alizichuma wakati wa ndoa yetu. Mara zote amekuwa akiniambia nimekuwa baraka kwake, kwa kuwa tangu amenioa ameingiza pesa nyingi sana. Anajua ninataka takala lakini ameniambia wazi kuwa kama nikifungua kesi kudai talaka nitaishia mtaani na hatonipatia pesa ya matunzo wala kunilipa (kifuta jasho) chochote. Na anasisitiza kuwa mali zote ni za kwake na wanafamilia yake. Ni kweli sijaleta pesa taslimu nyumbani lakini nimemsaidia kusimamia biashara zake zote. Hivi, ni kweli sistahili chochote? Nifanyeje? Kusema kweli, sitaweza kuishi hata kidogo kwenye dunia hii kama mume wangu dhalimu atanifukuza bila kunipa chochote. Februari Hujatuambia kwa nini unataka talaka. Nchini Tanzania, hamuwezi tu kukubaliana kupeana talaka. Sheria ya ndoa inatoa sababu maalum kama vile uzinzi, ukatili, au kutelekezwa ambazo ni lazima uzieleze uweze kupata talaka. Mahakama pia, kabla ya kutoa amri ya talaka, ni lazima ijiridhishe kwamba ndoa yenu imevunjika kabisa na kwamba haiwezi kurekebishika kabla ya kutoa amri ya talaka. Iwapo utaamua kuomba talaka Mahakamani, kuna maamuzi mengi ya Mahakama, ikiwemo kesi maarufu ya Mahakama ya Rufani ya Tanzania ambayo iliamua kwamba kazi za nyumbani zina mchango katika kuchuma mali za ndoa. Kwa kuwa umemsaidia mmeo kuangalia nyumba yenu, pale anapokuwa mbali, pamoja na kusimamia mali za familia, unastahili mgawo sawa kwa mali mlizozichuma pamoja. Kwa kawaida, mgawo haujali kama mali zipo kwa jina la mmeo au la kwako. Mmeo anadhani anaweza tu kukufukuza. Hiyo siyo kweli na sheria inakulinda. Mmeo anapaswa kusoma baadhi ya kesi maarufu za talaka ambapo wanaume wamekuwa masikini zaidi kwa sababu ya talaka kama ilivyo kwa kesi ya mwandishi maarufu Rupert Murdoch, aliyekuwa mcheza kikapu maarufu na nyota Michael Jordan, aliyekuwa mcheza gofu maarufu, Tiger Woods, muongoza filamu Steven Spielberg, muigizaji Harrison Ford na muimbaji Lionel Richie ambapo wote hao talaka ziliwagharimu mabilioni. Tunakuonya pia kuwa kama wakati wowote uliwahi kutumia mali za familia vibaya kwa mfano kununua vito vya thamani visivyo vya lazima au ulitumia pesa kwa anasa, pesa hizo zitakatwa kwenye kiasi unachostahili kupewa. Ushauri wetu hapa ni kwa ajili ya kukuongoza tu na siyo kuharibu au kuvunja uhusiano wenu. Unaweza kumtafuta mshauri wa masuala ya ndoa kwa ushauri zaidi. Mke anataka talaka na mke wangu tulioana na kuishi kwa furaha hadi siku za hivi karibuni alipoanza kuibua barua pepe za kabla ya ndoa yetu ambapo alikuta zenye ujumbe wa mapenzi kutoka kwa mpenzi wangu wa zamani. Anasema ningemwambia kuhusu uhusiano huo kabla ya ndoa. Nilimjibu kuwa hakuniuliza na sijawahi kuwasiliana na mpenzi huyo baada ya ndoa. Hata yeye alikuwa na wapenzi wake ambao taarifa zao sikuwahi kuzifuatilia kwa kuamini kwamba ya kale yamepita. Mke wangu anataka talaka. Nifanyeje? Februari Sheria ya Ndoa ya Tanzania ina vifungu mahususi ambavyo vinaeleza sababu zinazoweza kutolewa wakati wa kuomba talaka. Kwa mfano, mtu hawezi tu kupewa Watoto, Mahusiano, Sheria za Ndoa na Talaka talaka Tanzania kwa makubaliano yake na mume wake. Baadhi ya sababu za msingi ni ukatili, uzinzi na utelekezaji. Ni wazi kuwa haupo kwenye kundi la uzinzi, kama tutachukulia kuwa ulichotuambia kina ukweli ndani yake kwamba hujawahi kuonana na mpenzi wako baada ya ndoa. Inatuwia vigumu kuamini kwamba kutoka tu hewani mkeo ameamua kuangalia barua pepe zako za miaka mingi iliyopita. Kama kuna kitu unatuficha tafadhali puuza jibu letu. Hata hivyo, tunajaribu kujibu swali lako tukiamini hujatuficha chochote. Sababu nyingine ya kawaida ya talaka ni kutelekeza ambayo pia tunaamini haihusiki kwenye kesi yako. Ukatili ni sababu mojawapo lakini ni ya mbali sana. Kwa mfano, hivi mkeo anaweza kudai umekuwa mkatili kwa kutokumtambulisha kwake mpenzi wako wa zamani? Tuna mashaka kuna mazingira yasiyo ya kawaida ambayo hatuyajui. Yote kwa yote, hatuoni namna kesi ya mkeo itafanikiwa kwa sababu ulizotueleza kwenye swali lako. Tunapendekeza mumtafute mshauri maana inaonesha kuna jambo unatuficha. Kuvunja haki ya faragha Nimempeleka kijana wangu wa kiume wa miaka nchini Afrika Kusini kwenye shule ya michezo kwa ajili ya majaribio. Kabla hawajampokea, walimsindikiza bafuni na kumpima mkojo. Nilipinga, lakini waliniambia ni lazima apimwe. Je, kitendo hicho si kuvunja haki yake ya faragha kikatiba? Februari Suala hili limekuwa na mjadala kwa nchi nyingi na utafiti wetu unaonesha kwamba mara nyingi chuo kinachofanya vipimo huwa kinashinda. Wakati mwanao alipoenda kupima mkojo, inawezekana alisindikizwa lakini hakuna uwezekano kwamba alikuwa akichunguliwa wakati akichukua sampuli ya mkojo. Ni lazima tukueleze kwamba, jibu letu kuhusu suala lako linaweza lisikidhi matakwa yako kwa sababu katiba yetu haitumiki nchini Afrika Kusini. Unaweza kuwasiliana na mwanasheria wa huko (Afrika Kusini) kwa mwongozo zaidi. Kutelekeza mtoto na kukataa kumpa chakula Nimekutana na mwanamke mmoja jijini Dar es Salaam ambaye hatoi mahitaji kwa watoto wake wadogo. Anasema ni yeye ndiye anayeamua juu ya ustawi wa watoto wake na siyo mtu mwingine. Hawajali japo ana uwezo wa kufanya hivyo. Je, hilo siyo kosa? Machi Mtu yeyote ambaye ni mzazi, mlezi au mtu mwingine ambaye ni mwangalizi halali au aliyepewa jukumu la kumlea mtoto ana wajibu wa kutoa mahitaji ya msingi ya maisha kama vile chakula, mavazi, malazi na kadhalika kwa ustawi bora wa mtoto. Kumwacha mtoto bila msaada ni kosa la kutelekeza ambalo linaadhibiwa kisheria. Kwa kuongezea, kukataa kutoa mahitaji ya msingi kiasi cha kudhohofisha afya ya mtoto pia ni kosa. Makosa haya adhabu yake ni kifungo cha miaka miwili jela, faini au vyote viwili kwa pamoja. Kumlazimisha mwenza kupima VVU na mpenzi wangu/rafiki wa kiume tupo kwenye mahusiano kwa miezi sita na tunakusudia kuoana. Nakubaliana na sharti lake lakini nina sharti kwamba wote wawili ni lazima tukapime VVU/UKIMWI kwanza kabla ya kuendelea. Jambo la kushangaza, amekataa anasema yeye ana afya na haoni haja ya kwenda kupima. Nioane nae? Nifanyeje? Aprili Maswali na Majibu na FB Attorneys Sheria za Tanzania hazilazimishi upimaji wa VVU, isipokuwa kwa hiari ya mtu anayepimwa. Hata hivyo yapo mazingira ambayo upimaji wa VVU hauhitaji hiari kama vile: kwa amri ya Mahakama, uchangiaji wa viungo vya binadamu na makosa ya kingono. Mpenzi wako haangukii kwenye lolote kati ya hayo na hivyo huwezi kumlazimisha kwenda kupima. Katika hali nyingine, ni vizuri kumfahamisha mpenzi wako kwamba ni kosa la jinai nchini kwetu kusambaza VVU kwa makusudi kwa mtu mwingine. Kosa hilo adhabu yake ni jela kati ya miaka hadi Kuwa na afya hakumaanishi kwamba hauna VVU/UKIMWI, tunawashauri mpate ushauri kutoka kwa mshauri wa masuala ya VVU/UKIMWI. Iwapo uolewe au usiolewe, kwa bahati mbaya kama wanasheria hatuna sifa za kujibu swali hilo. Mume wangu kumuoa mwanangu wa kuasili Nilikuwa kwenya ndoa kwa zaidi ya miaka na ndoa yetu haikubarikiwa mtoto yeyote. Tuliasili mtoto ambaye tumemlea kwa miaka mingi. Mume wangu alifariki kwa ugonjwa wa kupoteza kumbukumbu na fahamu, kwa kiingereza ‘Alzheimer’, miaka mitano iliyopita. Hivi karibuni nilikutana na kijana mzuri na tukaoana na baadaye nikagundua kuwa ana mahusiano ya kimapenzi na mwanagu wa kuasili. Sikuwa na jinsi zaidi ya kudai talaka na mwishowe nikagundua kwamba mume wangu anataka kufunga ndoa na binti yangu wa kuasili. Wanasheria wangu wananiambia ni ngumu kuzuia wasioane kwa sababu ndoa ni mkataba wa watu wawili na kwa hiyo siwezi kuingilia. Nifanye nini? Aprili Wanasheria wako, wako sahihi kwamba ndoa ni mkataba. Lakini iwapo unaweza kuzuia ndoa hiyo, tunaamini unaweza. Kwa mujibu wa Sheria ya Ndoa ya Tanzania, baba amezuiliwa kumuoa mtoto wake mwenyewe au mtoto wa mwenzi wake wa awali. Mmeo anaweza kujenga hoja kwamba binti anayetembea naye kwa sasa siyo mwanao kwa sababu ulimuasili. Lakini sheria inamtambua kama mwanao na hivyo kwenye sheria zetu hawezi kumuoa. Chini ya Kanuni ya Adhabu mwanamume yeyote ambaye amekatazwa kufanya ngono na mwanamke yeyote ambaye anamjua kuwa ni mjukuu wake, binti yake, dada yake au mama yake, mwanamume huyo atakuwa amekosa na akipatikana na hatia atastahili adhabu. Iwapo mwanamke ana umri wa chini ya miaka kumi na nane, mwanamume huyo atahukumiwa kifungo kisichopungua miaka thelathini, na iwapo mwanamke ana umri wa miaka kumi na nane au zaidi, mwanamume huyo atahukumiwa kifungo kisichopungua miaka ishirini. Haitakuwa na utetezi kwamba kitendo cha ngono kilifanywa kwa idhini ya mwanamke huyo. Mwanao anafanya uhalifu. Sheria inatamka kwamba mwanamke yeyote mwenye umri wa zaidi ya miaka kumi na nane ambaye anaridhia na anamruhusu babu yake, baba yake, kaka yake au mtoto wake wa kiume kujamiiana naye (akijua kwamba huyo ni babu, baba, kaka au mtoto wake vyovyote itakavyokuwa) atakuwa ametenda kosa na atawajibika kwa adhabu ya kifungo cha maisha au kifungo kisichopungua miaka thelathini na pia anaweza kuamriwa kulipa fidia ya kiasi kitakachoamriwa na Mahakama kwa yule aliyetendewa kosa hilo. Kunaweza kutokea mjadala wa iwapo mume uliyeachana naye ni baba wa mtoto wa binti yako lakini yote kwa yote mume uliyeachana naye atakuwa ametenda kosa la uharimu. Unaweza kuweka pingamizi kanisani ambako ndoa itafanyikia au unaweza kuomba Mahakamani. Unaweza pia kutoa taarifa kituo cha polisi kwa kitendo hicho, kwani kitendo cha uharimu ni kosa la jinai. Watoto, Mahusiano, Sheria za Ndoa na Talaka Mke ananinyima penzi/unyumba Tangu nilipomuoa, mke wangu hajawahi kuniruhusu hata kumgusa. Anasema hayuko tayari kwa hilo. Nimechanganyikiwa na sijui nifanye nini. Naweza kupata amri ya Mahakama ya kumlazimisha ashiriki nami? Bado nampenda. Mei Unaposema hakuruhusu kumgusa, tunachukulia kwamba anakunyima unyumba, yaani anakunyima haki ya ndoa. Ndoa ni mkataba na moja ya masharti ya mkataba ni kwamba mtaishi kama mke na mume na kwamba hautanyimwa tendo la ndoa. Umenyimwa haki zako hizi kwa sababu mkeo hayuko tayari. Labda ungetamani akuambie hili mapema kabla hamjaoana lakini sasa umechelewa sana. Kwa hiyo swali lako ni iwapo unaweza kupata amri ya Mahakama ya kumlazimisha ashiriki tendo la ndoa. Kutaka amri ya Mahakama kushinikiza tendo la ndoa ni kitendo cha kizamani, na siyo chaguo sahihi nyakati hizi. Kwa hiyo, hauna chaguo hilo, labda muendelee kuishi hivyo mpaka yeye atakapokuwa tayari au umpe talaka. Kunyimwa tendo la ndoa ni sababu mojawapo ambayo unaweza kuitumia kuomba talaka. Tafadhali elewa kwamba usimlazimishe kufanya mapenzi. Ingawa ni wanandoa na bado mpo kwenye mahusiano, mkeo anayo haki ya kusema hapana, na ikiwa utaendelea kumlazimisha unaweza kushtakiwa kwa kosa kubwa la ubakaji. Katika hali nyingine, unaweza kutafuta kujua sababu ya kukukatalia. Unaweza pia kufikiria kupata ushauri kutoka kwa mshauri wa ndoa. Idadi ya juu ya watoto Baba mkwe wangu amekuwa akiingilia ndoa yangu kwa miaka kadhaa sasa. Anasema kwamba nampa sana mwanae msongo wa mawazo kwa kumbebesha mimba za mara kwa mara. Siamini katika matumizi ya kondom na iko nje ya uwezo wangu kwani Mungu ametutunukia watoto wengi. Mwanasheria ameniandikia barua kwamba kuna Kanuni fulani ambazo zinataka familia lazima itumie uzazi wa mpango vinginevyo kuwe na ukomo wa idadi ya watoto ambayo mtu anatakiwa kuwa nao. Je, hii ni kweli? Juni Kwa uzoefu wetu wa miaka mingi, hatujawahi kuona sheria inayomlazimisha mtu kutumia uzazi wa mpango. Pia, hakuna sheria ambayo inaelezea idadi ya juu ya watoto ambayo mtu anatakiwa kuwa nao. Ingawa mwanasheria pamoja na baba mkwe wako wanakupotosha, siyo wazo baya kuanza kufikiria kutumia njia za asili za kuzuia ujauzito kwa sababu kudhibiti uzazi, baada ya kuwa na idadi fulani ya watoto, kunaweza kuwa na faida. Hilo nalo linategemea, na ni wazo letu tu. Kama wanasheria, hatuna ujuzi kuhusu njia za asili za uzazi wa mpango. Tunakushauri kuwasiliana na mshauri wa masuala ya jinsia na uzazi. Nataka kuoa msichana mwenye umri wa miaka ni mhitimu wa Chuo Kikuu. Ninaishi Dodoma na nipo kwenye mapenzi na msichana wa miaka Sote tunapendana sana na tunataka kuoana. Wazazi wa msichana wamekataa kutupatia baraka za kuoana. Nimefanya kila linalowezekana kuwashawishi watupe baraka zao lakini haijazaa matunda. Ni mwanya gani mwingine ninao? Juni Sheria ilivyo kwa sasa inamtaka mwanamke ambaye hajafikisha umri wa miaka kumi na nane kupata idhini ya wazazi na kama hakuna wazazi basi mlezi kabla hajaolewa. Hata hivyo, kifungu cha cha Maswali na Majibu na FB Attorneys Sheria ya Ndoa ya kinasema kwamba kama idhini imekataliwa unaweza kuomba Mahakamani ambayo baada ya kuridhika kwamba idhini imekataliwa bila sababu za msingi, inaweza kutoa idhini hiyo ambayo itakuwa sawa na idhini inayotolewa na wazazi au mlezi kutegemea na aliyepo. Hata hivyo, inashauriwa kuoa/kuolewa katika umri mkubwa zaidi baada ya msichana kupata elimu ya juu zaidi. Ulimbwende wa msichana unaweza ukaishia miaka 20, lakini elimu yake itabakia; na inawezekana hicho ndicho wazazi wake wanafikiria, na sisi tunadhani siyo vibaya kuwa na fikra hizo. Lazima pia tulilete suala hili moja kubwa kwenye akili yako. Tunachukulia kwamba unashiriki ngono na huyo msichana. Tafadhali elewa kwamba kifungu cha ( cha Kanuni ya Adhabu kinatamka kwamba mtu wa jinsia ya kiume atakuwa ametenda kosa la kubaka kama atakuwa amefanya tendo la ndoa na msichana au mwanamke kwa idhini au bila ya idhini akiwa chini ya umri wa miaka kumi na nane, isipokuwa kama mwanamke ni mke wake ambaye ana umri wa miaka kumi na tano au zaidi na hajatengana na mumewe. Kutokana na maelezo hapo juu unaweza kuona kwamba hata kama mpenzi wako anaridhia kufanya ngono na wewe, kwa umri wake, siku akitoa taarifa hii polisi, unaweza kushtakiwa kwa ubakaji ambalo ni kosa kubwa sana. Kuhudumia ujauzito ni mtu mzima na nimepata ujauzito na najua siyo kosa kisheria. Mpenzi wangu ambaye alinipa ujauzito, hana tena mapenzi na kwa sababu ananiona ati ni mkubwa na sivutii tena. Anashindwa kunisaidia na kusahau kuwa na yeye ana mama ambaye pia aliubeba ujauzito wake. Nifanye nini? Juni Kushika ujauzito kwa kawaida ni baraka na siyo laana na kama ulivyosema siyo kosa kisheria. Sheria ya Mtoto inamruhusu mama anaetarajia kujifungua kupeleka maombi ya matunzo Mahakamani na kama itaona sababu za msingi za kuamini kwamba mwanamume anaedhaniwa kuwa ni baba wa mtoto kweli ndiye na kwamba maombi ya matunzo yameletwa kwa nia njema na siyo kwa malengo ya kutishia au kwa shari, maombi yako yanaweza kufanikiwa. Hivyo una hiari ya kufungua maombi Mahakamani ukiomba amri ya matunzo kwa kipindi cha ujauzito. Kwa msaada zaidi tafadhali wasiliana na mwanasheria wako. Uhalali wa ndoa ni Mkatoliki ambaye niliolewa miaka minne iliyopita na kubarikiwa kupata watoto wawili. Hivi karibuni nimegundua kwamba mume wangu ana mke mwingine Dar es Salaam ambaye alimuoa kwa ndoa ya kikristo. Baada ya kufuatilia kwa karibu, nimegundua kwamba alimtelekeza mke na familia yake kwa ajili yangu na hakuna talaka iliyotolewa. Je, inawezekana mume wangu kuoa wake wawili? Julai Sheria ya ndoa ya Tanzania inatambua ndoa kama ni muungano wa mume na mke ambayo inakusudia kudumu mpaka mwisho wa maisha yao. Pia sheria inatambua ndoa ya kikristo kuwa ni doa ya mke mmoja. Ndoa ya mke mmoja ni ndoa kati ya mke mmoja na mume mmoja tu. Pia sheria inatambua njia zifuatazo ambazo zinaweza kufanya ndoa kufika mwisho; ( kifo cha mmoja wa wanandoa ( amri/tuzo ya Mahakama inayotangaza kuwa mmoja wa wanandoa anadhaniwa kuwa amefariki; ( amri/tuzo ya Mahakama ya kubatilisha ndoa; ( amri/ tuzo ya talaka; au ( kwa talaka iliyotolewa na Mahakama nje ya Tanzania. Watoto, Mahusiano, Sheria za Ndoa na Talaka Kwa kuwa mume wako hakupata talaka kabla ya kukuoa, ndoa yake ya kwanza ni halali na bado ipo. Sheria pia inazuia mtu mwenye ndoa ya mke mmoja kuingia kwenye ndoa nyingine. Kifungu cha cha Sheria ya Ndoa kinasema kwamba hakuna mwanamume, akiwa kwenye ndoa ya mke mmoja, kufunga ndoa nyingine. Wakati mume wako alipokuoa, alikuwa hana sifa za kufanya hivyo, na ndoa yako inaweza kuwa batili. Tunakushauri uwasiliane na mwanasheria wako kwa muongozo zaidi. Kusajili uzazi/mtoto aliyezaliwa na mke wangu tuna mtoto mzuri wa kiume ambaye mke wangu alizalishwa nyumbani na mkunga wa jadi kijijini kwetu. Ninaamini mwanangu ana uwezo wa kipekee na sitaki kumsajili kama mtoto aliyezaliwa. Nifanye nini? Je, ni lazima nimsajili? Julai Sheria ya Uandikishaji Vizazi na Vifo inakulazimisha kumsajili mtoto wako aliyezaliwa. Sheria inatamka wazi kwamba kila mtoto aliyezaliwa hai baada ya kuanza kutumika Sheria hii na ambaye usajili wake ni wa lazima, itakuwa ni jukumu la baba au mama, na kama baba au mama wakishindwa, mkazi wa nyumba ambaye kwa uelewa wake, mtoto huyo amezaliwa, na kila mmoja aliyekuwepo wakati mtoto anazaliwa, kumsajili mtoto huyo ndani ya miezi mitatu tangu kuzaliwa. Chini ya Sheria hii, kama mtu mwenye wajibu wa kusajili kizazi au kifo cha mtoto anashindwa kufanya hivyo atawajibika kulipa faini isiyozidi Shilingi laki tano au kifungo kisichozidi mwezi mmoja au vyote kwa pamoja. Hivyo, kumsajili mtoto wako ni lazima na kuna kifungo ikiwa utakiuka. Sababu kwamba hutaki kumsajili mwanao kwa sababu ana uwezo wa kipekee haitambuliki kwenye sheria zetu. Hakuna uwezekano kwamba uwezo huo utapotea kwa kumsajili mwanao. Kuolewa tena Nilikuwa kwenye ndoa kwa miaka kabla ya mume wangu kufariki miaka miwili iliyopita. Wakati wa ndoa yetu tulichuma mali kwa pamoja kwa sababu sote tulikuwa na kazi nzuri. Nimekutana na mtu ambaye ananipenda na tunataka kuoana. Ndugu wa mume wa zamani wanajaribu kunizuia kuolewa tena wakisema kwamba hairuhusiwi na kama nikifanya hivyo moja kwa moja wao watachukua mali zangu. Tafadhali naomba muongozo. Agosti Kifungu cha cha Sheria ya Ndoa hakimkatazi mwanamke kuolewa tena na kinaeleza kwamba bila kujali mila zozote zinazoenda kinyume, mwanamke aliyefiwa na mume atakuwa huru ( kwenda kuishi mahala popote apendapo; na ( kukaa bila mume au kuolewa na mume yeyote atakayeridhika naye kwa kuzingatia masharti ya kifungu cha 17; Isipokuwa, kama aliolewa katika ndoa ya kiislamu, mjane huyo hatakuwa na haki ya kuolewa tena mpaka pale kipindi cha eda kitakapokwisha. Kuhusiana na ndugu wa upande wa mume wako, kama mlimiliki mali hizo kama wamilikiwenza (joint occupiers), basi umiliki wa mali hizo moja kwa moja unahamia kwako kama mmiliki mwenza uliyesalia baada ya kifo cha mume wako. Lakini kama umiliki wa mali hizo ulikuwa ni umiliki shirika (occupiers in common), basi sehemu yako katika umiliki itabaki kwako na sehemu ya mume wako itahamishiwa kwa yeyote (mshirika mwingine) aliyetajwa kwenye wosia. Utofauti kati ya umiliki wenza na umiliki shirika ni Maswali na Majibu na FB Attorneys muhimu na watu wengi hawajui kutofautisha haya. Zawadi kwa msichana mzuri Nilikutana na msichana mzuri na tulianza mahusiano. Baada ya kumshawishi na yeye kukubali kuhusu kuoana, na kumfanya aridhike, nilimpatia zawadi nyingi sana, mojawapo ikiwa ni gari langu. Hivi karibuni nimeshtuka kuona kwamba ana mwanamume mwingine ambaye alikuwa anajifanya kama ni dereva wake na yupo kwenye mahusiano naye na tayari amekwisha toa mahari. Anakataa kunirudishia zawadi nilizomnunulia, likiwemo gari langu. Nifanye nini? Agosti Zawadi zilizotolewa wakati wa uchumba zinaweza kurudishwa kisheria kama uchumba huo usipozaa ndoa. Kifungu cha cha Sheria ya Ndoa kinamruhusu mtu kufungua shauri Mahakamani kurudisha zawadi zilizotolewa wakati wa kusubiria ndoa ambayo hata hivyo haikufanikiwa, na inaweza kurudishwa kama Mahakama itajiridhisha kwamba zawadi hizo zilitolewa kwa sharti kwamba ndoa ifanyike na siyo vinginevyo. Wanasheria wako wanaweza kukuongoza zaidi. Rafiki yangu anatembea na mpenzi wangu ni msichana mrembo na niliyeelimika. Nina mpenzi ambaye tupo kwenye mahusiano kwa miaka mitatu. Hivi karibuni kuna mtu amenidokeza kwamba rafiki yangu wa karibu anatoka kimapenzi na mpenzi wangu. Ninakumbuka kipindi cha nyuma rafiki yangu alikuwa akimsifia mpenzi wangu na kumtamani. Kuna ujumbe wa kufurahisha ambao alikuwa anamtumia mpenzi wangu ukionyesha kwamba kuna kitu kinaendelea. Nataka nimfundishe rafiki yangu kwa kumshtaki kwa kuingilia maisha yangu. Anauvunja moyo wangu kitu ambacho ni sawa na kosa la jinai. Je, siwezi kupata zuio, kumzuia kutoka na mpenzi wangu? Ninawezaje kumrudisha mpenzi wangu kisheria? Tafadhali niongoze. Agosti Ingawa tunasononeka sana moyo wako kuvunjika, tafadhali elewa kwamba mwanamume unayetembea naye ni mpenzi tu na siyo mume wako. Ingawa kimaadili inaweza isiwe sahihi kwake kutembea na nyie wote wawili, hakuna sheria inayomzuia kutembea na mwanamke mwingine. Sheria ni tofauti na maadili, kwa bahati mbaya sana, hatujawahi kuona sheria inayozuia jambo hili. Tabia za rafiki yako zinaweza kuwa za kikatili, zisizo na maadili na pengine zisikubalike; lakini siyo kinyume cha sheria na hivyo haiwezekani kushtaki. Sisi kama wanasheria hatuna utaalamu na masuala ya mahusiano na hivyo unaweza kufikiria kupata ushauri kuhusu mpenzi wako kama unaona anaweza kubadili tabia zake. Kinyume na hapo, huna jinsi, zaidi ya kuachana naye na kutafuta rafiki na mpenzi mwingine. Zuio haliwezi kutolewa kwa sababu ulizoziainisha hapo juu. Rafiki yako havunji sheria kwa kutembea na mpenzi wako. Tuchukulie mpenzi wako na rafiki yako wanashiriki mapenzi, hakuna sheria inayomzuia yeye wala mtu mwingine yeyote kujihusisha kwenye mahusiano ya kimapenzi, ilimradi tu kama kuna idhini, wapenzi wana umri sahihi, na hakuna kitu kingine kisicho cha kawaida kwenye mahusiano hayo ya kimapenzi. Mama hawatunzi/kawatelekeza watoto Kuna mwanamke mmoja ambaye ana watoto wanne lakini hawatunzi Wanaonekana kuzurura na kulala maeneo ya Gymkhana. Je hakuna sheria inayowalinda watoto hao bila kujali kwamba ni mama yao Watoto, Mahusiano, Sheria za Ndoa na Talaka ambaye anawatesa? Oktoba Sheria ya Mtoto ina Vifungu ambavyo vinamtetea mtoto. Sheria hii ina muelezea mtoto kama ni mtu yeyote mwenye umri chini ya miaka kumi na nane na inaeleza kwamba maslahi ya mtoto yatakuwa ni zingatio la msingi katika masuala yote yanayohusiana na mtoto yanayosimamiwa na taasisi za umma au taasisi binafsi za ustawi wa jamii, Mahakama au mamlaka za kiutawala. Sheria inatamka wazi kwamba mtoto atakuwa na haki ya kuishi na wazazi wake au walezi na kwamba mtu hatazuia haki ya mtoto kuishi na wazazi wake, walezi au familia na kukua katika mazingira salama isipokuwa kama itaamliwa na Mahakama kwamba kwa kuishi na wazazi au familia ( kutasababisha madhara kwa mtoto; ( kutamfanya mtoto apate manyanyaso makubwa; au ( kutakiuka maslahi mapana ya mtoto. Kwa kuzingatia masharti ya kifungu hapo juu pale ambapo mamlaka husika yenye uhalali au Mahakama imeamua kwa mujibu wa sheria na taratibu husika kwamba ni kwa masilahi ya mtoto kumtenganisha kutoka kwa wazazi wake, mtoto atapewa matunzo/hifadhi/malezi bora mbadala yaliyopo. Sheria pia inaeleza kwamba itakuwa ni wajibu wa mzazi, mlezi au mtu mwingine yeyote anayemlea mtoto kumtunza mtoto huyo na jukumu hilo linampa mtoto haki ya chakula, malazi, mavazi, huduma ya afya pamoja na kinga, elimu na muongozo, uhuru, na haki ya kucheza na kupumzika. Kutokana na maelezo hayo, tuna shauri utoe taarifa kwa afisa ustawi wa jamii wa eneo husika afanye uchunguzi husika na kupeleka maombi Mahakamani kwa maamuzi stahiki. Nyumba ndogo/Kimada anataka pesa yangu Nilikuwa kwenye mahusiano kwa muda mrefu na mwanamke ambaye tuliachana hivi karibuni. asimwambie yeyote kuhusu mahusiano yetu ikiwemo mke wangu, tuliingia mkataba kupitia mwanasheria kwamba nimlipe milioni kila mwezi na kumlipia gharama za bima za matibabu. Makubaliano yalikuwa mwanamke huyo afunge mdomo wake na kwenda kuishi kwenye mji mwingine. Nimemlipa pesa hizo kwa miaka minne na sasa nipo kwenye hali mbaya ya kifedha, anasema nimevunja mkataba kwa kutokumlipa na anakusudia kunishtaki. Ninawezaje kukabiliana na hili. Je sijamzidishia malipo? Oktoba Jibu letu litajikita kwenye utekelezaji wa mkataba ambao mliingia na siyo iwapo ukishtakiwa mke wako atajua na hasa ndiyo sababu kubwa iliyokufanya uingie makubaliano hayo. Inaonesha ulitishwa na ulikuwa kwenye hali ya uoga wakati unaingia kwenye makubaliano hayo. Haijalishi kama wanasheria wako walihusika. Haijalishi pia kama umemlipa miaka kadhaa nyuma. Maoni yetu ni kwamba mkataba huo ni batili kwa sababu unaenda kinyume na sera ya umma na uliingiwa kwa uoga baada ya kutishwa. Tukichukulia kwamba hujatuficha kitu, uwezekano wa mwanamke kushinda ni mdogo sana. Kama akikushtaki na wewe ufungue shtaka kinzani dhidi yake ukidai pesa zote ulizomlipa kwa miaka yote ya mkataba. usije kuaibika, unaweza kufikiria kumJulaisha mkeo. Ila hilo ni hiari yako na pengine unaweza kufikiria kuonana na mshauri wa ndoa kabla hujamuambia mkeo. Hakuna suala la kutosheleza kwa thamani, kwani tunaamini kwamba makubaliano hayo yalikuwa ni batili tangu mwanzo. Hivyo, Mahakama haitakwenda kwenye utoshelevu wa malipo. Maswali na Majibu na FB Attorneys Ghiliba ya ndoa Nilikuwa na mpenzi kwa miaka minne lakini baadaye tuligombana na kila mmoja alikwenda njia yake kutokana na tofauti kubwa tuliyokuwa nayo. Baadaye alipata ugonjwa wa akili na hivyo niliamua kumtibia kwa sababu familia yake si wakazi wa Dar. Baada ya kupona, nilijikuta nimempenda tena, na kwa sababu hakuwa na kumbukumbu za iwapo nilichosema kilikuwa ni kweli ama la, akaendelea kuishi na baada kumwambia kwamba tumeoana. Tumezaa watoto lakini sasa tumeanza tena matatizo. Siku moja baada ya mabishano nikamwambia ukweli na nikamfukuza nyumbani. Aliniripoti polisi na sasa nina kesi ya jinai. Inawezekanaje suala la mgogoro wa ndoa kama huu kuwa ni kesi ya jinai? Hivi polisi hawana kitu kingine cha kufanya? Novemba Suala lako ni la kipekee sana, amini usiamini, limeelezwa kwenye Kanuni ya Adhabu ambayo inatamka wazi kwamba mtu yeyote ambaye kwa makusudi na kwa kulaghai anamfanya mwanamke yeyote ambaye hakuolewa kihalali na yeye aamini kwamba ameolewa naye kihalali na akakaa naye kinyumba au akamwingilia mwanamke huyo huku akiamini kuwa ni mume wake amekosa na atawajibika kwa adhabu ya kifungo cha miaka kumi. Tunakushauri upate msaada wa kisheria kwa sababu suala lako siyo jepesi kama unavyolifikria. Haki ya mwanamke kwenye ndoadhahania Sikuwahi kuwa na ndoa rasmi lakini niliishi kwa furaha na mwanamume fulani kama mume wangu kwa miaka mitano hadi siku za hivi karibuni tulipoachana. Kipindi cha uhusiano wetu tulizaa watoto watatu na tulichuma mali kadhaa. Kwa masikitiko, hivi sasa tumetengana na ninaishi kwenye moja wapo ya nyumba tulizojenga. Nimeshauriwa na rafiki yangu wa karibu kushtaki kupata talaka, mgawanyo wa mali pamoja na matunzo ya watoto. Hata hivyo watu wengine wanasema sitapata hata Shilingi kwa sababu hatukuwa na doa rasmi. Tafadhali nishauri. Novemba Sheria ya Ndoa inatamka kwamba ikiwa mwanamke na mwanamume wameishi pamoja kwa kipindi cha zaidi ya miaka miwili na kwa kipindi hicho wameishi kama mke na mume, kutakuwa na dhana inayoweza kukanushwa kwamba wameoana na hivyo kama mume wako wa zamani hana ndoa nyingine halali na jamii inayowazunguka inawachukulia kama mke na mume, kanuni ya ndoa dhahania itatumika kwenye kesi yako. Unachotakiwa ni kuiridhisha Mahakama yenye mamlaka kwamba mmekuwa kwenye mahusiano kwa zaidi ya miaka miwili, watu walikuwa wanawachukulia kama mke na mume na kwamba mlichuma mali hizo kwa pamoja. Kwenye dhana ya ndoa dhahania, mwanamke atachukuliwa kama mke halali isipokuwa tu hataweza kupeleka maombi ya talaka au kutengana. Hivyo huwezi kupeleka maombi ya talaka au kutengana Mahakamani kwa sababu muunganiko wenu ulikuwa ni wa kidhahania tu. Hata hivyo sheria inakupa haki ya kuomba matunzo kwa ajili yako na mtoto. Una haki pia ya kuomba malezi/matunzo ya watoto mliowapata katika mahusiano yenu na nafuu nyinginezo, ikiwemo kugawana mali mlizochuma pamoja. Tunakushauri uwasiliane na mwanasheria wako kwa mwongozo zaidi. Gari aina ya Mercedes Benz S Class kwa ajili ya mke ni mwanamke mlimbwende sana, wengi wananitamani. Wanawake wengi Watoto, Mahusiano, Sheria za Ndoa na Talaka wanapinga ukweli huu, lakini nitakueleza wazi kwamba niliamua kuolewa na mtu tajiri. Kabla ya ndoa, aliahidi kuninunulia gari jipya aina ya Mercedes Benz S Class la mwaka 2011, gari ambalo hajaninunulia mpaka sasa. Anasema “amefulia”, ingawa najua sio kweli, pengine anatumia faida ya kuwa tayari ameshanioa kutokutimiza ahadi yake. Je, ninaweza kufungua madai ya talaka kwa kuwa sitaki kuishi na mwanamume asiye mwaminifu? Naamini sheria inataka wanawake warembo kama kuhudumiwa vizuri. Januari Sheria ya Ndoa ya Tanzania inatoa vigezo ambavyo vinapaswa kuzingatiwa katika kudai talaka pale ambapo ndoa inapokuwa imevunjika bila uwezekano wa kurekebishika. Sababu zifuatazo zimetolewa: ( uzinzi uliofanywa na mmoja wa wanandoa, hasa kama tendo la uzinzi limefanyika zaidi ya mara moja au kutokoma kwa tabia hii licha ya kuonywa; ( tabia ya uzinzi kwa upande wa mlalamikiwa; ( ukatili, uwe wa kiakili au wa kimwili, unaosababishwa na mlalamikiwa kwa mlalamikaji au kwa watoto; ( kupuuzwa kwa makusudi kwa mlalamikiwa; ( mlalamikiwa kumtelekeza mlalamikaji kwa kipindi cha angalau miaka mitatu, na Mahakama imethibitisha kwamba ni kwa makusudi; ( kutengana kwa hiari au kwa amri ya Mahakama, ambapo utengano huo umeendelea kwa angalau miaka mitatu; ( kifungo cha maisha kwa mlalamikiwa au kipindi kisichopungua miaka mitano, kwa kuzingatia urefu wa muda wa kifungo na hali ya kosa ambalo alihukumiwa nalo; ( ugonjwa wa akili kwa mlalamikiwa, ambapo angalau madaktari wawili, mmoja wao awe aliyehitimu au awe na uzoefu wa ugonjwa wa akili, kuwe na uhakikaa kuwa hakuna tumaini la kutibika au kupona kwa mlalamikiwa; ( kubadilisha dini kwa mlalamikiwa, ambapo pande zote wakati wa ndoa walikua na imani moja na ambapo kwa mujibu wa sheria za imani hiyo, kubadilisha dini kunafuta ndoa au ni moja ya misingi ya kutengua ndoa. Kutokana na maelezo hapo juu, ni dhahiri kwamba kukosa kwako Mercedes hakujitoshelezi kuingia kwenye vigezo vilivyoainishwa hapo juu. Hakika kutokununuliwa Mercedes Benz hakuwezi kuchukuliwa kuwa ni ukatili. Ikiwa unaomba tu talaka kwa sababu ya kutokununuliwa Benz, tunadhani huenda usifanikiwe kupata talaka hiyo. Tukudokezee tu kwamba katika nchi nyingine, tofauti na Tanzania, madai ya talaka yanaweza kufunguliwa kwa idhini ya pande zote. Kwa Tanzania, hali ni tofauti kwa kuwa hamuwezi kukubaliana kwenda Mahakamani kuomba talaka. Ni kweli Sheria ya Ndoa ipo nyuma ya wakati, lakini bado inabaki kuwa ni sheria nzuri hata leo. Mwisho, sheria haitofautishi wanawake wazuri na wanawake wabaya kwanza uzuri wa mtu upo machoni pa mtazamaji. Mwanasheria wako anaweza kukuongoza zaidi. Harusi/Ndoa ya siri na kutokutoa taarifa Ninataka kuoa lakini nataka harusi/ndoa ya faragha sana. Sitaki kuujuza umma kuhusu nia yangu ya kutaka kuoa na sitaki mtu yeyote kuhudhuria ibada ya ndoa. ni mtu msiri sana na hivyo ningependa kujua kama sheria za Tanzania zinaruhusu sherehe hizo. Januari Sheria ya Ndoa inatamka bayana kwamba pale mwanamume na mwanamke wanapotaka kuoana, watatoa taarifa angalau siku ishirini na moja kabla ya siku wanayopendekeza kufunga ndoa. Hata hivyo, Msajili Mkuu anaweza, kwa leseni na kwa fomu maalum, kuondoa sharti la utoaji taarifa, kama inavyotakiwa chini ya sheria ikiwa, tu, ameridhika kwamba watu hao Maswali na Majibu na FB Attorneys hawako kwenye mahusiano yaliyozuiliwa, hakuna kipingamizi cha ndoa nyingine, watu hao hawako chini ya umri wa ndoa na ikiwa ni chini ya umri, basi idhini inayohitajika imepatikana na Msajili Mkuu lazima ajiridhishe kwamba, kuna sababu nzuri, na za kutosha kufanya hivyo. Kwa hiyo inawezekana kuondokana na suala la kutoa taarifa kama inavyotakiwa chini ya sheria iwapo tu umetimiza masharti yanayotakiwa na pia Msajili Mkuu ameondoa sharti hilo la kutoa taarifa. Hata hivyo, sheria iko wazi kwamba mtu yeyote anaweza kuhudhuria sherehe ya ndoa ya kiserikali, hivyo hatuamini kama unaweza kuwa na sherehe ya ndoa binafsi; hata hivyo unaweza kufanya harusi ya faragha na idadi ndogo ya watu au unaweza kuamua kutokukaribisha mtu yeyote kwenye harusi yako na kufurahia wewe mwenyewe. Mume anataja majina ya vimada wake ndotoni Nimekuwa kwenye ndoa kwa miaka hivi sasa na kwa kipindi cha miaka iliyopita nimekuwa na shaka kwamba mume wangu amekuwa kwenye mahusiano na mwanamke fulani aliyekuwa akifanya nae kazi huko nyuma. Imekuwa vigumu kuthibitisha hili na daima amekuwa akikanusha. Wiki chache zilizopita, wakati amechoka sana kutokana na safari ya ughaibuni, mume wangu alitamka jina la mwanamke karibu mara tatu hivi akiwa usingizini. Nataka kudai talaka. Nifanye nini? Machi Sababu za kuomba talaka ni pamoja na ukatili na uzinzi ambazo husababisha ndoa kuvunjika pasipo kurekebishika. Kumtuhumu tu mmeo kwa kutaja jina la mwanamke mwingine usingizini siyo uzinzi. Ndoto ni ndoto wakati mwingine upata njozi za kifo, wakati mwingine ajali, na wakati mwingine mizimu. Njozi nyingi si za kweli, hivyo ndivyo tunavyoamini. Unaweza kumpa faida ya shaka na kujadili hili na mshauri wa ndoa. Kwa vyovyote vile, katika maandalizi yako ya kudai talaka, ambayo unaonekana kusisitiza, unapaswa kushauriana na wanasheria wako. Ndoa ya jino la dhahabu Nilimuoa msichana ambaye nilimpa jino la dhahabu. kuonesha upendo wetu, jino lake moja liliondolewa na kubadilishwa kuweka jino la dhahabu. Wakwe zetu wameharibu ndoa yetu na tumekuwa na ugomvi kila siku. Anataka talaka na nipo tayari kumpa lakini kwa sharti kwamba anipe jino langu la dhahabu au alinunue kutoka kwangu. Unawezaje kunisaidia? Aprili Jino ulilompatia ilikuwa ni kama zawadi ya ndoa na harusi kwa mke wako na likawa ni kama sehemu ya mali zake binafsi, na hivyo hakuna uwezekano wa kurudishiwa. Hata kama unaweza, itamaanisha kuling’oa kutoka kinywani mwa mkeo, kwa sababu kwa sasa limeshakuwa sehemu ya mwili wake. Kuna mamia ya kesi za kigeni ambazo zimewahi kuhoji iwapo jino la bandia ni sehemu ya mwili au la, na nyingi zake zimeamua kwamba jino bandia ni sehemu ya mwili wako baada ya kuwekwa. Kwa kuzingatia hili, kuondolewa kwa jino ni kinyume na sera ya umma na tunaamini hakuna uwezekano kwamba unaweza kurudishiwa jino lako. Iwapo kama linaweza kuondolewa kwa urahisi, ulimpa kwa masharti gani, ikiwa ni pamoja na jino lake lililotolewa (ikiwa utashinda kesi dhidi yake) na kadhalika. Yote kwa yote, inaonekana una kesi ngumu dhidi ya mkeo. Labda kama unaweza kumpa punguzo na anaweza kununua, vinginevyo itakuwa vita kubwa ya kisheria Mahakamani. Watoto, Mahusiano, Sheria za Ndoa na Talaka Ugomvi juu ya malezi ya watoto ni mwanamke ninayeishi Dar es Salaam. Miaka miwili iliyopita nilizaa mtoto wa kike ambaye baba yake mzazi ni mwalimu anayeishi Mwanza. Miezi nane baada ya kumzaa mtoto huyu nilisafiri nje ya nchi kibiashara. Nilimwacha mwanangu na bibi yake (mama wa baba wa mtoto) anayeishi Morogoro. Baada ya kurudi Tanzania nilikwenda kumchukua mtoto wangu lakini bibi amekataa kabisa kuniruhusu kumchukua mtoto wangu. Jibu analonipa ni kwamba, kulingana na mila zao siwezi kuishi na mtoto mpaka niolewe. Binafsi sina nia ya kuolewa kwa sababu huko nyuma niliwahi kuwa katika ndoa mbaya. Nifanye nini? Aprili Kisheria mtoto ana haki ya kuishi na wazazi wake. Haki hii imetolewa wazi chini ya Sheria ya Mtoto, Na. ya Vivyo hivyo, kama mzazi pia una haki ya kumlea mwanao. Ikiwa bibi hataki kukuruhusu kumchukua mtoto wako tunakushauri kupeleka maombi Mahakamani kupata malezi ya mtoto. Chini ya Sheria ya Mtoto kuna dhana inayoweza kubatilishwa kwamba inafaa mtoto aliye chini ya umri wa miaka saba kulelewa na mama yake, kuamua iwapo dhana hiyo itumike kwenye mazingira fulani, itategemea na maelezo ya kesi husika lakini Mahakama itazingatia haja ya kutokumsumbua mtoto kwa kubadilisha mlezi. Kwa kuwa hakuna mazingira ya usumbufu huo kwa malezi bora ya mwanao, tunadhani Mahakama itatumia dhana hiyo na kuamuru mtoto alelewe na mama yake. Mila ambazo bibi yake anazizungumzia hazipaswi kukuzuia kumlea mtoto wako. Unabaki kuwa mama mzazi wa mtoto labda kama kuna sababu nyingine ambazo hujatushirikisha, unastahili kupata matunzo ya mtoto (kutoka kwa baba). Zaidi ya hayo, ndoa kama taasisi ni uhusiano ambao watu wanapaswa kuingia kwa hiari yao wenyewe. Kwa hiyo sababu kwamba haujaolewa na baba wa mtoto wako haitoshelezi kukunyima haki yako ya kumlea mwanao. Mwanasheria wako anaweza kukuongoza zaidi. Uthibitisho wa baba wa mtoto Ninakabiliwa na hali isiyo ya kawaida ambayo inaniondolea furaha yangu. Nimekuwa na uhusiano wa kimapenzi na mwanamke mmoja kwa muda mrefu, na baadaye alipata ujauzito. Kwa bahati mbaya, alifariki wakati wa kujifungua. Bahati nzuri mtoto alipona. Baada ya mazishi, mwanamume mwingine alijitokeza na kudai kuwa yeye ndiye baba halisi wa mtoto na ule ujauzito wa marehemu ulikuwa ni wake. Ninaamini ndiye nilikuwa mwanamume pekee kwake, na ndiye pekee niliyekuwepo wakati akijifungua. Kila mmoja wetu anadai kuwa ndiye baba, na ninaamini huyu mwanamume aliyejitokeza amepandikizwa tu. Je, sheria inasemaje kwenye hali kama hiyo? Vipi kuhusu gharama nilizotoa wakati wa ujauzito, ninawezaje kurudishiwa gharama zangu iwapo itabainika kuwa mtoto siyo wangu? Ninaweza kuruhusiwa kumtunza mtoto? Mei Masuala yanayohusu baba mzazi na matunzo ya watoto yanashughulikiwa na Sheria ya Mtoto, Na. ya Sheria hii inatoa fursa kwa mtoto, mzazi, mlezi, afisa ustawi wa jamii au mtu yeyote mwenye maslahi na mtoto, kwa ruhusa maalum ya Mahakama, kupeleka maombi mahakamani kuthibitisha baba wa mtoto. Sheria hii pia inaeleza namna ambavyo maombi haya yanatakiwa kufanywa. Inaruhusu maombi hayo kufanyika kabla mtoto hajazaliwa, baada ya kifo cha baba au mama wa mtoto, kabla mtoto hajafikia Maswali na Majibu na FB Attorneys umri wa miaka 18, au kwa ruksa maalum ya Mahakama, baada ya mtoto kufikisha umri wa miaka Kuhusu kurudishiwa gharama za wakati wa ujauzito, na mama wa mtoto akiwa amekwishafariki, hatuna uhakika utamshtaki nani akurudishie gharama hizo. Hakuna uwezekano wa shtaka lako kufanikiwa dhidi ya baba halisi wa mtoto, lakini wanasheria wako wanaweza kukuongoza zaidi. Swali kuhusu malezi ya mtoto linahitaji umakini zaidi. Lengo kuu la sheria ni kuhakikisha kwamba maslahi bora ya mtoto yanazingatiwa. Kama mtoto ni wa kwako kweli, uwezekano ni mkubwa wa kuruhusiwa kumlea mtoto, baada ya kuzingatia uwezo wako wa kumtunza na kumlea, uwezo wa kifedha, n.k. Inafahamika kwamba mtoto anaweza kulelewa vizuri zaidi na mwanamke kuliko mwanamume. Hivyo, uwepo wa mama yako au mwanamke mwingine kwenye familia yako mwenye uwezo wa kutoa mwongozo wa malezi au msaada stahiki, itasaidia sana iwapo kutakuwa na mgogoro juu ya malezi ya mtoto. Kuchanwa kwa hati za ndoa Bila kujua, mwanangu wa kiume wa miaka alikuwa anatembea na mwanamke ambaye anamzidi kama miaka hivi. Mwanamke huyo alifanikiwa kumshawishi mwanangu amuoe na walikwenda kufunga ndoa ya Serikali jijini Dar es Salaam. Kwa bahati nzuri, dreva wangu ambaye nimekuwa nae kwa miaka 30, ndiye aliyemwendesha mwanangu mpaka sehemu ambayo walitakiwa kusaini hati za ndoa. Alihisi kuna kitu hakiendi sawa na hivyo akanipigia simu. Kwa haraka nilikwenda na kuingia kwenye ofisi ambayo zoezi la kutia saini lilikuwa likifanyika na sikuamini kumbe walikuwa wameshasaini. Nilichukua hati zile na kuzichanachana huku nikimwambia Msajili tatizo lililopo. Nina maswali mawili; moja inawezekana mwanamke mzee kama yule akamrubuni mtoto huyu wa miaka 20? Mbili, kwa kuwa hati zilichanwa na hivyo hakuna ushahidi wa ndoa, je ndoa hii bado ni halali? Juni Kwa kuanzia, mwanao yupo juu ya umri wa kisheria wa kuoa, hivyo wewe ujue au usijue, bado yeye anaweza kuoa. Hata hivyo, tunaelewa hisia zako kwamba kwa umri wake anaweza kuwa bado ni mdogo na hasa kuwa katika ndoa na mwanamke ambaye amemzidi sana umri. Ndoa ilifanyika pale walipokwenda kwa Msajili na kusaini hati zilizowekwa mbele yao na tunachukulia hati hizo zilishuhudiwa vyema. Inaonekana hilo lilifanyika hivyo wakati unaingia chumbani, mwanao alikuwa tayari ameshaoa. Kuchana tu hati za ndoa hakumaanishi kwamba ndoa imebatilishwa au haikufungwa. Ndoa bado ipo na namna pekee mwanao anaweza kutoka kwenye ndoa hiyo ni kufungua talaka. Hivyo kama mwanao atatoa au anahitaji talaka ni uamuzi wake na siyo wako. Wanasheria wako wanaweza kukuongoza zaidi. Hadhi ya ndoa ya kimila na mchumba wangu ni wakristo lakini mchumba wangu anataka kwanza tufunge ndoa ya kitamaduni kabla ya ndoa ya kanisani. Je, hilo linawezekana? Madhara yake ni yapi? Je, ndoa ya kimila inatambulika Tanzania? Julai Sheria ya Ndoa inatambua ndoa za kimila, kidini na kiserikali. Ndoa za kimila ndiyo hizo unazoziita ndoa za kitamaduni; ndoa za kidini ni zile zinazofungwa kidini, yaani, kiislamu, kikristo, kihindi n.k. Ndoa za kiserikali ni zile zinazofungwa na maafisa wa Serikali walioruhusiwa. Tanzana inatambua Watoto, Mahusiano, Sheria za Ndoa na Talaka ndoa za kimila na zina hadhi sawa na ndoa nyingine zozote yaani, za kiserikali na kidini. Unatakiwa kufahamu kwamba ndoa za kimila zinachukuliwa kama ni ndoa za wake wengi na hivyo anaweza kuoa mke zaidi ya mmoja na hivyo hivyo wewe unaweza usiwe mke pekee. Sheria ya Ndoa inatamka kwamba ndoa iliyofungwa Tanganyika (Tanzania Bara) inaweza kubadilishwa, kama mwanamume alikuwa na mke mmoja, kutoka ndoa ya mke mmoja kwenda wake wengi, kwa tamko maalum lililotolewa na mume na mke, kwamba wote kwa hiari yao wenyewe wamekubali mabadiliko hayo. Tamko hilo litatolewa mbele ya Jaji, Hakimu Mkazi au Hakimu wa Wilaya na litakuwa la maandishi, litasainiwa na mke na mume na mbele ya mtu anayeshuhudia wakati wa kulitoa. Unatakiwa uelewe kwamba, hakuna ndoa inayoweza kubadilishwa, kutoka mke mmoja kwenda wake wengi na kutoka wake wengi kwenda mke mmoja kwa namna nyingine zaidi ya njia ya tamko kama ilivyoelezwa hapo juu. Hivyo kama mtaoana kwa ndoa ya kimila, ni lazima muibadilishe kuwa ndoa ya mke mmoja kwanza ndipo muendelee kuoana kanisani isipokuwa kwamba mmeo hatakiwi kuwa na mke mwingine kwa sababu kubadili kwenda ndoa ya mke mmoja hakutakuwa halali kama mmeo atakuwa na mke zaidi ya mmoja. Kama mtaoana kwa ndoa ya kikristo wakati ana mke mwingine, ndoa ya kikristo haitakuwa halali kwa sababu ndoa ya kimila itakuwa juu ya ndoa ya kikristo. Tunapendekeza umuulize kwa nini anataka kwanza ndoa ya kimila. Pia tunashauri nyote mumtafute mtaalam wa masuala ya ndoa. Kupata taarifa za simu Nadhani mke wangu anafanya udanganyifu kwa sababu wakati wote ametingwa sana na simu yake. Nilijaribu kupata meseji na historia ya miito kutoka kampuni ya simu anayotumia lakini walikataa kwa sababu kwamba taarifa hizo ni za siri na hawawezi kuzidukua/kuzivujisha kwangu. Ninawezaje kupata taarifa hizo kutoka kampuni ya simu? Tafadhali elewa, ninahitaji kuzipata bila yeye kujua. Napenda kuuliza pia, je kupiga busu ni uzinzi? Je, inawezekana mtu anayezini na mke wangu kuunganishwa kwenye kesi ya talaka? Septemba Kanuni za Mawasiliano (Ulinzi kwa Mtumiaji) zinatamka mwenye leseni kutofuatilia wala kutoa maudhui ya taarifa zozote za mteja zinazopitia kwenye mfumo uliopewa leseni, isipokuwa kama inavyotakiwa na kuruhusiwa na sheria inayotumika. Hivyo kampuni ya simu ipo sahihi kukuzuia kupata kumbukumbu za simu za mke wako. Unatakiwa pia kuelewa kwamba haki ya faragha inalindwa na Katiba ya Jamhuri ya Muungano wa Tanzania. Kisheria, kampuni za mawasiliano zitawajibika kutoa taarifa hizo kama mwenye namba ataziomba au kwa amri ya Mahakama yenye mamlaka husika au kama polisi wanazihitaji kwa malengo ya kiuchunguzi. Kama unaona ni lazima kwako kuthibitisha iwapo mke wako ni mwaminifu au siyo, tunakushauri uwasiliane na mkeo aiombe kampuni ya mawasiliano impatie taarifa zake za mawasiliano ambazo unaweza kuziangalia, vinginevyo, hakuna uwezekano kwamba Mahakama itatoa amri hiyo kwa sababu za udanganyifu pekee. Maelezo yako yanayofuata ni kwamba mke wako ambaye siyo mwaminifu (au mume kwa maana hiyo) hatoi ushirikiano kwa mwenzi wake. Hilo ni kweli na kwa bahati mbaya mke na mume wanachukuliwa tofauti pale linapokuja suala la faragha. Kuhusu swali lako la pili, iwapo kubusu ni uzinzi. Kwa bahati nzuri au mbaya, uzinzi haujafafanuliwa kwenye Sheria ya Maswali na Majibu na FB Attorneys Ndoa ya Tanzania. Kupiga busu nako pia hakujafafanuliwa kwa sababu unaweza kuwa na busu la mdomo, shavuni na aina nyingine za busu, na baadhi yake zinategemea na aina ya mila na desturi za mahala ambapo mtu anaishi. Wakati mwingine zinaweza kuwa kitu cha kawaida bila kuchukuliwa kama ni uzinzi. Kwa mfano pale busu la mdomo linapochukua muda mrefu kidogo inaweza kuchukuliwa ni dalili za wazi kwamba mahusiano ya kiuzinzi yapo, wakati busu la shavu ni la kawaida siku hizi. Ni ngumu kukujibu swali lako bila kujua aina ya busu, muda, mara ngapi, watu wanaohusika n.k. Mara nyingi, ngono ya aina yoyote huchuliwa kama uzinzi. Mwisho, ni iwapo mtu anayehisiwa kutembea na mkeo anaweza kuunganishwa kwenye maombi ya talaka, jibu ni ndiyo lakini kwa maelekezo ya Mahakama husika unaweza kumuunganisha mtu huyo kama mdaiwa mwenza. Unaweza pia kudai fidia kutoka kwa mtu huyo. Tunakushauri uwasiliane na mwanasheria wako kwa mwongozo zaidi. Mume anafuga ndevu na kuvaa hereni mbili Nimeolewa na mwanamume ambaye nimekuwa kwenye mahusiano naye kwa zaidi ya miaka kumi. Tulioana mwaka jana na ghafla ameamua kufuga ndefu na kuvaa hereni mbili, kitendo ambacho kinamwondolea mvuto na hivyo kunikera. Mwanzoni nilidhani ni utani, sasa chaguo liko wazi kati ya ndevu zake na talaka. Jambo hili ni la kushangaza lakini ndiyo ukweli wenyewe. Nimekubali matokeo na sitaki kuendelea tena. Hata hivyo mwanasheria wangu anasema kupata talaka kwa sasa na kwa sababu hizo haiwezekani. Hata hivyo, huyu ni mwanasheria yule yule ambaye mume wangu anamtumia na anaweza kuwa na maslahi binafsi. Je, ushauri wa mwanasheria huyu ni wa kweli? Tafadhali niongoze. Desemba Ni kweli Sheria ya Ndoa ya Tanzania imepitwa na wakati na hairuhusu talaka ya maridhiano. Sheria inataka kwamba ni lazima kuwe na sababu, miongoni mwazo ni , uzinzi, tabia za kingono zisizokubalika n.k. uwe na sababu halali za kuomba talaka. Muonekano au mabadiliko ya muonekano, kama ilivyo kwa kesi yako hapa, siyo sababu ya msingi ya kuomba talaka na haiwezi kutolewa chini ya sheria zetu. Kwa kuwa ndoa yako ipo chini ya miaka miwili, isipokuwa kama unaweza kuthibitisha ugumu wa kipekee, sheria inazuia talaka ndani ya muda huo. Kuna kama kipindi cha kupoa/mpito ambacho, kwa miaka ya sasa, kimsingi kimepitwa na wakati. Ziko juhudi za kubadilisha sheria yetu ya ndoa lakini kwa sasa huo ndiyo ukweli. Tunakushauri uwasiliane na mshauri wa ndoa aweze kuzungumza na nyote wawili juu ya jambo hili. Tunakutakia kila la heri. Picha za harusi magazetini ni mtu maarufu sana na nilifunga ndoa na kufanya harusi ya kifahari. Wakati wa harusi, baadhi ya mapaparazi/wapiga picha walijipenyeza na kunipiga picha. Nilitokea kwenye magazeti yote makubwa/maarufu na sasa mpenzi wangu/kimada amekasirika kuhusu ndoa yangu na mwanamke huyu mpya. Je, mnaweza kunisaidia? Ninaweza kuwashtaki wenye magazeti? Machi Hatujui ni msaada gani unahitaji kutoka kwetu. Kinachotuchanganya zaidi ni kwamba umeoa na bado unaendeleza mahusiano na mpenzi wako/kimada, ikiwa na maana kuwa una mahusiano ya kizinzi nje ya ndoa. Bila kujali kama wewe ni maarufu na kama hujui, uzinzi ni sababu mojawapo ya talaka na anayepaswa kukasirika ni mke wako na siyo mpenzi wako. Unatakiwa kukumbuka kiapo chako kwenye ndoa na unahitaji kuonana Watoto, Mahusiano, Sheria za Ndoa na Talaka na mshauri wa masuala ya ndoa na siyo wanasheria. Kuhusu wapiga picha/mapaparazi, kwa taarifa chache tulizonazo kukuhusu, hatujui iwapo umekashfiwa au haki yako ya faragha imeingiliwa. Inavyoonesha, lalamiko lako kubwa ni kwamba mpenzi wako hana furaha na ndoa yako hiyo, jambo ambalo halikupi haki ya kuwashtaki wenye magazeti. Vile vile unadai kwamba wewe ni maarufu na kama ni kweli wewe ni maarufu kama unavyofikiria pia itakuwa ni ngumu kwako kuwashtaki wenye magazeti kwa shtaka la kukashfu. Watu maarufu wapo kwenye macho ya umma na ni lazima utegemee mambo kama haya kutokea. Tunakushauri uwasiliane na mshauri wa ndoa na pengine Mchungaji. Unahitaji kuelewa maana hasa ya kuwa kwenye ndoa. Wanasheria wanaweza wasiwe na msaada mkubwa katika hili lakini unaweza kuwajaribu pia. Kumwakilisha mtu kwenye ndoa ni mtu mwenye shughuli nyingi na ninafanya kazi kwenye kampuni kubwa sana nje ya Tanzania. Mchumba wangu anasisitiza tuoane chini ya sheria za Tanzania, kwangu ni vigumu sana kupata muda huo. Ninaweza kujaza fomu zangu za ndoa na kuzituma kwa Msajili Jijini Dar es Salaam na hivyo kutufungisha ndoa? Ninajua nchi nyingine zinaruhusu aina hizo za ndoa ambapo huhitaji kuwepo moja kwa moja. Katika namna nyingine, je kaka yangu anaweza kuhudhuria na kusaini cheti cha ndoa kwa niaba yangu kwa kutumia hati ya uwakilishi. Ninawezaje kuoa bila kufika Tanzania? Machi Ingawa tunafurahi kwamba una shughuli nyingi na unafanya kazi kwenye kampuni kubwa, ni lazima uwepo kwenye chumba cha kusaini vyeti vya ndoa. Huwezi kuwa kwenye ukumbi wa mkutano, Skype au kutuma karatasi zako. Ndoa ni tendo takatifu na Sheria ya Ndoa inaeleza kwa uwazi kwamba ni lazima uwepo na inatamka kwamba ndoa itakuwa batili iwapo pande zote mbili hazitakuwepo zenyewe wakati wa ndoa. Hatujawahi kusikia nchi inayoruhusu ndoa ya uwakilishi au masafa marefu. Kuhusu kaka yako kuhudhuria ndoa, tafadhali elewa kwamba huwezi kumpa kaka yako hati ya uwakilishi kusaini vyeti vya ndoa. Kwa jinsi tunavyojua, iwapo atasaini, ataishia kuwa mume wa mchumba/mpenzi wako. Hata hivyo, wanasheria wako wanaweza kukuongoza zaidi. Uhanithi na ndoa Niliolewa na mwanamume kwa ndoa ya kutafutiwa mume, lakini nimekuja kung’amua kwamba ni hanithi. Ingawa ninatamani sana kumsaidia, lakini jambo hili haliwezekani kwa sababu hali yake haitibiki. Je, ndoa hii inaweza kusimama/ kuendelea? Machi Kwa ujumla uhanithi ni hali ya kimwili au kisaikolojia ambayo inamfanya mwenza kushindwa kushiriki tendo la ndoa. Hata hivyo, kukataa kufanya mapenzi na mwenzi wako siyo uhanithi, wala kushindwa kuzaa pia siyo uhanithi. Kwa ujumla, iwapo utapeleka maombi ya talaka dhidi ya mpenzi wako kwa sababu za uhanithi, utahitaji kuthibitisha. Jambo hilo litakutaka uiombe Mahakama kumlazimisha mwenzi wako kufanyiwa uchunguzi wa kimwili na kisaikolojia na wataalamu wa afya waje kuthibitisha. Kifungu cha cha Sheria ya Ndoa nchini Tanzania kinatamka kwamba kwa kuzingatia masharti ya kifungu cha na 98, ndoa itakuwa batili iwapo: ( wakati wa/ baada ya ndoa ( upande wowote kushindwa Maswali na Majibu na FB Attorneys kushiriki tendo la ndoa; au ( ) upande wowote unaugua ugonjwa wa akili au kifafa; au ( ) mmoja wa wanandoa kudhihirika kuwa alikuwa na ugonjwa wa zinaa; au ( ) mwanamke kudhihirika kuwa alikuwa na mimba ya mwanamume mwingine; au ( mwanandoa mmoja kukataa kwa makusudi kushiriki tendo la ndoa tangu ndoa ilipofungwa; au ( mwanamke hajatimiza umri wa miaka na ridhaa iliyotakiwa kutolewa chini ya kifungu cha haijatolewa na Mahakama inaona kuna sababu nzuri za kutengua ndoa. Kifungu cha 40, ndoa batilifu itaendelea kuwa ndoa halali hadi hapo Mahakama itakapoitengua. Kutokana na maelezo hapo juu, unaweza kuona kwamba kwa kuwa mume ameshindwa kushiriki tendo la ndoa, ndoa itakuwa batilifu, yaani, inaweza kutenguliwa na hivyo unaweza kuomba talaka. Sheria haisemi kwamba ndoa hiyo ni batili, yaani haipo tokea mwanzo, ikiwa na maana kwamba huwezi kuomba talaka. Wanasheria wako wanaweza kukuongoza zaidi. Kukataa kuongeza mke mwingine katika ndoa ya mitala ni mmoja wa wake wawili wa mwanamume fulani. Mume anatutegemea sana kuweza kuishi. mwenyewe nafanya kazi kwa bidii kwa ajili ya familia yetu. Cha kushangaza, mume wetu anataka kuongeza mke mwingine. Tumemkatalia lakini anasisitiza kwamba sisi sote tumeolewa kwenye ndoa ya mitala na hivyo hatuwezi kumzuia. Nina hofu juu ya ndoa yake mpya kwa sababu mwanamke anayetaka kumuoa afya yake inatiliwa mashaka. Tumetonywa kwamba tangazo la kusudio la kufunga ndoa limeshatolewa kwenye ofisi ya Msajili. Je, kuna namna ya kuepuka au kuzuia ndoa hii? Machi Kifungu cha cha Sheria ya Ndoa kinazungumzia hali kama yako. Kifungu hicho kinatamka kwamba iwapo mwanamume aliyefunga ndoa ya wake wengi/mitala anatoa tangazo la kusudio la kufunga ndoa, mke wake, au kama ana mke zaidi ya mmoja, yeyote kati ya wake zake anaweza kuweka pingamizi kwa Msajili au afisa msajili ambaye tangazo la kufunga ndoa limetolewa kwa misingi kwamba kwa kuzingatia hali ya kipato cha mume, kuoa mke mwingine kunaweza kupelekea ugumu wa maisha usiomithilika kwa mke au wake zake wa sasa na watoto kama wapo; au mwanamke anayekusudia kumuoa ni mwenye tabia mbaya au anaugua magonjwa ya kuambukiza au ya zinaa au anaweza kuleta ugomvi/kutoweka utulivu. Mara pingamizi linapotolewa kwa Msajili au afisa msajili, ndoa hiyo haitafungwa mpaka pingamizi hilo litakapoamuliwa na Baraza la Usuluhishi wa Ndoa. Tunashauri wewe na mke mwenzio kufuata njia iliyoelezwa hapo juu. Hili pia linaweza kutatuliwa na wazee kwenye ukoo wako. Vinginevyo unaweza kuwasiliana na mshauri wa masuala ya sheria za familia kwa hatua stahiki. Ndoa za jinsia moja nchini Tanzania Tumefunga ndoa ya jinsia moja na tunataka kutembelea Tanzania wakati wa siku za mapumziko. Ninataka kujua, je ndoa za jinsia moja zinaruhusiwa nchini Tazania? Machi Ndoa za jinsia moja haziruhusiwi kabisa nchini Tanzania. Sheria ya Ndoa inatambua ndoa kama ni muunganiko wa mwanamke na mwanamume na siyo mwanamume na mwanamume mwingine. Jambo hilo pia ni geni kwenye tamaduni za kitanzania na linachukuliwa kuwa ni utovu/ukosefu wa maadili. Mahusiano kama hayo ya mwanamume na mwanamume Watoto, Mahusiano, Sheria za Ndoa na Talaka yanaadhibiwa vikali chini ya Sheria ya Kanuni ya Adhabu. Ingawa hauzuiliwi kuja nchini Tanzania, lakini tunakushauri kuwa makini na tabia na vitendo vyako. Unaweza kuwasiliana na mwanasheria wako kuhusu nini cha kufanya na cha kutokufanya. Akaunti ya pamoja ya mke na mume na mume wangu tumefungua akaunti ya pamoja benki Jijini Dar. pekee ndiye ninayefanya kazi kwenye familia na mume wangu hafanyi kazi yoyote na anatumia muda wake mwingi kuangalia televisheni. Kwa bahati mbaya nimekuwa nikiweka fedha kwenye akaunti ya pamoja kwa muda wa miaka na sasa ninahitaji kuchukua fedha zangu. Mume wangu anakataa kusaini fomu ya kuchukua fedha iwapo sitampatia nusu ya fedha hizo. Benki haitaki kutoa fedha kwangu peke yangu. Ninaweza kuishtaki benki? Aprili Upo kwenye hali tatanishi sana. Umeweka fedha zako ulizozipata kwa shida kwenye akaunti ya pamoja. Kisheria, akaunti ya pamoja ni deni la wamiliki wote wa akaunti ya pamoja. Kuna kesi moja iliwahi kuamuliwa kwamba sababu tu kwamba mmoja wa wamiliki wa akaunti hachangii hakumzuii mtu huyo kunufaika. Benki ipo sahihi kwamba fedha zinamilikiwa kwa pamoja na haziwezi kutolewa kwako peke yako. Hatuoni namna ya kufanikiwa iwapo utaishtaki benki. Hata hivyo unaweza kuwasiliana na wanasheria wako kwa mwongozo zaidi. Idhini ya mwenza wakati wa kutengana Nilikwenda benki kuomba mkopo na niliulizwa iwapo nimeoa. Niliwaarifu nimeona lakini tumetengana kwa miaka minne sasa. Benki ilikubali kunipa mkopo kwa sharti kwamba niweke dhamana nyumba yangu. Hata hivyo, benki inataka ridhaa ya mke wangu na haitaki kuelewa kwamba na mke wangu tumetengana. Nahitaji sana mkopo huu. Nifanye nini? Mei Sheria ya Ndoa inatambua kwamba ingawa mali inaweza kuwa kwa jina la mwenza mmoja, mwenza mwingine anaweza kuwa na mchango katika kupatikana, kusimamia na/au kulinda mali hiyo ingawa maslahi yake kwenye mali hiyo yanaweza yasiwe yamesajiliwa. Kuna kesi moja maarufu ambapo Mahakama ilikuwa na maoni kwamba hata kazi za ndani/nyumbani zinazofanywa na mke zinachukuliwa/ zinahesabika kama mchango wake katika kupatikana na kusimamia mali ya familia. Sheria ya Ardhi inazitaka taasisi za fedha kupata ridhaa ya mwenza kabla ya kukubali mali ya ndoa kuwa dhamana kulinda maslahi ya mwenza mwingine. Sheria ya Ndoa inatambua kwamba wanandoa wanaweza kuwa wametengana, ama kwa amri ya Mahakama au kwa hiari yao wenyewe. Hata hivyo, kutengana siyo kuachana na wakati wanandoa wanapokuwa wametengana, hakuna mgawanyo wa mali unaofanyika, ikiwa na maana kwamba, haki za mke wako, kama zipo, kwenye nyumba yenu bado zipo. Isipokuwa kama umepata talaka, hakuna namna yoyote halali ya kutatua jambo hili isipokuwa kwa kumtafuta mke wako na kupata ridhaa yake kwa ajili ya kuweka dhamana nyumba yako. Kama hana maslahi yoyote kwenye mali, hatuoni kwa nini akatae kutoa ridhaa. Namna nyingine ni kutafuta dhamana nyingine kama vile mali binafsi au dhamana ya mtu mwingine. Mwanasheria wako anaweza kukuongoza zaidi. Daktari anaruhusu uzinzi Daktari wangu anasema kwamba nina moyo dhaifu na kwamba afya yangu Maswali na Majibu na FB Attorneys iimarike (hasa moyo wangu), ninahitaji kushiriki mapenzi na mwanamke mwingine, ingawa nipo kwenye ndoa ya mke mmoja. Daktari anasema hii itaniongeza maisha marefu. Si haki yangu ya kufanya mapenzi na mwanamke mwingine ambayo itapelekea kuimarisha kwa afya yangu inalindwa na Katiba? Nimesikia Sheria ya Ndoa inakataza uzinzi lakini inawezekanaje Sheria ya Ndoa ikiuke Katiba ya nchi? Je, hakuna upekee kwenye uzinzi? Juni Unaonekana kuchukulia kwamba daktari wako amekuruhusu kufanya mapenzi na mwanamke mwingine kuendelea kuwa na afya nzuri. Tuna mashaka sana na daktari uliyemuona na unaweza kupata ushauri zaidi kwingine. Ingawa sisi siyo madaktari, hii ni mara yetu ya kwanza kusikia kwamba mapenzi nje ya ndoa yanaweza kuimarisha moyo wako. Kimsingi, kwa elimu ndogo tuliyonayo kuhusu moyo, tuna uhakika kwamba kama utazidisha mapenzi ya nje ya ndoa, unaweza kupata ugonjwa wa shambulio la moyo. Sheria haizungumzi mapenzi kwa namna uliyosema. Kwa kuwa umekubali mwenyewe kwamba wewe upo kwenye mahusiano ya mke mmoja, hauwezi kurudi na dawa mpya ya kufanya mapenzi nje ya ndoa yako. Haki zako za kikatiba zinalindwa, ziko juu ya sheria nyingine zote za nchi, lakini tafsiri yako kinadharia na kisheria haipo sahihi. Tuna uhakika mke wako pia hawezi kukubali matibabu kama hayo, kama ambavyo wewe hutakubali ushauri wa aina hiyo kutoka kwa daktari wake. Tunakusihi sana upate ushauri mwingine na umuone mshauri wa ndoa. Kuna mahali kitu hakijaenda sawa. Na mwisho ni kweli, kama utafuata njia ya daktari wako, mke wako atakuwa na haki zote za kukupa talaka. Mume kupewa uraia wa kurithisha/ kuhamisha ni mwanamke Mtanzania ambaye nimeolewa na mwanamume wa nje na tumekubaliana kuishi na kuanzisha familia yetu nchini Tanzania. Hata hivyo, inanikera kwa sababu mume wangu anatakiwa kuomba na kupata kibali cha ukaazi kutoka Idara ya Uhamiaji nchini Tanzania. Amejaribu kuomba uraia kupitia uraia wangu lakini imekuwa ni ngumu kutokana na sababu nisizozijua. Kuomba na kupata kibali cha ukaazi imekuwa ni kama jinamizi kwa kuwa hatuwezi kuishi siku zote tukiomba kibali. Tafadhali tushauri hatua za kufuata aweze kupata uraia wa Tanzania kupitia ndoa yetu. Julai Sheria inayozungumzia uraia nchini Tanzania ni Sheria ya Uraia ya mwaka ambayo inatamka kwamba mwanamke aliyeolewa na mwanamume raia wa Jamhuri ya Muungano, wakati wowote wa uhai wa mume wake atakuwa na haki, baada ya kufanya maombi kwenye fomu maalum, ya kurithishwa uraia wa Jamhuri ya Muungano. Kutokana na kifungu hiki, ni mwanamume ndiye anayeweza ‘kuhamisha’ uraia wa mwanamke mgeni. Kwa bahati mbaya Sheria ya Uraia haina kifungu kama hicho kwa mwanamke Mtanzania aliyeolewa na mwanamume wa kigeni. Hii ni bahati mbaya sana na mtu mwingine anaweza kusema ni ubaguzi dhidi ya wanawake. Mume wako anaweza kuomba uraia (wa kujiandikisha/tajnisi) lakini ni lazima afanye hivyo kama mhamiaji mwingine anayetaka kupata uraia wa Tanzania kwa kuwa na sifa zilizoelezwa kwenye sheria kama ifuatavyo: ( awe ameishi ndani ya Jamhuri ya Muungano miezi kumi na mbili mfululizo kabla ya tarehe ya maombi; na ( kwa kipindi cha miaka kumi Watoto, Mahusiano, Sheria za Ndoa na Talaka kabla ya miezi ya maombi awe ameishi ndani Jamhuri ya Muungano kwa muda ambao ni wastani wa miaka isiyopungua saba; na ( anajua vizuri lugha ya Kiswahili au Kiingereza; na ( ni mtu mwenye tabia nzuri; ( kwa kuzingatia historia yake, anaonesha kuwa na nafasi ya kuwa na mchango mkubwa kwa maendeleo ya taifa katika nyanja ya uchumi na sayansi. Kupoteza mvuto wa mapenzi Niliolewa na mwanamume mwenye mvuto kwa kadri mwanamume anatakiwa kuwa. Kwa bahati mbaya benki anayofanyia kazi inamfanyisha kazi mpaka usiku sana, eti vitabu vya benki vinatakiwa kufungwa ndo aondoke. Hivi sasa mume wangu ana kilo zaidi ya 150, mara mbili ya uzito wa awali, na hanivutii tena. Nimepoteza mvuto wa mapenzi naye. Ninawezaje kumpa talaka haraka mume wangu kwa sababu simuoni akipungua uzito? Amejaribu mara nyingi lakini ameshindwa. Benki inapata faida kubwa, mume wangu hapati kitu, wakati wafanyakazi wengine wa benki wanapata ujira mnono. Je, ninaweza kuishtaki benki pia? Agosti Tunaanza na benki na tunaamini kwamba haki yako ya kuishtaki benki ipo mbali sana na hivyo huwezi kuishtaki. Hata hivyo, mume wako anaweza kuishtaki ila anatakiwa kuwa na sababu za msingi sana za kuegemea. Kwa mfano, je analipwa malipo ya muda wa ziada kwa kazi anazozifanya mpaka saa za usiku? Anafanya kazi kwenye mazingira salama? Je, benki inamjali kwa mujibu wa mkataba wa ajira? Je, kuna mazingira ya ndani ya benki ambayo yanachangia kuongezeka uzito kwa mfano kuwapatia wafanyakazi vyakula visivyo bora? Unahitaji kuwa na uelewa wa haya yote kuweza kuelewa haki ya mume wako kushtaki. Kuhusu talaka, Sheria ya Ndoa hairuhusu talaka bila sababu za msingi. Kwa bahati mbaya kupoteza kwako mvuto wa mapenzi kwa mume wako siyo moja ya sababu iliyoelezwa na sheria. Kunenepa na kuzeeka siyo sababu za kuzitumia pia. Kama ingekuwa ni uzinzi, kushindwa kufanya mapenzi/ngono au ukatili, hapo sheria ingekuruhusu kuomba talaka. Tunakushauri kuwasiliana na mshauri wa ndoa kuokoa ndoa yako. Unatakiwa kufikiri zaidi hatua zako kwa sababu inawezekana wakati huu ndiyo mume wako anakuhitaji zaidi kuliko wakati mwingine wowote. Isije kuonekana kama tunahubiri, usisahahu viapo vyenu vya ndoa, na usisahahu pia kwamba hata wanawake nao mara nyingi wanaongezeka uzito. Mume analazimisha kumpa mtoto jina nimeolewa na ninaishi Dar. na mume wangu ni wasomi na tunafanya kazi Serikalini. Mungu ametubariki kupata watoto watatu na hivi karibuni tunatarajia mtoto wetu wa nne, kwa kuwa ni mjamzito. Kwa bahati mbaya mume wangu ndiye pekee aliyewapa watoto wetu majina na amekuwa akiwapatia majina ya ukoo wake. Ameshamchagulia jina hata mtoto tunayemtarajia, na kupelekea kubishana kwa kuwa na nami nataka kumpatia jina mtoto huyu. Je, kuna sheria inayosimamia watoto kupewa majina? Tafadhali niongoze. Septemba Sheria ya Mtoto, Na. ya chini ya kifungu cha inaeleza kwamba mtoto atakuwa na haki ya kupewa jina, utaifa na kuwafahamu wazazi wake wa kumzaa na ndugu/jamaa wengine wa ukoo/familia tandaa. Inaeleza zaidi kwamba, mtu hatamnyima mtoto haki yake ya jina, utaifa na kufahamu wazazi wake wa kumzaa na ndugu zake wengine kwa kuzingatia masharti ya sheria nyingine. Pia, kila mzazi au mlezi Maswali na Majibu na FB Attorneys atakuwa na wajibu wa kusajili kuzaliwa kwa mtoto wake kwa Msajili Mkuu. Kwa bahati mbaya hakuna sheria inayolazimisha iwapo baba au mama atoe jina la mtoto. Pia hatuna kesi yoyote ya kutuwezesha kukuongoza juu ya hili. Unaweza kuutatua mgogoro huu Mahakamani, lakini mfumo wa Mahakama umezidiwa na mrundikano wa kesi na huenda mpaka mgogoro unatatuliwa utakuwa tayari umejifungua. Mkataba wa ndoa Nilipokuwa Chuo Kikuu miaka tisa iliyopita, niliingia mkataba na rafiki yangu wa kike kuwa ikiwa wote wawili tutatimiza miaka na hatupo kwenye ndoa au kuwa na mahusiano imara na mtu mwingine, basi tutaoana. Mwezi uliopita wote wawili tulitimiza miaka na alinihakikishia kwamba hajaolewa na wala hayupo katika uhusiano wowote imara, anadai havutiwi tena na , ingawa ni tajiri na mwenye mamlaka. Huku ni kukiuka makubaliano, nataka kumpeleka Mahakamani alazimishwe kuolewa na . Bado ninamhitaji. Septemba Mkataba wa ndoa si kama mkataba mwingine wowote. Hatima yake inaongozwa na upendo wa pande zote mbili. Unaweza kuwa bado unamuhitaji, lakini yeye hakuhitaji. Hata kama Mahakama itamshinikiza kuolewa na wewe, kitu ambacho haiwezi, basi kusudio kuu la ndoa litakuwa limekiukwa. Sheria ya Ndoa inaeleza kwamba, “kesi inaweza kufunguliwa kudai fidia ya kukiuka ahadi ya ndoa iliyotolewa Tanganyika bila kujali ukiukwaji huo ulifanyika Tanganyika au kwingineko, na mdai, iwapo mdai/ upande huo haujafikisha miaka kumi na nane, na mzazi wake au mlezi. Hakuna kesi itakayoletwa kwa ajili ya utekelezaji maalum wa ahadi ya ndoa/kulazimisha ndoa.” Kwa hiyo Sheria ya Ndoa inaruhusu madai juu ya hasara ambayo mtu anaipata kwa kuvunja ahadi ya ndoa. Katika kesi yako, inategemea na maelezo zaidi ambayo unaweza kuwapatia wanasheria wako, fidia inaweza kudaiwa lakini hatuamini kama una kesi nzuri. Kitu ambacho tuna uhakika nacho ni kwamba kama mwanamke huyu amebadili mawazo juu yako, basi itabidi uanze kutafuta tena. Haijalishi kama wewe ni tajiri na mwenye mamlaka – ni mwanamke ndiye atakayeamua iwapo aolewa na wewe au la. Kushikiliwa kwa mali za ndoa/familia Mume wangu amekuwa akifanya kazi kwenye shirika la umma na wakati wa ndoa yetu tumeweza kuanzisha vitega uchumi vya familia ikiwa ni pamoja na baa, supamaketi na saluni mbili zisizojali jinsia. Tumeweza pia kujenga nyumba nzuri ambayo hivi sasa tunaishi. Ninakiri kwamba mume wangu amechangia sehemu kubwa ya mtaji ingawa na nimechangia sehemu kwa mkopo niliopata kutoka taasisi ya mikopo midogo iliyopo Dar es Salaam. pia sijui ikiwa mapato/ mchango wa mume wangu umetoka kwenye vyanzo vingine au mshahara wake mnono na marupurupu tu. Kwa bahati mbaya, hivi sasa mume wangu na wenzake wameshtakiwa kwa makosa ya rushwa/ ufisadi kutokana na madai ya ubadhirifu wa fedha ofisini kwao. Sasa nimeambiwa na rafiki yangu kwamba ikiwa mume wangu atakutwa na hatia, mali/uwekezaji wetu wote, ikiwa ni pamoja na nyumba tunayoishi, vitataifishwa na Serikali. Nataka kujua kama hii inawezekana. Je, ninaweza kufanya chochote kupinga jambo hili? Kwani ninahisi kuwa litanipotezea haki zangu kwa kuwa na nimechangia kwenye uwekezaji huu. Novemba Watoto, Mahusiano, Sheria za Ndoa na Talaka Sheria ya Kuzuia na Kupambana na Rushwa, Namba ya inazungumzia hali inayokukabili na inasema kwamba TAKUKURU inaweza, kwa kushirikiana na ofisi ya Mkurugenzi wa Mashtaka, kurejesha mapato yatokanayo na rushwa kwa kutaifisha na kuwa mali ya Serikali. Sheria hii inaeleza zaidi kwamba pale ambapo mtu anapatikana na hatia ya kosa la rushwa chini ya Sheria hii, Mkurugenzi wa Mashtaka anaweza kuiomba Mahakama iliyomtia hatiani, au Mahakama nyingine yoyote inayofaa katika kipindi kisichozidi miezi sita baada ya mtu huyo kutiwa hatiani, kutoa amri ya kutaifisha mali yote iliyopatikana kwa njia ya rushwa. Kuhusu mapato ya rushwa, sheria imetoa maana kuwa ni mali yoyote ambayo inatokana na/ au inapatikana na hatia ya makosa ya rushwa. Hivyo, madhara ya sheria yaliyoelezwa hapo juu yanaweza kutumika kwa mume wako baada ya kutiwa hatiani ingawa hatujui ni kosa gani hasa ambalo mume wako ameshtakiwa nalo. Na nilazima tueleze kwamba utaifishaji siyo haki ya moja kwa moja ya TAKUKURU au Mkurugenzi wa Mashtaka, na hivyo uwe tayari kuthibitisha kwamba uwekezaji haukutokana na mapato ya uhalifu. Ndoa ya siri na fungate Ninataka kufanya harusi/ndoa ya siri na sitaki mtu yeyote ahudhurie ndoa/harusi yetu. Je, hii imeruhusiwa kwenye sheria za Tanzania? Je, ni lazima kwenda fungate baada ya ndoa? Mke wangu anasisitiza kwamba fungate ni sharti la ndoa. Desemba Sheria ya Ndoa, inaeleza kwamba, mtu yeyote anaweza kuhudhuria wakati wa kufungisha ndoa ya kiserikali kwa kadiri nafasi katika ofisi ya Msajili wa Ndoa wa Wilaya inavyoruhusu. Zaidi ya hilo, muumini yeyote wa dini ambayo ndoa hiyo inafungwa anaweza kuhudhuria ndoa hiyo. Vile vile, mwananchi yeyote anayehusiana na pande zote au upande mmoja wapo wa ndoa inayofungwa kwa imani ya kiislamu au kimila anaweza kuhudhuria. Kutokana na maelezo hapo juu, hakuna ndoa inayoweza kufungwa kwa siri kwa sheria za Tanzania. Kitu pekee unachoweza kuomba ni kwamba mtu yeyote asijitokeze/ asihudhurie wakati wa ndoa ama kwenye ofisi ya msajili wa ndoa au kwenye nyumba ya ibada, au popote unapotaka kufungia ndoa. Kuhusu suala la fungate, tumeangalia sheria zetu na hatujaliona popote neno hili. Na kwa hakika siyo sharti la baada ya ndoa. Utafiti wetu umegundua kwamba fungate ni likizo ya kitamaduni wanayopewa wanandoa baada ya kuoana kusherehekea ndoa yao kwa ukaribu na usiri. Kwa sasa, fungate zinasherehekewa kwenye maeneo mujarabu na mahususi kwa wanafungate. Hiki ni kipindi ambacho wanandoa wapya wanapata mapumziko kwa kushirikiana mambo ya faragha, na nyakati za ukaribu ambazo zinasaidia kuimarisha mapenzi kwenye mahusiano yao. Kipindi hiki kinawapa fursa ya kujuana kwenye mazingira mwanana. Ufaragha huu unaaminiwa kuleta mapumziko ya kiakili kuelekea mahusiano ya kimwili, ikiwa ni moja ya njia za awali za kuimarisha ukaribu wao siku za mwanzo wa ndoa. Hivyo, ni uamuzi wako kama unataka kwenda fungate ama la. Sheria haikulazimishi ila inawezekana mke wako ana matumaini hayo. Hapo ni wewe tu utakavyomudu matarajio ya mkeo. Tunakutakia kila la heri. Kunyima haki ya matibabu kwa sababu ya dini nina imani kubwa kwamba Mungu ndiye mponyaji, na imani/dini yetu inakataza wazazi kuwapeleka watoto wao Maswali na Majibu na FB Attorneys hospitalini kupata matibabu. Tunaelekezwa kumwombea mtoto mgonjwa mpaka atakapopona. Kutokana na hilo, sijawapatia wanangu chanjo kadhaa. Je, kuna sheria inayopingana na imani hii? Desemba Sheria inatoa uhuru wa kuabudi kwa kila mtu nchini Tanzania. Hata hivyo, Sheria ya Mtoto ya mwaka inaeleza wazi kwamba, mtu yeyote hatamnyima mtoto matibabu kwa sababu za kidini au imani nyinginezo. Hivyo, kwa kumnyima mtoto wako haki ya matibabu, unavunja sheria na unaweza kukumbana na mkono wa sheria. Utafiti wetu umekutana na aya ifuatayo kutoka kwenye Gazeti la Times la Uingereza ambayo ni muhimu kwako. Mapingamizi ya kidini kuhusu matibabu ya kidunia yana mizizi ya kihistoria ambayo ilianza mwishoni mwa miaka ya nchini Uingereza ambapo dhehebu lililoitwa Peculiar People (Watu wa Kipekee) liliishia kushtakiwa kwa kuruhusu vizazi vya watoto wao kufariki kutokana na maamuzi yao ya kuwakataa madaktari na dawa. Hivi leo, mara kwa mara makundi mengi ya kidini yanakataa baadhi au huduma zote za afya kwa sababu za kidini, yakiwemo makundi ya Wakristo Wanasayansi, Mashahidi wa Yehova, Waamishi na Wasayantoloji. “Wenye imani kali hawa wanatuambia kwamba maisha yao yapo mikononi mwa Mungu na sisi kama madaktari, siyo Mungu,” anasema Dakt. Lorry Frankel, Profesa wa Shule ya Tiba na mwandishi wa Mtanziko wa Kimaadili kwenye Tiba ya Watoto. Tunaheshimu imani za dini za watu na tunajaribu kuendana nazo, lakini hatuwezi kukataa matibabu ambayo yataokoa maisha. Frankel anasema aliwahi kuwapeleka Mahakamani waumini wa dini ya Mashahidi wa Yehova ambao walikataa kutoa damu kwa ajili ya watoto wao ambao walikuwa na hali mbaya. “ Mungu anatupenda na sijawahi kumnyima mtoto matibabu” anasema Frankel. Uponyaji wa miujiza/matibabu ya imani hayajathibitika. Kwa kushindwa kumpatia chanjo mtoto wako, unahatarisha maisha yake kizembe. Tunakushauri umpeleke mwanao akapate chanjo. Sheria za Biashara, Migogoro ya Kibiashara na Haki Miliki Sheria za Biashara, Migogoro ya Kibiashara na Haki Miliki Katika ulimwengu kamilifu, biashara hufanyika kwa uaminifu na kwa kuheshimu makubaliano. Kwa bahati mbaya, ulimwengu si kamilifu na hivyo siyo mara zote mambo huenda sawia. Wakati mwingine wafanyabiashara huwadanganya wateja, hughushi nembo/alama za biashara za kampuni shindani, hugombana na waleta bidhaa na hata hupinga tafsiri ya mikataba. Mambo kama haya yanapotokea, wakati mwingine, huwa ni lazima kutatua changamoto hizi kupitia mchakato rasmi wa kisheria, ikiwa ni pamoja na upatanishi, usuluhishi au kufikishana mahakamani. Na wakati mwingine, inawezekana hata kuwakamata wanaovunja mikataba na kuwaweka gerezani kwa miezi sita. Maswali na Majibu na FB Attorneys Kuvunja mkataba Niliingia mkataba na mtu ambaye alinilipa malipo ya awali na malipo mengine kulipwa baadaye, lakini ameshindwa kunilipa deni lote, na muda tuliopatana umeshaisha. Baada ya kufuatilia kwa miezi mingi bila majibu yoyote kutoka kwake, yeye ameamua kulipeleka suala hili kwenye usuluhishi. Inanishangaza sana kuona upande uliokiuka masharti ndio unaopeleka suala hili kwenye usuluhishi. Nifanye nini? Ninachotaka ni pesa zangu tu. Januari Kuna uwezekano mkubwa kwamba mkataba wenu una kipengele cha usuluhishi ambacho kinaelekeza mgogoro upelekwe kwanza kwenye usuluhishi kabla ya kwenda Mahakamani. Usuluhishi ni uamuzi wa mgogoro kwa njia ya upatanishi unaofanywa na mtu mmoja au zaidi, ambapo msuluhishi/ wasuluhishi ni mtu/watu huru wasio na maslahi katika mkataba au mgogoro husika, badala ya kwenda Mahakamani. Wasuluhishi uteuliwa na wahusika wenye mgogoro kulingana na masharti ya mkataba. Msuluhishi ana wajibu wa kusikiliza pande zote mbili na kutoa tafsiri sahihi ya sheria na kwa misingi ya haki na usawa. Kulingana na na tafsiri ya kipengele cha usuluhishi katika mkataba na usahihi wa maamuzi ya msuluhishi/wasuluhishi, tuzo iliyotolewa na msuluhishi/wasuluhishi inaweza kupingwa Mahakamani. Hujatueleza kama mkataba ulioingia una kipengele cha usuluhishi. Kama mkataba una kipengele hicho, unatakiwa kwenda kwenye usuluhishi (ingawa umeanzishwa na mdeni wako). Kama hakuna kipengele cha usuluhishi, huhitaji kwenda kwenye usuluhishi badala yake unaweza kufungua kesi ya kudai fidia Mahakamani. Inaonekana umeshangazwa na kitendo cha mtu aliyekiuka mkataba ndiye amepekeka mgogoro kwenye usuluhishi. Kwa kawaida vipengele vya usuluhishi vimeundwa kwa namna ambayo kama mgogoro utatokea, upande wowote ulioathirika unaweza kupeleka mgogoro kwenye usuluhishi. Hujasema iwapo mgogoro umetokea kwa sababu malipo hayajafanyika. Je, huo ni mgogoro ambao unaweza kutafsiriwa kwa kuangalia kipengele cha usuluhishi? Hatuwezi kujibu hilo kwa sababu hatuna taarifa kamili. Ambacho tunaweza kusema kwa uhakika, ni kwamba upande uliokiuka unaonekana kuamini kwamba kuna mgogoro mahala na kwa hiyo umezuia malipo. Kwa kujali muda na kuzingatia kiwango cha pesa, tunakushauri uendelee na usuluhishi kwa sababu usuluhishi ni njia ya haraka na mgogoro unaweza kutatuliwa ndani ya wiki chache tu. Mgahawa wa chakula bila mafuta unapotosha wateja Nimekuwa nikifanya biashara ya mgahawa kwa takribani miaka Miezi sita iliyopita, umefunguliwa mgahawa mwingine karibu yangu wenye jina ‘Kula Chakula Kisicho na Mafuta’. Ingawa jina la mgahawa huo linamaanisha kuuza chakula kisicho na mafuta, umekuwa ukiuza kuku waliokaangwa kwa mafuta, vibanzi , chipsi mayai na vyakula vinginevyo vilivyopikwa kwa mafuta. Sijali ushindani uliopo, lakini jina wanalotumia linapotosha watu ambao wanaishia kwenda hapo wakiamini watapata chakula kisicho na mafuta. Je, jina hili haliwapotoshi watu, ninaweza kufanya nini juu ya jambo hili? Swali langu la pili, ni je kampuni inaweza kubadilisha jina baada ya kusajiliwa? Januari Sheria ya Makampuni itakuwa upande wako iwapo kwa maoni ya Waziri wa Viwanda na Biashara jina ambalo kampuni Sheria za Biashara, Migogoro ya Kibiashara na Haki Miliki imesajiliwa nalo linapotosha uhalisia wa biashara/shughuli zake na kuna uwezekano wa kusababisha madhara kwa umma, anaweza kuelekeza kubadilisha jina lake. Kama maelekezo ya Waziri hayakupingwa Mahakamani ni lazima yatekelezwe ndani ya kipindi cha wiki sita tangu tarehe ya maelekezo kutolewa au ndani ya muda zaidi ya huo kama Msajili atakavyoona inafaa kuruhusu. Sheria inaeleza zaidi kwamba kampuni inaweza, katika kipindi cha wiki tatu kuanzia tarehe ambayo maelekezo yalitolewa, kuiomba Mahakama kuyatengua; na Mahakama inaweza kutengua maelekezo hayo au kuyathibitisha na, kama ikiyathibitisha maelekezo, itabainisha kipindi ambacho yanapaswa kutekelezwa. Kama kampuni inakiuka kutekeleza maelekezo husika chini ya kifungu hiki, itatozwa faini ya kuendelea kukiuka. Ushauri wetu ni wewe kumwandikia Waziri wa Viwanda na Biashara, umweleze hali ilivyo, huku ukiainisha, kwa maoni yako, madhara ambayo umma utayapata kutokana na jina hilo linalopotosha. Tunajibu swali lako la pili kwa kukubali kwamba kampuni inaweza kwa azimio maalumu na kwa idhini ya maandishi ya Msajili kubadilisha jina lake. Kama Msajili atakataa kutoa idhini, atatoa sababu. Msajili ataingiza jina jipya kwenye orodha ya usajili, na hivyo jina jipya kuchukua nafasi ya jina la zamani, na atatoa taarifa ya mabadiliko hayo kwenye Gazeti la Serikali. Ni lazima ieleweke kwamba, kampuni kubadili jina, katika mazingira yaliyoelezwa hapo juu, hakuathiri haki yoyote au wajibu wowote wa kampuni na wala hakuharamishi mashtaka yoyote yaliyokwishafunguliwa na kampuni au yaliyokwishafunguliwa dhidi ya kampuni hiyo kwa jina la zamani. Aidha, mashtaka yoyote ambayo kampuni ingeyafungua au yangefunguliwa dhidi yake kwa jina la zamani, inaweza kuyafungua au kufunguliwa dhidi yake kwa jina lake jipya bila athari yoyote. Mkataba kwa njia ya nukushi Niliingia mkataba na muuza mbao kwa ajili ya kuniuzia mbao kwa bei fulani. Tulikubaliana masharti lakini kwa sababu ya mazingira yaliyokuwepo tuliingia mkataba kwa njia ya nukushi (nukulishi/faksi). Muuzaji amegeuka na anataka kuongeza bei ya mbao. Ninaweza kufanya nini? Januari Kwanza kabisa ni lazima tuseme kuwa hatuna taarifa kamili za kutuwezesha kukujibu kwa ufasaha. Hata hivyo sheria zetu zinatambua mkataba wa mdomo na wa maandishi. Kwa kesi yako, mbali na mkataba wa nukushi, kama unaweza kuthibitisha kwa matendo au namna nyingineyo kuwa hicho ndicho mlichokubaliana, tunaamini una kesi nzuri. Ushahidi wa ziada kuhusu mkataba wa nukushi unaweza kuhitajika kuthibitisha dhamira yenu. Mwanasheria wako anaweza kukuongoza zaidi. Kukamatwa kwa mdaiwa Nimeshinda kesi dhidi ya mtu na anakataa kunilipa. Nimejitahidi sana lakini inaonekana kama upole wangu kwenye kudai unatafsiriwa vibaya. Je, kuna vifungu vya ukamataji kama sijalipwa? Nini faida na hasara za njia hiyo? Februari Ndiyo, kuna vifungu ambavyo vinamruhusu mdaiwa kukamatwa kutekeleza Tuzo ya Mahakama. Sheria ya Mwenendo wa Makosa ya Madai ya Tanzania inatamka kwamba mdaiwa anaweza kukamatwa kutekeleza tuzo siku yoyote nyakati za mchana na kupelekwa Mahakamani haraka iwezekanavyo, na Maswali na Majibu na FB Attorneys Mahakama inaweza kuamuru afungwe. Sheria ya Mwenendo wa Makosa ya Madai pia inatamka kwamba kama tuzo iliyopelekea mdaiwa kukamatwa ni tuzo ya malipo ya fedha, mdaiwa akilipa fedha za kwenye tuzo pamoja na gharama za afisa aliyemkamata, afisa anaweza kumwachia huru mdaiwa mara moja. Kifungo ni miezi sita na anaweza kuachiliwa kabla ya miezi sita kama tu atalipa au kwa maombi ya aliyeomba afungwe au kama mtu aliyeomba afungwe ameshindwa kumlipia mfungwa wake gharama za kujikimu akiwa gerezani. Tafadhali, unataarifiwa kwamba sheria inakutaka mshinda tuzo, kumlipia mdaiwa wako gharama za kujikimu (kwa kadri ya nafasi yake kimaisha) anapokuwa gerezani, na kushindwa kulipa gharama hizo kwa kiwango kinachotakiwa kunaweza kufanya mdaiwa wako kuachiliwa huru. Faida za kifungo ni kwamba mdaiwa anaweza kukulipa kwa kuhofia kifungo. Hasara kubwa ya njia hii ni kwamba, kama mfungwa hahofii kwenda jela miezi sita, utawajibika kuingia gharama za ziada za kumhudumia akiwa gerezani na bado usiweze kulipwa. Pesa zote unazozitumia kumhudumia mdaiwa akiwa gerezani zinaweza kuongezwa kwenye deni lako. Kesi imerudiwa Nilishinda kesi miezi iliyopita, baadaye nikagundua kwamba niliowashinda kesi wamefungua tena kesi nyingine kwa jambo lilelile lakini safari hii wamefungua kwenye Mahakama nyingine. Na wala hawajasema chochote kuhusu ushindi wangu wa ile kesi ya awali. Kwa upande wangu, naona sina haja ya kujitetea kwenye kesi ambayo imekwishaamuliwa tayari. Tafadhali naomba muongozo. Machi Wakati haki ni lazima itendeke na ionekane inatendeka, pia kuna sera ya umma maarufu ambayo inasema ni lazima kuwe na ukomo wa mashtaka. Sheria ya Mwenendo wa Makosa ya Madai pia inarahisisha hili kwa kutamka kwamba hakuna Mahakama itakayosikiliza shauri au sehemu ya shauri ambalo lina uhusiano wa moja kwa moja au linafanana na shauri la awali kati ya watu walewale au mmojawapo akidai kuhusu suala lile linalofanana na shauri ambalo lilishafunguliwa na kutolewa maamuzi na Mahakama yenye mamlaka. Kwa hiyo ni lazima ujitetee kwenye shauri hili jipya na uibue hoja kuwa shauri hili limeshasikilizwa na kutolewa uamuzi na Mahakama. Sifuri ya ziada kwenye bei ya mkataba Niliingia kwenye mkataba ambapo thamani halisi ya bei ya kwenye mkataba ilitakiwa kuwa milioni lakini tuliingia kwenye mkataba huku kukiwa na ongezeko la sifuri kimakosa kwenye oda ya manunuzi yaani . Tumemlipa muuzaji milioni lakini anadai Mahakamani kwamba tumemlipa pungufu na anataka alipwe tofauti. Nimearifiwa kwamba Mahakama za Tanzania mara zote zinampendelea mtu wa aina hiyo. Tufanye nini? Aprili Kwanza kabisa kama kwa makusudi mliacha sifuri moja kwenye mkataba na thamani halisi ya bidhaa ni Shilingi milioni 110, muuzaji anaweza kushinda na mtaamuliwa kumlipa. Lakini, kama mlinunua bidhaa ambazo ni wazi kuwa thamani yake halisi ni Shilingi milioni na mkaweza kuthibitisha kwamba bidhaa hizo thamani yake halisi ni kiasi hicho na yalikuwa makosa ya dhati, hatuamini kama mtashindwa Mahakamani. Pia, jaribu tena kuangalia iwapo kiasi Sheria za Biashara, Migogoro ya Kibiashara na Haki Miliki hicho kiliandikwa kwa maneno. Kwa kawaida kwenye tafsiri, maandishi ya maneno yanasimama, ikiwa na maana kama kiasi kiliandikwa milioni lakini maneno yakasomeka milioni kumi na moja, basi uwezekano ni kwamba Mahakama itatafsiri kiasi cha Shilingi milioni kumi na moja na si milioni (za tarakimu). Kilichoelezwa hapo juu kinaweza kuleta shida kama usambazaji wa huduma ulikuwa si wa kiwango maalum. Unaweza kupitia majadiliano yenu yote mliyoyafanya na kuyafanya sehemu ya ushahidi kuonesha kwamba huduma mliyokubaliana ilikuwa ni milioni na siyo milioni Kwa kawaida Mahakama haiingilii kile pande zimekubaliana, isipokuwa kama kuna uharamu/ubatili kwenye mkataba. Kama nyaraka zako ziko sawa, hatuoni kwa nini Mahakama isiamue upande wako. Wanasheria wako wanaweza kukuongoza zaidi. Sehemu za mazishi/makaburini Kadiri muda unavyokwenda, gharama za kupata sehemu za mazishi ya binadamu kwenye makaburi ya Jiji zinazidi kuongezeka. Ni nani anamiliki makaburi haya? Je, mtu binafsi anaruhususiwa kuwa na makaburi yake binafsi kwa malengo ya kibiashara? Ninataka kuanzisha makaburi yangu binafsi ambapo familia ya marehemu italipa kodi ya pango kila mwaka, ambayo itajumuisha utunzaji wa makaburi yote kwa ujumla. Aprili Chini ya Kanuni za Serikali za Mitaa (Mamlaka za Miji) (Udhibiti Maendeleo) za ambazo zimetokana na Sheria ya Serikali za Mitaa (Mamlaka za Miji), mamlaka pekee iliyopewa jukumu la kuteua au kutenga maeneo kwa ajili ya mazishi ni miji, manispaa na majiji yanayohusika kutegemea na maeneo. Mamlaka ndiyo mmiliki wa makaburi na ndiyo yenyewe inayoamua tozo za huduma ambazo zipo kwenye makaburi haya. Chini ya Kanuni hizo, hakuna maiti ya mtu yeyote itakayoruhusiwa kuzikwa sehemu nyingine yoyote nje ya maeneo hayo, isipokuwa tu kwa kibali maalum kutoka kwa mamlaka husika. Hii ina maana kwamba mabaki yote ya marehemu yanatakiwa kuzikwa kwenye makaburi yaliyotengwa. Sheria ipo kimya iwapo mtu binafsi anaweza kumiliki makaburi yake binafsi kwa malengo ya kibiashara. Hata hivyo, kwa kuwa inawezekana kwa jamii fulani ya dini kuwa na makaburi yake, hatuoni kwa nini mtu binafsi asiruhusiwe kuwa na makaburi yake iwapo makaburi hayo yapo kwenye maeneo ambayo yanaendana na mipango ya maendeleo ya miji kwenye mji husika. Tunakushauri uwasiliane na mamlaka za manispaa kwa ufafanuzi na muongozo zaidi. Tozo yako ya pango ya kila mwaka inafurahisha sana. Unachojaribu kushawishi ni kwamba utaingia mkataba na familia ya marehemu ambapo utakuwa unapata kiasi fulani cha pesa kila mwaka, ni kama kumpangisha marehemu abaki kaburini. Tunajaribu kufikiria utafanya nini kama ikitokea hujalipwa, tuna hakika huwezi kufukua kaburi utoe mwili wa marehemu kwa sababu, kwa kufanya hivyo, utakuwa unavunja sheria. Angalia kwanza mpango wako wa biashara kwenye suala hili kabla ya kuanza. Mkataba wa kimataifa wa mauzo ya bidhaa Niliagiza bidhaa kutoka kwa muuzaji mchina nchini China ambazo ziliharibika sana zikiwa njiani kuja Tanzania. Mkataba ulikuwa ni muuzaji anawajibika hadi bidhaa zitakapopakiwa kwenye meli kwa ajili ya kusafirishwa . Tatizo pekee ni kwamba hatuna hakika ni wapi tufungue shauri Maswali na Majibu na FB Attorneys Tanzania au China. Swala hili limetolewa taarifa kwenye ubalozi wa China ambao wanatupa ushirikiano lakini wanasema hili ni suala la kibiashara ambalo linahitaji utatuzi wa pande husika. Makubaliano yetu yanaongozwa na Mkataba wa Umoja wa Mataifa wa Mauzo ya Bidhaa . Je, tunaweza kufungua kesi Umoja wa Mataifa. Tafadhali tushauri tunaendeleaje. Mwanasheria wetu anasema tunatakiwa kufungua shauri hapa. Aprili Mkataba wa Kimataifa wa Mauzo ya Bidhaa, ambao wakati mwingine unaitwa Mkataba wa Vienna, ni Mkataba unaosimamia biashara za mauzo ya bidhaa kimataifa. Mpaka kufikia Agosti ulikuwa umeridhiwa na nchi wanachama na hivyo kuwa na idadi kubwa ya nchi wafanyabiashara, na kuufanya kuwa ni miongoni mwa sheria zenye mafanikio makubwa sana. Tanzania haijaridhia mkataba huu na hivyo hauwezi kutumika moja kwa moja hapa. Mkataba huu unaepusha matatizo ya kuchagua sheria za kutumika kwa sababu wenyewe unatoa kanuni zinazokubalika, ambapo nchi wanachama, Mahakama na wasuluhishi wanaweza kuzitumia. Mkataba huu uliendelezwa na Tume ya Umoja wa Mataifa inayoshughulika na Maendeleo ya Sheria za Biashara za Kimataifa na ulianza kutumika mwaka Kupitishwa kwa mkataba huu kunatoa sheria sawa na za kisasa kwa mauzo ya bidhaa kimataifa ambazo zitatumika popote ambapo mikataba ya mauzo ya bidhaa itafanyika kwenye nchi wanachama. Katika mazingira hayo Mkataba huu utatumika moja kwa moja kuepuka kutumia kanuni za sheria ya kimataifa binafsi kuchunguza sheria zinazotumika kwenye mikataba, na hivyo kusaidia kuongeza uhakika na usanifu wa mauzo ya bidhaa kimataifa. Turudi kwenye swali lako. Kwanza uliuliza kama unaweza kulitolea taarifa Umoja wa Mataifa. Jibu ni kwamba unaweza usifanikiwe kwa sababu UNICITRAL ilisaidia kuandaa sheria, lakini haisimamii sheria hii moja kwa moja. Swali lako la pili ni unawezaje kuendelea. Kama kuna njia zozote za kutatua mgogoro huu kwa amani bila kwenda Mahakamani au usuluhishi, unatakiwa kuzingatia sana chaguo hilo. Katika utatuzi wa mgogoro kwa njia mbadala, kwa kawaida kutakuwa na kutoa na kuchukua (kuuma na kupuliza) na unatakiwa kuwa mwepesi kubadilika wakati wa majadiliano. Tuchukulie mkataba hauna kipengele cha usuluhishi na njia mbadala ya utatuzi imeshindikana, hapo huna uchaguzi mwingine zaidi ya kuendelea Mahakamani. Swali linalofuata ni utamshtaki wapi muuzaji. Hatujaona mkataba wa mauzo lakini kwa maoni yetu unatakiwa kufungua shauri nchini China kwa sababu ni rahisi tu kwamba iwapo utashinda kesi utakuwa kwenye nafasi nzuri ya kutekeleza hukumu hiyo dhidi ya msambazaji wa kichina. Kama utashtaki Tanzania, hukumu iliyotolewa Tanzania haina nguvu ya kisheria nchini China kwa kuwa hakuna makubaliano ya utekelezaji hukumu kati ya China na Tanzania. Ni dhahiri upo kwenye wakati mgumu hivyo unatakiwa kuonana na wanasheria wa Tanzania na China. Hasara imesababishwa na zima moto, bima inakataa dai langu Nilikuwa namiliki mgahawa mzuri na wa hali ya juu Dar es Salaam ambao uliungua kwa moto. Nashukuru zimamoto walikuja lakini moto ulikuwa mkubwa sana na ulisababisha hasara kubwa. Kampuni yangu ya bima inataka kunilipa sehemu ndogo ya dai halisi, inataka kupunguza kiasi hicho kutokana na uharibifu uliosababishwa na maji ya zima moto. Wakala wangu anasema Sheria za Biashara, Migogoro ya Kibiashara na Haki Miliki nichukue tu kiasi hicho kwa sababu makampuni ya bima ni wajanja sana na wanalindwa na sheria. Kampuni yangu ya bima inasema sera yangu inahusu majanga ya moto tu. Je, hiyo ni kweli? Tafadhali nishauri. Juni Hatujaona sera yako ya bima ya moto iliyotolewa na mbima wako kwa sababu wakati mwingine kuna vitu vinaondolewa kwenye mkataba wa bima kupunguza wajibu wa mbima. Hata hivyo, kwenye kesi yako maelezo ambayo yanaweza kukupa matumaini kidogo ni yale ya kwenye sheria maalum ambayo inajihusisha na matukio hayo. Sheria ya Jeshi la Zimamoto na Uokoaji Na. ya kifungu cha kiko wazi kwamba hasara yoyote iliyosababishwa na jeshi katika utekelezaji wa majukumu yake au matukio ya moto au majanga mengine au likijibu mlio wa tahadhari ya moto, yatachukuliwa kuwa yamesababishwa na moto katika maana ya sera yoyote ya bima ya moto. Kutoka na maelezo hapo juu, hata kama sera yako imezuia fidia hiyo, ambayo tunashangaa kuisikia, sheria itakulinda na hivyo kipengele hicho hakitatiliwa maanani dhidi yako. Kumbuka kuwa wakati wote sheria inatawala dhidi ya mikataba binafsi. Labda kama kuna taarifa unaficha, tunaamini una kesi nzuri dhidi ya kampuni yako ya bima. Usikimbilie tu kumuamini wakala wako inawezekana anataka tu kufunga faili aendelee na mambo mengine. Mawakala wanafurahia kukusanya malipo na mara nyingi wengi wao hawafurahii kufuatilia madai yako. Unahitaji kufanya maamuzi ya busara ya namna ya kuendelea na tunakushauri uwasiliane na wanasheria wako. Kutokuafikiana kuhusu msuluhishi Wakati wote niliamini kuwa usuluhishi ni njia bora ya kutatua migogoro, lakini mwishowe nikagundua kuwa wakati mwingine unaweza kuchukua muda mrefu zaidi kuliko Mfumo wa Mahakama. Kampuni yetu ina mgogoro na kampuni nyingine iliyoko Dar. Wanasheria wetu wameshindwa kukubaliana juu ya nani atakayekuwa msuluhishi. Ni mwezi wa tisa sasa na mgogoro wa nani awe msuluhishi haujatatuliwa. Tufanye nini? Je, tunaweza kwenda moja kwa moja Mahakamani? Julai Sheria ya Usuluhishi inaeleza cha kufanya katika mazingira hayo. Inatamka kwamba Mahakama inaweza kumteua msuluhishi kama kipengele cha usuluhishi kinasema mgogoro utatatuliwa na msuluhishi mmoja, na kama pande hazikubaliani baada ya mgogoro kutokea, watakubaliana kumteua msuluhishi. Hivyo, unaweza ukapeleka maombi Mahakamani na Mahakama inaweza kumteua msuluhishi kuwawezesha kuendelea na usuluhishi. Kuhusu uwezekano wa kwenda moja kwa moja Mahakamani kuutatua mgogoro, hilo haliwezekani kwani pande zote zilikubaliana kufanya usuluhishi kwanza. Hata hivyo kama nyote mkikubaliana kuacha usuluhishi, Mahakama itakuwa na mamlaka ya kusikiliza mgogoro huo. Vinginevyo mnatakiwa kujikita kwenye usuluhishi. Alama ya biashara imesajiliwa na mtu mwingine Nimekuwa nikitumia jina la kampuni fulani kwa miaka iliyopita. Hivi karibuni nimegundua kwamba kuna mtu amesajili jina langu kama nembo ya biashara. Wanasheria wangu wanasema muda wa kupinga usajili huu umekwisha. Nifanyeje? Julai Maswali na Majibu na FB Attorneys Kwa madhumuni ya swali hili, tunachukulia kwamba kampuni yako imesajiliwa kwa jina hilo hilo chini ya Sheria ya Makampuni kama ilivyo kwenye Sheria ya Alama za Biashara na Huduma. Wafanyabiashara wengi wanaamini kwamba mara wanaposajili jina chini ya sheria ya Makampuni basi haina haja ya kusajili jina hilo kama nembo ya biashara. Wanakosea. Ni rahisi zaidi kusajili sehemu zote mbili kuliko kupigana vita kama unayotaka kuianza. kuondoa nembo ya biashara katika orodha ya usajili, unahitaji kufanya maombi maalum kwa Msajili wa Nembo za Biashara. Utahitaji kutoa maelezo ambayo yanajikita kwenye kesi yako. Mmiliki wa nembo iliyosajiliwa naye anayo haki ya kujibu madai yako kabla hamjasikilizwa. Sababu unazoweza kuzitoa kwenye maombi yako ni pamoja na wewe kuwa wa kwanza kuanza kuitumia, ushindani usio wa haki, na kuchanganya wateja. Ni vyema kumtumia mtaalam wa nembo za biashara aweze kukuongoza kwenye mchakato huu. Kutapeliwa na muuzaji wa kifaa cha kupima mionzi Muuzaji wa vifaa vya kitabibu aliiuzia hospitali yetu mashine ya matibabu kwa njia ya mionzi (CT scan) ambayo ni ghali sana. Tuliifunga na muuzaji alituhakikishia kwamba inafanya kazi vizuri sana. Ilichukua wiki mbili kuifunga na tulitekeleza masharti yote ya ufungaji. Wakati wahandisi wa kigeni walipotukabidhi, ndani ya masaa mawili tu tuliwaarifu wahandisi hao na muuzaji kwamba mashine haifanyi kazi vizuri kama walivyotuhakikishia. Sisi siyo hospitali kubwa na ilituchukua miaka mingi kuweka akiba kununua mashine na mwishowe tumetapeliwa. Baada ya kuchunguza tuligundua kwamba mashine ile kwa sasa haitumiki kwani imeshapitwa na wakati siku nyingi kutokana na teknolojia mpya. Tufanye nini kurudishiwa pesa zetu kwa sababu tuliwalipa pesa zao zote? Muuzaji anasema tusome mkataba na siyo barua pepe tulizotumiana kabla ya mkataba. Barua pepe zinasema wazi kwamba mashine ni ya kisasa na imetumika kwa miezi michache tu. Tafadhali tuongoze. Julai Hii siyo mara yetu ya kwanza kusikia hospitali za ndani kutapeliwa na kununua mashine za kitabibu zilizopitwa na wakati. Ingawa tunakuonea huruma, maswali yako hayako moja kwa moja. Hivyo tunahitaji kuona mkataba mlioingia tuweze kuwaongoza. Hata hivyo, tutajaribu kujibu maswali yako kwa ujumla. Kwanza, kwenye mkataba huwa kuna ahadi na masharti/hakikisho. Mnahitaji kuona ahadi na masharti ambayo msambazaji aliwapatia. Moja ya hakikisho huwa ni kwamba mashine lazima iwe kwenye hali nzuri. Kama hakuna kipengele hicho na mkanunua mashine kama ilivyo, basi itawawia vigumu kurudishiwa pesa zenu. Pili, mnaweza kuangalia kama mkataba unasema kwamba mkataba huu ni mkataba kamili kati ya pande zote kuhusiana na masuala yaliyomo ndani yake na unachukua nafasi ya makubaliano mengine ya aina yoyote nje ya mkataba, kama yapo. Wanahisa tajiri, kampuni masikini Kuna kampuni kubwa sana na yenye mafanikio makubwa hapa Tanzania kiasi kwamba imefungua makampuni mengine madogo kwa kila biashara inayofanya. Ninaiuzia bidhaa moja ya hizi kampuni ndogo, na mara zote inasumbua kulipa. Maswali yangu mawili: inawezekanaje kampuni ndogo ishindwe kulipa madeni yake wakati wanahisa wake ni makampuni makubwa na inamilikiwa na watu wenye pesa? Pili, je, ninaweza kudai pesa zangu moja kwa moja kwa wanahisa? Oktoba Sheria za Biashara, Migogoro ya Kibiashara na Haki Miliki Swali lako la kwanza la inawezekanaje kampuni ndogo ishindwe kulipa madeni yake hatuwezi kulijibu. Ni suala la kiuhasibu na uiulize ofisi ya uhasibu. Swali lako la pili ni la kufurahisa sana na tunalijibu hapa chini. Wamiliki wa kampuni ni tofauti na kampuni yenyewe ikiwa na maana kwamba kampuni ni mtu kisheria au taasisi inayojitegemea na haitangamani na wanahisa. Wanahisa wanamiliki hisa za kampuni na siyo mali zake. Mali za kampuni zinamilikiwa na kampuni. Wanahisa vilevile kwa kawaida hawana wajibu wa kulipa madeni ya kampuni kwa kuwa kampuni ndiyo iliyokopa na siyo mwanahisa kwa majina yake. Kama umewahi kukopa utagundua kwamba benki inataka wanahisa kusaini dhamana binafsi ambayo itawafanya wanahisa walipe madeni ya kampuni kwa sababu kwa kawaida hawawajibiki kulipa madeni hayo moja kwa moja. uweze kuwafikia wanahisa na kuwafanya wawajibike, unahitaji kuondoa mwavuli/ kinga/dhana ya kisheria kwamba kampuni hubeba majukumu yake yenyewe nje ya wamiliki wake. uweze kufanikiwa kuondoa dhana hiyo unahitaji kuonesha mambo haya mawili; kwamba kuna umoja wa umiliki kwenye kampuni na kwamba hakuna tofauti iliyopo baina ya wanahisa na kampuni; na pili kwamba kama Mahakama itakataa kuondoa dhana hiyo kutasababisha dhuruma, kikwazo ama udanganyifu. Maombi ya kuthibitisha vigezo hivyo si kitu rahisi na kuna vizuizi/vikwazo kadhaa ambavyo ni muhimu kuviweka wazi. Hakuna idadi kamili au masharti ambayo kanuni hii inaweza kutumika. Wakati mwingine Mahakama imetumia tu moja ya mambo haya mawili. Mambo ya kuzingatia katika kuondoa kinga/dhana hiyo ya kisheria kwamba kampuni hubeba majukumu yake yenyewe nje ya wamiliki wake yanahusisha kuchanganya pesa na mali za taasisi mbili (yaani za mwanahisa na kampuni), kampuni moja kushikilia mali za kampuni nyingine ambayo ina madeni, kuwa na umiliki sawa wa kampuni mbili, kutumia ofisi hizo hizo na wafanyakazi wale wale, kutumika kwa kampuni moja kama kificho cha kampuni nyingine, kutokuzingatia taratibu za uendeshaji kampuni, kutokutenganisha taarifa za kampuni, mtu kuzichukulia mali za kampuni kama zake au kutumia wakurugenzi na maafisa wa kampuni. Kuhusu sharti la pili, kitu cha msingi ni kuthibitisha nia mbaya kwenye vitendo vya kampuni. Kesi nyingi zimetoa fafanuzi zifuatazo juu ya mambo gani ambayo siyo sehemu ya nia mbaya ya kampuni; ugumu tu wa kutekeleza hukumu au kushindwa kukusanya madeni, mwanahisa kuipa pesa kampuni ndogo kuisaidia kutatua matatizo ya kifedha, ilimradi isiwe kwa lengo la kuendeleza udanganyifu. Matokeo mengine ni pale inapoonekana aina fulani ya kampuni inatumika kukwepa sheria au kanuni. Katika mazingira hayo pia, Mahakama imeonekana kuzikubali kesi za mikataba ambazo malalamiko yanahusu aina fulani ya udanganyifu. Hivyo uweze kuondoa kinga/dhana ya kisheria ya kampuni kubeba majukumu yake yenyewe nje ya wamiliki wake, ni lazima ujiridhishe juu ya baadhi ya mambo yaliyoelezwa hapo juu. Kama ilivyoelezwa hapo awali kwamba kutengua dhana hii siyo kazi rahisi. Mwanasheria wako anaweza kukuongoza zaidi. Kufunga mitambo ya umeme kwenye ardhi binafsi Ninamiliki ploti Dar ambapo kuna kampuni fulani ambayo inazalisha na kusafirisha umeme ilinipa notisi kwamba inataka kutumia ardhi yangu kupitisha nyaya za umeme na watanilipa. Siwataki kwenye ardhi yangu bila kujali kama watanilipa ama la. Ninaweza kulipinga hili? Novemba Maswali na Majibu na FB Attorneys Sheria ya Umeme inatamka kwamba kampuni yoyote yenye leseni ya kuzalisha au kusafirisha umeme itakuwa na haki ya kuingia kwenye ardhi yoyote kuisaidia kutekeleza majukumu yake ya kutoa umeme na mmiliki wa mali hataruhusiwa kuingilia haki au mali ya kampuni hiyo. Pia kampuni imeruhusiwa na sheria baada ya kutoa notisi kwa mmiliki wa eneo kuingia kwenye ardhi hiyo kwa malengo ya kufanya matengenezo ya mtambo huo. Hata hivyo makampuni hayo yanatakiwa kumlipa fidia mmiliki wa ardhi hiyo na kama kuna mgogoro wowote, mgogoro huo utatatuliwa na Mahakama yenye mamlaka. Hivyo huwezi kumzuia mmiliki wa kampuni kuingia kwenye ardhi yako, kama utakuwa na tatizo unaweza kuwasiliana na mwanasheria wako ambaye atakusaidia kupinga Mahamani. Kupinga usajili wa alama/nembo ya biashara Ninamiliki alama ya biashara nchini Tanzania na hivi karibuni nimekutana na jarida la alama za biashara la Wakala wa Usajili, Biashara na Leseni likitangaza alama ya biashara ambayo kwa maoni yangu ni sawa, au inakaribiana sana na alama yangu ya biashara. Ninataka kuipinga. Tafadhali niongozeni juu ya nini cha kufanya. Februari Sheria ya Alama/Nembo za Biashara na Huduma inamtaka Msajili wa Alama za Biashara kutangaza alama ya biashara kwa siku kabla ya kuisajili. Madhumuni ya kutangaza alama ni kutoa fursa kwa umma kupinga usajili wa alama hizo ikiwa ni sawa au zinafanana na alama zao zilizosajiliwa au zisizosajiliwa. Kwa hiyo ni wazo zuri kwa umma na mashirika mengine kufuatilia jarida la alama za biashara. Kuhusu pingamizi, unaweza kupeleka pingamizi lako kwa Msajili wa Alama kwa kujaza taarifa ya kupinga ambayo inatakiwa kuwasilishwa ndani ya siku tangu siku ya tangazo na inatakiwa kuwa kwenye fomu maalum kama ilivyotolewa kwenye Kanuni. Taarifa ya pingamizi inapaswa kueleza kwa ufasaha sababu za pingamizi na inashauriwa sana pia uambatanishe na picha za alama yako na uzilinganishe na zile zilizotangazwa kuonesha ufanano au muendano ambao unaweza kusababisha mkanganyiko kwa umma. Taarifa ya pingamizi ikishawasilishwa kwa Msajili wa Alama, Msajili atampatia nakala mwombaji ambaye naye atatakiwa kuwasilisha maelezo kinzani juu ya taarifa yako ndani ya siku sitini za kuipokea. Msajili atawasilisha maelezo kinzani kwako na atapanga siku ya kuwasikiliza. Mara atakapowasikiliza na kupitia ushahidi uliotolewa kwake atatoa maamuzi iwapo alama hiyo isajiliwe ama la. Kama hujaridhika na maamuzi ya Msajili, unaweza kukata rufaa Mahakama Kuu. Kwa msaada zaidi tafadhali wasiliana na mwanasheria wako. Kipengele cha usuluhishi kwenye mkataba Ninaingia mkataba wa usambazaji na kampuni ya kitanzania. Swali langu ni kwa nini kuwe na kipengele cha usuluhishi kwenye mkataba wakati Tanzania ina mfumo wa Mahakama? Kipengele kinasomeka hivi: “Kutakuwa na msuluhishi mmoja atakayeteuliwa na pande zote mbili kwa pamoja kwa gharama za pande zote”. Nini kitatokea kama hatutakubaliana juu ya uteuzi wa msuluhishi? Machi Usuluhishi ni njia mbadala ya utatuzi wa mgogoro na ni mbinu mojawapo ya usuluhishi nje ya Mahakama ambayo pande zenye mgogoro zinawasilisha mgogoro huo kwa mtu mmoja au zaidi anayeitwa Sheria za Biashara, Migogoro ya Kibiashara na Haki Miliki msuluhishi ambapo pande hizo zinakubali kufungwa na maamuzi ya msuluhishi ambayo yanaitwa tuzo. Ni mbinu ya usuluhishi ambapo msuluhishi anasikiliza kesi na kutoa maamuzi ambayo kisheria yatazibana pande zote. Usuluhishi una faida zake. Kutegemea na ukubwa wa makubaliano, kwa kawaida utatuzi wa migogoro kwa usuluhishi ni njia rahisi, ya kuaminika, ya haraka, haina usumbufu na ni bora zaidi tofauti na Mahakama ambazo zinafungwa sana na kanuni ambazo wakati mwingine ni mzigo na ni ghali. Kupeleka mgogoro kwenye usuluhishi hakuishushii hadhi Mahakama kwa sababu bado unatakiwa uende Mahakamani kusajili tuzo iweze kuwa amri ya Mahakama kwa ajili ya utekelezaji. Kwa sasa, njia ya usuluhishi imeisaidia Mahakama kupunguza mrundikano wa kesi zinazosajiliwa Mahakamani. Kwa mikataba mikubwa, tunapendekeza kipengele cha mkataba kiwe na wasuluhishi wawili wanaoteuliwa na kila upande, na wao wamteue msuluhishi wa tatu ambaye anaJulaikana kama mwamuzi, na kuifanya idadi ya wasuluhishi kuwa watatu. Wakati mwingine hii inaonekana kuwa ghali na hivyo pande zenye mgogoro huamua kumteua msuluhishi mmoja tu. Nchini Tanzania usuluhishi unaongozwa na Sheria ya Usuluhishi ambayo inatoa mamlaka kwa Mahakama kumteua msuluhishi pale ambapo hajateuliwa. Sheria hii inaipa Mahakama mamlaka ya kumteua msuluhishi, mwamuzi au msuluhishi wa tatu katika mazingira yafuatayo: ( pale ambapo makubaliano yanasema mgogoro utawasilishwa kwa msuluhishi mmoja na baada ya mgogoro kuibuka pande zote mbili hawakubaliani na uteuzi wa msuluhishi; ( ) kama msuluhishi aliyeteuliwa amepuuza au amekataa au hawezi kusuluhisha na nafasi yake haijajazwa na pande zote hazijaziba nafasi; ( pale ambapo pande zote mbili zimeteua wasuluhishi ambao wamepewa uhuru wa kumteua mwamuzi au mtu wa tatu na hawajamteua; ( pale mwamuzi au mtu wa tatu amekataa, hawezi au amefariki na nafasi yake ipo wazi na wasuluhishi hawajaziba nafasi yake, yeyote kati yao anaweza kutoa notisi kwa pande zenye mgogoro au wasuluhishi, kulingana na mazingira, ya kukubaliana kumteua msuluhishi, mwamuzi au mtu wa tatu. Sheria pia inaeleza kwamba iwapo uteuzi haujafanyika ndani ya siku saba tangu siku ya kupata notisi, Mahakama inaweza, kwa maombi ya upande uliotoa notisi na baada ya kuusikiliza upande mwingine, kumteua msuluhishi, mwamuzi au msuluhishi wa tatu ambaye atakuwa na mamlaka sawa ya kusikiliza mgogoro na kutoa tuzo/uamuzi kana kwamba ameteuliwa kwa idhini ya pande zote. Pia tunakushauri uweke kipengele cha mahali pa kufanyia usuluhishi na lugha itakayotumika wakati wa usuluhishi. Kupeleka mgogoro kwenye usuluhishi hakuchukui haki yako ya kupeleka maombi yenye udharula Mahakamani, na Mahakama katika maamuzi yake yoyote itakayotoa itazingatia kwamba pande zote zimekubaliana kusuluhishwa. Deni dhidi ya Wizara Niliiuzia Wizara nchini Tanzania vifaa vya matibabu na sijawahi kulipwa licha ya ahadi lukuki. Mwanasheria wangu anasema kwamba kuishtaki Wizara moja kwa moja haiwezekani. Sielewi kwa nini. Je, Serikali inalinda kesi kama hizo? Tafadhali niongoze. Machi Inawezekana kabisa kuishtaki Serikali kwa mujibu wa Sheria ya Mashtaka ya Serikali. Kifungu cha cha Sheria kinaeleza bila utata kwamba, bila kujali masharti ya vifungu vingine kwenye Sheria hii, kesi za madai zinaweza kufuguliwa dhidi ya Serikali kwa masharti ya kifungu hiki. Hakuna kesi Maswali na Majibu na FB Attorneys dhidi ya Serikali itafunguliwa na kusikilizwa isipokuwa mlalamikaji amewasilisha mapema kwenye idara au afisa anayehusika notisi siyo chini ya siku tisini juu ya nia yake ya kuishtaki Serikali, ikieleza msingi wa dai lake dhidi ya Serikali na atatuma nakala ya dai lake kwa Mwanasheria Mkuu wa Serikali. Kesi zote dhidi ya Serikali, baada ya kuwasilishwa kwa taarifa zifunguliwe dhidi ya Mwanasheria Mkuu wa Serikali, na nakala ya hati ya mashtaka ipelekwe kwenye wizara ya Serikali, idara au afisa ambaye anatuhumiwa kutenda kosa hilo ambalo ni msingi wa shtaka la madai. Kesi zote dhidi ya Serikali zitafunguliwa Mahakama Kuu kwenye Kitengo cha Mahakama Kuu eneo ambapo dai limetokea. Bila kujali masharti ya kifungu kidogo cha , Mwanasheria Mkuu anaweza, isipokuwa mtu mwingine anastahili kushtakiwa, kushtakiwa au kuunganishwa kama mashtakiwa mwenza, kwenye kesi yoyote dhidi ya Serikali. Vifungu vya Sheria ya Watumishi wa Umma (Malipo ya Madeni) vitatumika kwa afisa aliyeisababishia Serikali kupata hasara, gharama na fidia kutokana na kushindwa kwake kupata uwakilishi wa kisheria kwenye kesi. Hivyo, kutokana na maelezo hapo juu unaweza kuona kwamba unahitaji kutoa notisi ya siku kabla ya kufungua shtaka. Kipengele cha usuluhishi kinazuia kukata rufaa Niliingia mkataba na kampuni ambayo imeingiza kipengele cha usuluhishi kinachosema kwamba tuzo hiyo ni ya mwisho, ina nguvu za kisheria na haiwezi kukatiwa rufaa. Usuluhishi ulifanyika nchini Kenya, ni wazi tuzo hiyo ukiisoma inakwenda kinyume na sera za umma na inakiuka sheria za Tanzania. Mkataba uliitaka kampuni yetu kutekeleza mkataba nchini Tanzania na kutumia sheria za Tanzania. Je, tuzo hiyo inaweza kutekelezwa nchini Tanzania ikiwa ni kinyume na sheria za hapa? Mwanasheria wangu anasema kuwa kutokukata rufaa dhidi ya tuzo hiyo kunaiweka kampuni yetu katika nafasi mbaya. Tafadhali niongoze. Aprili Usuluhishi unakusudia kuharakisha upatikanaji wa haki. Kwa kawaida tuzo haiwezi kupingwa isipokuwa kwa kanuni za haki ya asili na pale ambapo wasuluhisi wamekuwa na utendaji mbovu. Tuzo pia haiwezi kutekelezwa kama ipo kinyume na sera ya umma na inakiuka sheria za nchi ambako utekelezaji utafanyika. Hayo yakiwa kichwani mwako, kwa kuwa unadai tuzo inakiuka sera ya umma na sheria za nchi, tuzo inaweza kufutwa. Hilo pia limetamkwa chini ya Sheria ya Usuluhishi ya Tanzania ambapo kifungu cha kinatamka wazi kwamba pale msuluhishi au mwamuzi ametenda vibaya au usuluhishi au tuzo imepatikana isivyo halali, Mahakama inaweza kutengua tuzo hiyo. Kifungu cha cha Sheria ya Usuluhishi pia kinatamka kama ifuatavyo: Masharti ya utekelezaji wa tuzo za kigeni; tuzo ya kigeni iweze kutekelezwa chini ya sehemu hii, ni lazima: ( iwe imetokana na mkataba wa usuluhishi ambao ni halali chini ya sheria iliyo uongoza; ( imetokana na baraza lililoundwa chini ya makubaliano na liliundwa kwa namna pande zilivyokubaliana; ( imetolewa kwa kuzingatia sheria zinazoongoza usuluhishi kiasi cha kuuwezesha upande wowote kuchukua hatua muhimu kubatilisha tuzo kwenye chombo chenye mamlaka; ( imekamilika kwenye nchi ilikotolewa; na ( inahusu masuala ambayo ni halali kufanyiwa usuluhishi chini ya Sheria za Tanzania na utekelezaji wake ni lazima uwe haukinzani na sera ya umma au sheria za Tanzania. Kwa kuzingatia masharti ya kifungu kidogo hiki, tuzo ya kigeni haitatekelezwa chini ya sehemu hii kama Mahakama imeridhika Sheria za Biashara, Migogoro ya Kibiashara na Haki Miliki kwamba ( tuzo imebatilishwa kwenye nchi ilikotolewa; au ( mtu ambaye tuzo inatakiwa kutekelezwa dhidi yake hakupewa taarifa za usuluhishi kwa muda wa kutosha kumwezesha kupeleka utetezi wake au alishindwa kutokana na sababu za kisheria na hakuwakilishwa vyema; au, ( tuzo haijajibu maswali yote yaliyowasilishwa au inamaamuzi juu ya mambo ambayo yapo nje ya makubaliano ya usuluhishi: Isipokuwa kama tuzo haijajibu maswali yote yaliyowasilishwa Mahakama inaweza, ikiona vyema, ama kuahirisha utekelezaji wa tuzo au kuamuru utekelezaji wake kwa masharti ya kutoa dhamana kwa mtu anayeomba kutekeza tuzo hiyo kama Mahakama itaona inafaa. Kama mtu anayepinga utekelezaji wa tuzo ya kigeni anathibitisha kwamba kuna sababu zaidi ya kutokuwepo kwa masharti yaliyoainishwa kwenye aya ( , ( na ( ya kifungu kidogo cha kifungu hiki, au uwepo wa masharti yaliyoainishwa kwenye aya ya ( na ( ya kifungu kidogo cha kifungu hiki kinachompa haki ya kupinga uhalali wa tuzo, Mahakama inaweza, kama itaona inafaa, ama kukataa kutekeleza hukumu ama kuahirisha usikilizaji hadi kupita kwa muda ambao Mahakama itaona unafaa. Kabla hujajiamini kupita kiasi kuhusu maoni yako, unatakiwa umtafute mwanasheria wako akuongoze. Benki haifuati maagizo Ninauza vocha za simu na kuweka fedha zangu kwenye benki moja kubwa huko Mtwara. Ninapokwenda benki, nategemea msarifu kutenganisha noti za Shilingi 500, 1000, na Tatizo ambalo linanikabili kwa sasa ni kwamba meneja mpya ameniambia nizitenganishe mwenyewe kwa sababu inampotezea muda msarifu. Nashindwa kuelewa kwa nini benki haitaki kufanya kazi yake. Je, ninaweza kuishtaki benki? Juni Ikiwa uliingia kwenye aina hiyo ya “makubaliano ya kutenganisha” na benki yako, hapo benki inavunja wajibu wake. Hata hivyo, kwa tujuavyo mazoea ya soko nchini Tanzania na kwingineko, hatujawahi kukutana na benki inayopokea fedha rundo na kuanza kuzitenganisha kabla ya kuziweka. Uhusiano wa kawaida wa benki ya mteja ni kwa benki kulinda fedha zako. Unapaswa kushauriana na wanasheria wako lakini hakuna uwezekano wa kuiwajibisha benki. Kuvunja mkataba Ninataka kuvunja mkataba ambao niliingia. Ni sababu gani za kisheria ambazo ninaweza kuzitumia kuvunja? Julai Mikataba inatakiwa kuheshimiwa na sheria inakusudia kuhakikisha kwamba pande zinazoingia mkataba zinaheshimu kusudio la mkataba kuhakikisha kwamba biashara hazianguki. Sheria ya Mikataba, hata hivyo, inawapa wahusika katika mkataba sababu nyingi za kuvunja mkataba ikiwa tu sababu hizo ni halali. Unaweza kuvunja mkataba kama uliuingia kwa shurutisho, kudanganywa, yaani upande mwingine ulikuficha mambo ya msingi kuhusu mkataba, ubatili wa mkataba au kiini cha mkataba, kukosea jambo, yaani akili za pande za mkataba hazikuendana, kama ni mdogo/mtoto, yaani yupo chini ya miaka 18, kuvunja masharti ya mkataba, masharti ya awali hayakutekelezwa, n.k. Tunashauri mwanasheria wako akuongoze kwenye mkataba wako kabla hujafanya chochote. Kukodisha alama ya biashara Ninamiliki alama fulani ya biashara ambayo inakua sokoni. Nimefuatwa na wageni kutoka nje ya nchi ambao wanataka kutumia alama yangu ya biashara na wameniomba niwauzie. Sitaki kuuza alama Maswali na Majibu na FB Attorneys yangu ya biashara. Ninaweza kuzikodishia kampuni hizi alama yangu ya biashara niendelee kuimiliki na kuifurahia baada ya mkataba wa kuikodisha kuisha? Tafadhali niongoze. Julai Una wazo jema. Kwa bahati nzuri, Sheria ya Alama za Biashara na Huduma inamruhusu mmiliki wa alama ya biashara kuikodisha kwa mtu mwingine. Ila, inabidi uelewa kwamba ukodishwaji huo ni lazima usajiliwe kwa Msajili wa Alama za Biashara. Mchakato wa ukodishaji siyo mgumu. Wanasheria wako wanaweza kukuongoza zaidi. Upatanishi mahakama ya biashara Nimefungua kesi Mahakama ya Biashara Masjala ya Dar es Salaam dhidi ya mtu ambaye sitaki kumuona tena kwenye maisha yangu. Nimeshangaa kwamba Mahakama imeamuru kwamba tujaribu kutatua jambo hilo kwa njia ya upatanishi. Je, hiyo ni lazima, ukizingatia sitaki kupatana na huyu mhuni? Julai Kanuni za Mahakama ya Biashara zinatamka kwamba mtu ambaye anaingia kwenye upatanishi atakuwa na mamlaka ya mwisho ya kupatana juu ya suala lolote wakati wa upatanishi. Kanuni zinaendelea kusema kwamba, mtu anayehitaji idhini ya mtu mwingine kabla ya kupatana, kabla ya muda wa kuanza upatanishi, atapanga namna ya kuwasiliana na mtu huyo wakati wote wa upatanishi, bila kujali kama utafanyika wakati wa saa za kazi au baada ya saa za kazi. Kama kesi haikutatuliwa au ilifutwa chini ya kanuni hizi, Mahakama itazielekeza pande zote kwenda kwenye upatanishi baada ya kutoa amri hiyo, Mahakama itamteua mpatanishi ambaye, ndani ya siku baada ya kuteuliwa, atapanga tarehe ya kwanza ya upatanishi. Kanuni pia zinatamka kwamba pande au wakili wake au wote, kama wanawakilishwa, wataarifiwa kwa kutumia Fomu Na. iliyopo kwenye Jedwali, na watahudhuria kipindi cha upatanishi, isipokuwa kama Mahakama itaamuru vinginevyo. Kutokana na maelezo hapo juu, unaweza kuona kwamba upatanishi ni lazima. Hata hivyo, Mahakama inakuruhusu kumtuma mwakilishi ambaye atawasiliana na wewe uweze kukubali au kukataa upatanishi. Pia elewa kwamba, upatanishi hauharibu kesi yako hivyo usijali kwa sababu upatanishi unafanyika kwa usiri. Kudanganywa na benki ya kigeni Benki ya kigeni ilikuja Tanzania na kuniahidi faida kubwa kwa uwekezaji mpya wa huduma/bidhaa ambazo ilikuwa inazianzisha Mashariki ya Mbali. Niliona huduma/bidhaa hiyo ina faida kubwa lakini mwishowe nilijikuta tayari nimepoteza asilimia ya uwekezaji wangu. Kulikuwa na mambo ya msingi sana ambayo benki haikuniweka wazi. Je, ninaweza kushtaki? Oktoba Kwanza kabisa, ni batili kwa benki kushawishi biashara nchini Tanzania. Kama wewe ni Mtanzania, pia ni batili kwako kufanya shughuli za kibenki nje ya nchi bila idhini ya Benki Kuu ya Tanzania. Kwa kuzingatia maelezo hapo juu, kama unaamini kwamba benki ilikudanganya, una kesi dhidi yake na unaweza kuishtaki. Hata hivyo kesi yako itazingatia kipengele cha uchaguzi wa sheria kilichopo kwenye mkataba ulioingia, ambapo uwezekano mkubwa itakuwa ni kufuata sheria za nchi ambako benki imesajiliwa. Kabla ya kushtaki tunapendekeza umuone mwanasheria mbobevu kwenye masuala ya benki za kimataifa. Ni lazima uelewe kuwa hakuna uwekezaji usio na vikwazo. Msemo wa zamani (wa kihasibu) ni Sheria za Biashara, Migogoro ya Kibiashara na Haki Miliki sahihi, kwamba: “Kadiri vikwazo vya biashara vinavyokuwa vingi, ndivyo biashara hiyo inavyotegemewa kutoa faida kubwa”. Upande mwingine kushindwa kumteua msuluhishi Tupo kwenye mgogoro na upande mwingine ambapo mkataba unatoa usuluhisi wenye wasuluhishi watatu. nimeshamteua msuluhishi wangu lakini upande mwingine unapiga chenga/unachelewa kumteua msuluhishi wake kwa miezi sasa. Je, nifanye nini? Februari Kifungu cha cha Sheria ya Usuluhishi kinaeleza wazi kwamba pale mkataba unaposema mgogoro utasuluhishwa na wasuluhishi watatu, kila upande kuteua msuluhishi mmoja na msuluhishi wa watatu kuteuliwa na wasuluhishi wawili walioteuliwa na pande mbili, isipokuwa kama kutakuwa na nia tofauti – kama upande mmoja umeshindwa kumteua msuluhishi ndani ya siku saba baada ya upande mwingine kumteua msuluhishi wake, na ameupatia upande unaokaidi notisi ya kufanya uteuzi, upande ulioteua msuluhishi unaweza kumteua msuluhishi huyo kuwa msuluhishi pekee kwenye mgogoro na tuzo ya msuluhishi huyo itazibana pande zote mbili kama kana kwamba aliteuliwa kwa idhini ya pande zote. Hivyo, kwa kuwa upande mwingine hauteui msuluhishi wake, unaweza kuendelea na msuluhishi mmoja na tuzo itaubana upande wa pili bila kujali kwamba kipengele cha usuluhishi kilikuwa kinatamka wasuluhishi watatu. Mwanasheria wako anaweza kukuongoza zaidi. Kutishiwa uhujumu uchumi ni muuzaji wa bidhaa za madawa muhimu pamoja na mashine kwenye baadhi ya hospitali za Serikali na kwa mwaka mmoja sasa hawajanilipa. Kiasi ninachowadai hivi sasa kinakaribia mamilioni ya Dola na nimekuwa napewa ahadi hewa. Nilitoa onyo la mwisho kwa mamlaka husika lakini niliambiwa niende kuonana na mtu mkubwa ambaye mara ya kwanza aliniambia nitalipwa, lakini baada ya kujibu kwamba siamini jambo hili na kwamba nitasitisha usambazaji na kuwashtaki, alinitishia kwamba kama nitafanya hivyo, nitashtakiwa chini ya Sheria ya Makosa ya Uhujumu Uchumi. Kwa ufupi alisema kwamba chini ya sheria za Tanzania, hasa sheria hii, bidhaa hizi ni muhimu kwenye mahospitali na sina hiari zaidi ya kuendelea kuzisambaza. Pia ameniambia kwamba kosa hili halina dhamana. Nifanye nini? Februari Hii ni mara yetu ya kwanza kusikia staili hiyo juu ya wajibu wa kulipa kimkataba. Kama alichokisema afisa huyo ni kweli, basi muuzaji yeyote wa vitu muhimu kwa uchumi, iwe nishati, maji, au ulinzi hawezi kushtaki wala kudai. Na hakuna mtu atakayekuwa tayari kufanya biashara na Serikali ya Tanzania na itakuwa inakiuka misingi muhimu ya sheria za mikataba. Kwa kujibu swali lako, tukichukulia umetupatia maelezo sahihi, hakuna kinachokuzuia kusitisha huduma, kudai malipo na kushtaki kwa mujibu wa mkataba wa uuzaji. Uhujumu uchumi umeelezewa chini ya sheria na unahusu vitendo vilivyofanyika bila sababu za msingi na kwa malengo ya kuzorotesha uchumi au maslahi ya Tanzania au vinavyoweza kuharibu, kuzuia au kuingilia utoaji wa hudumu muhimu au uendeshaji wake. Kutokana na tafsiri hiyo, huwezi kushtakiwa chini ya sheria hii kwa kuwa unadai kihalali fedha zako chini ya mkataba wa uuzaji/ usambazaji. Kama ungekuwa unafanya hivyo kinyume na sheria kwa lengo la kuzorotesha Maswali na Majibu na FB Attorneys uchumi au maslahi ya Tanzania, sheria hiyo ingetumika. Kuhusu dhamana, tafadhali elewa kwamba hili ni kosa lenye dhamana. Hata hivyo, dhamana haitatolewa kwenye mazingira yafuatayo: ( kama inaonekana kwamba mtuhumiwa hapo awali aliwahi kuhukumiwa kwa kifungo cha miaka inayozidi mitatu; ( kama mtuhumiwa hapo awali aliwahi kupewa dhamana na Mahakama na alishindwa kutii masharti ya dhamana au alitoroka; ( kama mtuhumiwa ameshtakiwa kwa kosa la uhujumu uchumi linalodaiwa kufanyika wakati mtuhumiwa ameachiwa kwa dhamana na Mahakama; ( kama itaonekana mbele ya Mahakama kwamba ni muhimu mshtakiwa awekwe mahabusu kwa ulinzi au usalama wake; ( kama kosa ambalo mtu anashtakiwa nalo linahusu mali yenye thamani inayozidi Shilingi milioni kumi isipokuwa kama mtu huyo ataweka dhamana ya mali inayolingana na nusu ya thamani ya mali iliyohusika na inayobaki imewekewa dhamana; na ( Kama ameshtakiwa kwa kosa lililo chini ya Sheria ya Madawa Hatarishi. Utekelezaji wa tuzo ya usuluhishi nchini Tanzania Tupo kwenye majadiliano na Serikali kuhusu mradi wenye thamani ya mabilioni ya Dola ambao tunataka uwe na kipengele cha usuluhishi kinachoruhusu kutumia ama sheria za Kituo cha Kimataifa cha Utatuzi wa Migogoro ya Uwekezaji au Mahakama ya Kimataifa ya Biashara ( ). Je, Serikali ya Tanzania inakubali kufanya usuluhishi na kama jibu ni ndiyo, je tuzo husika inaweza kutekelezwa nchini Tanzania? Ni sababu zipi zinazoweza kutumika kukataa tuzo ya usuluhishi ya kigeni? Kama tukiishinda Serikali, je inaweza kudai kwamba tuzo inakwenda kinyume na sera ya umma hasa ikiwa haina fedha za kulipa? Je, Serikali inazingatia kwa kiasi gani usuluhishi? Februari Serikali inaingia mikataba mingi tu ambayo usuluhishi ni njia mojawapo inayotumika kutatua migogoro. Tanzania pia imeridhia mikataba ya kimataifa inayotambua utekelezaji wa tuzo zinazotokana na usuluhishi. Kifungu cha cha Sheria ya Usuluhishi kinatoa masharti ya utekelezaji wa tuzo za kigeni kama ifuatavyo; tuzo ya kigeni iweze kutekelezwa chini ya sehemu hii, ni lazima: ( iwe imetokana na mkataba wa usuluhishi ambao ni halali chini ya sheria iliyouongoza; ( imetokana na baraza lililoundwa chini ya makubaliano na liliundwa kwa namna pande zilivyokubaliana; ( imetolewa kwa kuzingatia sheria zinazoongoza usuluhishi kiasi cha kuuwezesha upande wowote kuchukua hatua muhimu kubatilisha tuzo kwenye chombo chenye mamlaka; ( imekamilika kwenye nchi ilikotolewa; na ( inahusu masuala ambayo ni halali kufanyiwa usuluhishi chini ya Sheria za Tanzania na utekelezaji wake ni lazima uwe haukinzani na sera ya umma au sheria za Tanzania. Kwa kuzingatia masharti ya kifungu kidogo hiki, tuzo ya kigeni haitatekelezwa chini ya sehemu hii kama Mahakama imeridhika kwamba ( tuzo imebatilishwa kwenye nchi ilikotolewa; au ( mtu ambaye tuzo inatakiwa kutekelezwa dhidi yake hakupewa taarifa za usuluhishi kwa muda wa kutosha kumwezesha kupeleka utetezi wake au alishindwa kutokana na sababu za kisheria na hakuwakilishwa vyema; au ( tuzo haijajibu maswali yote yaliyowasilishwa au inamaamuzi juu ya mambo ambayo yapo nje ya makubaliano ya usuluhishi: Sheria za Biashara, Migogoro ya Kibiashara na Haki Miliki Isipokuwa kama tuzo haijajibu maswali yote yaliyowasilishwa Mahakama inaweza, ikiona vyema, ama kuahirisha utekelezaji wa tuzo au kuamuru utekelezaji wake kwa masharti ya kutoa dhamana kwa mtu anayeomba kutekeza tuzo hiyo kama Mahakama itaona inafaa. Kama mtu anayepinga utekelezaji wa tuzo ya kigeni anathibitisha kwamba kuna sababu zaidi ya kutokuwepo kwa masharti yaliyoainishwa kwenye aya ( , ( na ( ya kifungu kidogo cha kifungu hiki, au uwepo wa masharti yaliyoainishwa kwenye aya ya ( na ( ya kifungu kidogo cha kifungu hiki kinachompa haki ya kupinga uhalali wa tuzo, Mahakama inaweza, kama itaona inafaa, ama kukataa kutekeleza hukumu ama kuahirisha usikilizaji hadi kupita kwa muda ambao Mahakama itaona unatosha kuuwezesha upande huo kuchukua hatua muhimu kuliwezesha baraza lenye mamlaka kubatilisha tuzo. Jambo jingine ambalo umelionesha, na ambalo mara nyingi linatumika ni sera ya umma ya kwamba iwapo tuzo itaruhusiwa kutekelezwa kwenye nchi ambayo inakwenda kutekelezwa ni kinyume na sera ya umma. Kwa ujumla, kutokuwepo kwa fedha siyo suala la sera ya umma na hivyo kuzuia utekelezaji wa tuzo ya usuluhishi. Kama itathubutu kufanya hivyo, Tanzania itakuwa inavunja mikataba ya kimataifa ya usuluhishi. Kuhusu Serikali inaupa uzito gani usuluhishi, tafadhali elewa kwamba Ofisi ya Mwanasheria Mkuu wa Serikali inajishughulisha na mashauri mengi tu ya usuluhishi nje ya nchi, na inauchukulia usuluhishi kwa uzito mkubwa. Pamoja na kuupa usuluhishi uzito mkubwa, kama Serikali haitakwenda kwenye usuluhishi au ikishindwa kusimamia mchakato wa usuluhishi vizuri, itaharibu sifa ya nchi kwenye nyanja za kimataifa za biashara. Na hili siyo jambo ambalo Tanzania inaweza kulimudu katika hatua ya sasa ya ushindani wa kimataifa. Tunashauri upate ushauri wa kitaalam/maalum kutoka kwa mwanasheria wako. Mgogoro wa mpaka kwenye eneo la utafutaji gesi Tuna mgogoro na jirani ambaye ni mmiliki wa kitalu/eneo la utafutaji gesi na ametishia kupeleka mgogoro wetu kwa Kamishna wa Nishati na Petroli. Je, Kamishna huyu ana mamlaka ya kuamua mgogoro huu, na kama ndiyo, je maamuzi yake yanaweza kukatiwa rufaa? Februari Majibu ya maswali yako yote mawili ni ndiyo. Kamishna wa Masuala ya Nishati na Petroli anaruhusiwa kuamua migogoro kama hiyo. Pia, ni kweli, maamuzi yake yanaweza kukatiwa rufaa. Hili limeelezwa chini ya Sheria ya Utafutaji na Uzalishaji Petroli, 1980, ambapo inaeleza ifuatavyo: Kamishna anaweza kufanya uchunguzi juu ya na kuamua kuhusu migogoro baina ya watu wanaojihusisha na utafutaji au uendeshaji, ama miongoni mwao wenyewe au miongoni mwao na pande nyingine (isipokuwa Serikali) zisizohusika, kuhusinana na ( Mipaka ya eneo lolote la utafutaji au uendeshaji; ( kitendo chochote kilichofanyika au kuacha kufanyika, au kinachodaiwa kufanyika au kutokufanyika, katika, au kuhusiana na utafutaji uendelezaji; ( makadirio na malipo ya fidia kwa mujibu wa Sheria hii; au ( masuala mengine yoyote ambayo yapo kwenye sheria. Mtu yeyote ambaye hajaridhika na maamuzi, tuzo au amri ya Kamishna iliyotolewa kwa mujibu wa sehemu hii anaweza kukata rufaa kwenda Mahakama Maswali na Majibu na FB Attorneys Kuu ndani ya siku baada ya kutolewa kwa maamuzi, tuzo au amri. Wanasayansi wa Magharibi wanadanganya uduni wa Afrika ni mwanasayansi na nimegundua mbinu/siri ambayo mataifa ya Magharibi yanaitumia kuhakikisha kwamba Afrika tunaendelea kubaki nyuma. Ninakaribia kutoa chapisho kwenye moja ya jarida maarufu kwamba fomula ya Kani = Tungamo Mchapuko (F=MA) inapotosha na haina uhalisia kwa Afrika. Kutumia kwetu fomula hii kunatufanya tusiendelee. Nifanye nini kuiokoa Afrika? Ninaweza kumshtaki mvumbuzi? Agosti Kwanza tunapenda kukushukuru kwa kutuandikia kutoka Gaborone. Kama ilivyo kawaida yetu, tutakueleza ukweli, au kile tunachokiamini kuwa ni ukweli. Tunatumaini majibu yetu ya kawaida na kweli hayatakukasirisha na utaendelea kuwa msomaji wa safu yetu. Fomula ya F=MA imekuwepo kwa mamia ya miaka iliyopita, na ilivumbuliwa na Bwana Isaac Newton. Sheria ya Newton imethibitishwa kwa kufanyiwa utafiti na uchunguzi kwa zaidi ya miaka 200, na ni kipimo bora kabisa cha mienendo yetu ya kila siku ya maisha. Fomula hii imefanya kazi katika miradi yote mikubwa ya kiuhandisi ambayo tumewahi kuisoma. Kimsingi fomula hii ni kati ya fomula zinazotumika sana na imefanya kazi ulimwenguni kote. Haina mipaka ya kijografia wala kisiasa, na inafanya kazi kwenye mazingira yote na bara lolote duniani. Tunashindwa kuona mantiki ya swali lako kivipi unadai kwamba fomula imeisababisha Afrika kuwa nyuma. Hujatoa uthibitisho wowote kuhusu dai lako na tunaliona halina mashiko kusema kweli. Kumshtaki Bwana Isaac Newton leo hii haiwezekani kwa kuwa huna haki ya kumshtaki. Pia, hakupandikiza fomula hii kwetu na hivyo hauna haki ya kumshtaki kwa namna yoyote ile. Uwezekano wa kuwashtaki warithi wake pia uko mbali sana. Pamoja na utafiti wako kuhusu F=MA, unaweza pia kuangalia mambo mengine yaliyopelekea matatizo ya Afrika. Pia tunakushauri uzungumze na wataalamu wengine kwenye tasnia/fani yako ambao wanaweza kuoanisha F=MA na matatizo ya Afrika. Tunashindwa kuona uhusiano wowote na tumepata mtanziko. Hakuna kampuni Tanzania yenye uwezo wa kutukatia bima Sisi ni kampuni kubwa nchini Tanzania na jumla ya hatari na hasara zote tunazotaka kuzikatia bima ni kubwa kuliko uwezo wa kifedha/mtaji wa kampuni zote za bima za ndani ukiziunganisha pamoja. Hatuna amani kukata bima ya ndani. Je, ni lazima kukata bima ya ndani? Tunaweza kujikatia bima wenyewe? Tunawezaje kulishughulikia jambo hili? Agosti Sheria ya Bima iko wazi na inataka hatari na hasara zote kukatiwa bima na makampuni ya nchini Tanzania. Kifungu cha cha sheria hii kinatamka kwamba Waziri, kwa kanuni, ataelekeza kwamba sehemu ya bima au bima zote zinazogusa Watanzania au makampuni yaliyopo Tanzania ya aina yoyote kukata bima kwa makampuni ya Kitanzania. Iwapo aina ya bima inayotakiwa kukatwa kwenye kampuni ya ndani haipatikani kwa mtu anayetaka bima hiyo, mtu huyo atakata bima ya kampuni isiyo ya Kitanzania isipokuwa kwamba ( mtu huyo atapata kwanza idhini ya maandishi ya Kamishna; na ( anatekeleza masharti ya kifungu cha Hakuna chochote kwenye kifungu hiki kitakachoathiri Sheria za Biashara, Migogoro ya Kibiashara na Haki Miliki matakwa ya vifungu vya sheria kuhusu fedha za kigeni zitakazo kuwa zikitumika wakati huo nchini Tanzania au chini ya udhibiti wa Benki Kuu ya Tanzania. Zaidi, kifungu cha kinaeleza kwamba sera yoyote ya bima inayomgusa Mtanzania au inayoigusa kampuni iliyosajiliwa Tanzania, ukiachilia mbali kampuni ya bima iliyosajiliwa chini ya Sheria hii, inayotolewa na kampuni ya bima ya kigeni itatolewa kupitia ofisi za wakala wa bima aliyesajiliwa Tanzania. Kutokana na maneno ya vifungu tajwa hapo juu, ingawa ni lazima kukata bima kwa makampuni ya bima ya ndani, una hiari ya kupata msamaha wa kufanya hivyo kwa kumwandikia Kamishna wa Bima kupata idhini yake huku ukieleza kwa nini hatari husika haiwezi kukatiwa bima nchini. Kukosa uwezo kwa kampuni za ndani inaweza kuwa ni sababu nzuri lakini kampuni za ndani za bima zinaweza kuikabili hatari kupitia wakala wa ndani. Hivyo, huwezi kujikatia bima wewe mwenyewe. Tunakusihi sana uwasiliane na wakala wako wa bima na/au Kamishna wa Bima kuona kwamba hatari husika inalindwa na sheria za ndani, vinginevyo unaweza kupata changamoto wakati wa kuwasilisha madai ya fidia. Pia, unaarifiwa kwamba bila idhini ya Kamishna, fedha utakayolipwa na kampuni ya bima ya kigeni kama fidia ya madai yako, itatozwa kodi nchini kwa sababu ulikata bima kwa kukiuka Sheria ya Bima. Mwisho, njia mojawapo ya kuepuka kukata bima kwenye kampuni za ndani ni kutumia kampuni mama kukatia bima mali zake zilizopo nje ya nchi. Hili haliwezi kuJulaikana kwenye sheria yetu kwa sababu ni maslahi yako yaliyopo nje ya nchi. Hata hivyo, hili linatakiwa kushughulikiwa kwa kufanya uchambuzi wa kina wa jambo husika, mtaalam wako wa bima anaweza kukuongoza juu ya hili. Kamishna anaelekeza madai yalipwe Je, Kamishna wa Bima anaweza kuilazimisha kampuni ya bima kulipa madai hata kama hayalipiki? Je, ni kitu gani ambacho kampuni ya bima inaweza kufanya dhidi ya uamuzi huo? Je, Kamishna anaweza kupindua uamuzi wa Mtendaji Mkuu wa Kampuni au bodi? Septemba Kamishna wa Bima ana jukumu la kusimamia sekta ya bima nchini, pamoja na kazi nyingine kama ilivyoelezwa chini ya Sheria ya Bima, Namba ya Yeye si meneja wa kampuni ya bima wala si mkurugenzi na hawezi kupindua maamuzi yoyote yanayohusu madai yasiyolipika ya kampuni ya bima, Mtendaji Mkuu wake au bodi. Hii ni mara yetu ya kwanza tunasikia malalamiko kama hayo dhidi ya Kamishna lakini ikiwa unashurutishwa/unalazimishwa kulipa, unaweza kukata rufaa ya uamuzi huo kwa Baraza la Bima chini ya kifungu cha ambacho kinasema kwamba “mtu ambaye hajaridhika na uamuzi wa Kamishna chini ya Sheria hii anaweza, kwa muda wa mwezi mmoja kuanzia tarehe ambayo amepewa uamuzi huo kwa maandishi, kukata rufaa kwa njia ya maombi ya maandishi kwa Baraza ambalo linaweza, kuidhinisha, kubadilisha, kupindua au kutofautiana na uamuzi huo. Hatua hii lazima ifanyike ndani ya miezi miwili tangu siku ya kuwasilisha ombi hilo.” Ikiwa bado hujaridhishwa na maamuzi ya Baraza kwenye hoja za kisheria, unaweza kukata rufaa Mahakama Kuu ndani ya mwezi mmoja tangu uamuzi huo ulipowasilishwa kwako. Ikiwa unachosema ni kweli, ambacho tunadhani kinashangaza, tunaamini una nafasi nzuri ya kufanikiwa. Tafadhali kumbuka kuwa uamuzi wa Kamishna unaokusudia kuukatia rufaa ni lazima uwe kwenye Maswali na Majibu na FB Attorneys maandishi. Haitawezekana kwenda kwenye Baraza kwa misingi tu ya shinikizo lolote, mfano, la maongezi ya simu na Kamishna. Haki za Walaji Haki za Walaji Kuna namna nyingi ambazo haki za walaji zinaweza kukiukwa na wafanyabiashara ambao kimsingi wanapaswa kuzijua vyema. Vivyo hivyo, wakati mwingine walaji nao, kwa kubahatisha, hushtaki pasipokuwa na madai yoyote ya msingi. Katika sura hii, tumeweka mifano mingi ya tabia zote hizi mbili. Watu hudai haki katika hali zote mbili, lakini siyo wakati wote haki na madai huwa ni kitu kimoja.