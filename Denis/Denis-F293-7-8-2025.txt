  SERIKALI  YA  MAPINDUZI  YA  ZANZIBAR  OFISI  YA  RAIS  NA  MWENYEKITI  WA  BARAZA  LA  MAPINDUZI  HOTUBA  YA  WAZIRI  WA  NCHI,  OFISI  YA  RAIS  NA  MWENYEKITI  WA  BARAZA  LA  MAPINDUZI  MHESHIMIWA  ISSA  HAJI  USSI  GAVU  KUHUSU  MAKADIRIO  YA  MAPATO  NA  MATUMIZI  KWA  MWAKA  WA  FEDHA  /2021  MEI,  2020  VIFUPISHO  VYA  MANENO  AfCFTA  African  Continental  Free  Trade  Area  (Vikwazo  visivyokua  vya  Ushuru  Barani  Afrika)  AU  African  Union  (Umoja  wa  Afrika)  BLM  Baraza  la  Mapinduzi  CCM  Chama  Cha  Mapinduzi  COMESA  Common  Market  for  Eastern  and  Southern  Africa  (Soko  la  Pamoja  la  Nchi  za  Mashariki  na  Kusini  mwa  Afrika)  COVID    19  Corona  Virus  Disease  (Maradhi  ya  Homa  Kali  ya  Mapafu  yanayoambukizwa  na  Virusi  vya  CORONA)  Dk  Doctor  DKT  Doctor  of  Philosophy  DRC  Democratic  Republic  of  Congo  (Jamhuri  ya  Demokrasia  ya  Watu  wa  Congo)  EAC  East  African  Community  (Jumuiya  ya  Afrika  Masharik    GSO  Government  Security  Office  (Ofisi  ya  Usalama  wa  Serika    IORA  Indian  Ocean  Rim  Association  (Jumuiya  ya  Nchi  zilizopakana  na  Bahari  ya  Hin    IPA  Institute  of  Public  Administration  (Chuo  cha  Utawala  wa  Umma  Zanzibar)  JKU  Jeshi  la  Kujenga  Uchumi  Zanzibar  KBLM/KMK  Katibu  Baraza  la  Mapinduzi  na  Katibu  Mkuu  Kiongozi  KIST  Karume  Institute  of  Science  and  Technology  (Taasisi  ya  Sayansi  na  Teknolojia  ya  Karume)  MKUZA  Mpango  wa  Kukuza  Uchumi  na  Kupunguza  Umaskini  Zanzibar  MOU  Memorundum  Of  Understanding  (Mkataba  wa  Makubaliano)  NTBs  Non    Tarrif  Barries  (Vikwazo  vya  Biashara  visivyo  ya  Ushuru)  ORMBLM  Ofisi  ya  Rais  na  Mwenyekiti  wa  Baraza  la  Mapinduzi  PBZ  People's  Bank  of  Zanzibar  (Benki  ya  Watu  wa  Zanzibar)  PSA  Production  Sharing  Agreement  (Mkataba  wa  Mgawanyo  wa  Uzalishaji  wa  Mafuta  na  Gesi  Asilia)  SADC  Southern  Africa  Development  Community  (Jumuiya  ya  Maendeleo  Kusini  mwa  Afrika)  SDGs  Sustainable  Development  Goals  (Malengo  ya  Mendeleo  Endelevu)  SMZ  Serikali  ya  Mapinduzi  ya  Zanzibar  SUZA  State  University  of  Zanzibar  (Chuo  Kikuu  cha  Taifa  cha  Zanzibar)  v  TEHAMA  Teknolojioa  ya  Habari  na  Mawasilino  TZS  Tanzania  Shillings  (Shilingi  ya  Tanzania)  UAE  United  Arabian  Emirates  (Umoja  wa  Falme  za  Kiarabu)  UNDP  United  Nations  Development  Programme  (Shirika  la  Umoja  wa  Mataifa  linaloshughulikia  Miradi  ya  Maendeleo)  UNESCO  United  Nations  Educational,  Scientific  and  Cultural  Organizations  (Shirika  la  Umoja  wa  Mataifa  linaloshughulikia  Elimu,  Sayansi  na  Utamadun    UNFPA  United  Nations  Population  Fund  (Shirika  la  Umoja  wa  Mataifa  linaloshughulikia  Mfuko  wa  Fedha  kwa  Watu)  US  $  United  States  Dollar  (Shilingi  ya  Marekan    VIP  Very  Important  Person  (Mtu  Mashuhur    VVU/UKIMWI  MBBS  Ukosefu  wa  Kinga  Mwilini  Bachelor  of  Medicine  and  Bachelor  of  Surgery  (Shahada  ya  Udaktari  na  Upasuaj    ZACADIA  Zanzibar  Canada  Diaspora  Association  (Jumuiya  ya  Wanadiaspora  wa  Zanzibar  wanaoishi  Canada)  ZAECA  Zanzibar  Anti    Corruption  and  Economic  Crimes  Authority  (Mamlaka  ya  Kuzuia  Rushwa  na  Uhujumu  Uchumi  Zanzibar)  ZAFICO  Zanzibar  Fishing  Corporation  (Kampuni  ya  Uvuvi  Zanzibar)  ZAWA  Zanzibar  Water  Authority  (Mamlaka  ya  Maji  Zanzibar)  ZBC  Zanzibar  Broadcasting  Coorporation  (Shirika  la  Utangazaji  Zanzibar)  ZPDC  Zanzibar  Petroleum  Development  Company  (Kampuni  ya  Mafuta  Zanzibar)  ZPRA  Zanzibar  Petroleum  Regulatory  Authority  (Mamlaka  ya  Utafutaji  na  Uchimbaji  wa  Mafuta  na  Gesi  Zanzibar)  UTANGULIZI  Mheshimiwa  Spika,  naomba  kutoa  hoja  kwamba  Baraza  lako  tukufu,  likae  kama  Kamati  kwa  madhumuni  ya  kupokea,  kujadili,  kuzingatia  na  hatimae  kuidhinisha  Makadirio  ya  Mapato  na  Matumizi  ya  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  2020/2021.  Mheshimiwa  Spika,  tunawajibu  wa  kumshukuru  Mwenyezi  Mungu  mwingi  wa  rehema  kwa  kutuwezesha  kukutana  hapa  tukiwa  wenye  afya  njema.  Namuomba  Mwenyezi  Mungu  atujaalie  uhai  na  aendelee  kuzilinda  afya  zetu  sisi  na  familia  zetu.  Namuomba  Mwenyezi  Mungu  atupe  uwezo  na  nguvu  za  kuijadili,  kuichangia  na  hatimae  kuipitisha  hotuba  ya  bajeti  ya  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  2020/2021.  Mheshimiwa  Spika,  kwa  namna  ya  kipekee  nampongeza  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  kwa  uongozi  wake  mahiri  uliojaa  hekima  na  busara.  Chini  ya  uongozi  wake  tumeshuhudia  maendeleo  makubwa  hapa  Zanzibar  katika  sekta  mbali  mbali  ikiwemo  miundombinu  ya  barabara,  nishati,  maji,  kilimo,  elimu  na  afya.  Mheshimiwa  Dk.  Ali  Mohamed  Shein  amedhihirisha  uwezo  wake  wa  kuwa  jemedari  katika  kusimamia  utekelezaji  wa  Ilani  ya  Uchaguzi  ya  Chama  Cha  Mapinduzi  ya  mwaka  2015  2020.  Mheshimiwa  Spika,  vile  vile,  amekuwa  Kiongozi  wa  mfano  kwa  kuwa  karibu  zaidi  na  Viongozi,  Watendaji  na  Wananchi.  Hali  hii  imepelekea  kuongezeka  kwa  uwazi,  uwajibikaji  na  ufanisi  katika  kutekeleza  majukumu  ya  Serikali.  Namuomba  Mwenyezi  Mungu  amzidishie  hekima  na  busara  na  amjaalie  afya  njema  yeye  na  familia  yake.  Mheshimiwa  Spika,  nachukua  nafasi  hii  kumpongeza  Mheshimiwa  Balozi  Seif  Ali  Iddi,  Makamu  wa  Pili  wa  Rais  wa  Zanzibar  kwa  namna  ambavyo  amemsaidia  Mheshimiwa  Rais  katika  kutekeleza  majukumu  yake  ya  kila  siku  ya  kuongoza  na  kusimamia  shughuli  za  Serikali  katika  kipindi  chote  cha  awamu  ya  saba.  Mheshimiwa  Spika,  pongezi  maalum  nazitoa  kwa  Mheshimiwa  Dkt.  John  Pombe  Joseph  Magufuli,  Rais  wa  Jamhuri  ya  Muungano  wa  Tanzania  kwa  weledi  wake  wa  kuiongoza  Jamhuri  ya  Muungano  wa  Tanzania.  Namuombea  kwa  Mwenyezi  Mungu  amzidishie  afya  njema  yeye  na  familia  yake,  ili  aendelee  kuwatumikia  wananchi  wa  Jamhuri  ya  Muungano  wa  Tanzania  kwa  ufanisi  mkubwa  zaidi.  Mheshimiwa  Spika,  nakupongeza  wewe  binafsi  Mheshimiwa  Zubeir  Ali  Maulid,  Spika  wa  Baraza  la  Wawakilishi  kwa  namna  unavyoliongoza  na  kulisimamia  Baraza  lako  Tukufu.  Katika  kipindi  chako  cha  kuliongoza  Baraza  hili  umehakikisha  kuwa  Waheshimiwa  Wajumbe  wote  wanapata  fursa  sawa  katika  kuchangia  hoja  zinazowasilishwa  Barazani.  Kadhalika,  tumeshuhudia  nidhamu  ya  hali  ya  juu  kwa  Waheshimiwa  Wajumbe  wa  Baraza  la  Wawakilishi.  Kwa  upande  mwengine,  nampongeza  Mheshimiwa  Mgeni  Hassan  Juma,  Naibu  Spika  pamoja  na  Mheshimiwa  Mwanaasha  Khamis  Juma  na  Mheshimiwa  Shehe  Hamad  Mattar,  Wenyeviti  wa  Baraza  hili  kwa  namna  wanavyokusaidia  katika  kukiendesha  chombo  hiki.  Mheshimiwa  Spika,  pongezi  maalumu  nazipeleka  kwa  Kamati  ya  Kusimamia  Ofisi  za  Viongozi  Wakuu  wa  Kitaifa  chini  ya  Mwenyekiti  wake  Mheshimiwa  Panya  Ali  Abdalla  pamoja  na  Makamu  Mwenyekiti  Mheshimiwa  Ali  Suleiman  Ali     kwa  kuiongoza  Kamati  hii  kwa  uaminifu,  hekima  na  busara.  Vile  vile,  nawapongeza  Waheshimiwa  Wajumbe  wote  wa  Kamati  hio  kwa  ushirikiano,  ushauri  na  nasaha.  Mheshimiwa  Spika,  natoa  pongezi  kwa  Mheshimiwa  Dkt.  Mohamed  Said  Mohamed     Mwenyekiti  wa  Kamati  ya  Kudumu  ya  Baraza  la  Wawakilishi  ya  Bajeti  pamoja  na  Mheshimiwa  Miraji  Khamis  Mussa     Mwenyekiti  wa  Kamati  inayosimamia  Hesabu  za  Serikali.  Vile  vile,  nawapongeza  Waheshimiwa  Wajumbe  wa  Kamati  hizo  kwa  ushirikiano  wao  walioutoa  kwa  ORMBLM.  Tunakiri  kuwa  Kamati  hizi  zimekuwa  zikifanya  kazi  kwa  umakini  na  uwazi  katika  kuishauri  na  kuisimamia  Serikali.  Kadhalika,  pongezi  zangu  mahsusi  nazitoa  kwa  Waheshimiwa  Wajumbe  wa  Baraza  la  Wawakilishi  wote  kwa  namna  walivyoshirikiana  na  nasi  wakati  wa  kuchangia  Miswada,  Taarifa  na  Hotuba  za  Bajeti  za  ORMBLM.  Mheshimiwa  Spika,  kwa  unyenyekevu  natoa  shukurani  zisizo  na  kifani  kwa  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  kwa  kuendelea  kuniamini  na  kunipa  jukumu  la  kuwa  Waziri  wa  Nchi,  Ofisi  ya  Rais  na  Mwenyekiti  wa  Baraza  la  Mapinduzi.  Hii  ni  heshima  kubwa  kwangu  binafsi  na  wananchi  wote  wa  Jimbo  letu  la  Chwaka.  Mheshimiwa  Spika,  nikiwa  Mwakilishi  wa  wananachi  wa  Jimbo  la  Chwaka,  pamoja  na  Mbunge  Mheshimiwa  Bhagwanji  Maganlal  Mensuria  nachukua  fursa  hii  adhimu  kuwasilisha  salamu  za  pongezi  kwa  Mheshimiwa  Dk.  Ali  Mohamed  Shein  kutoka  kwa  wananchi  wa  Jimbo  la  Chwaka  zinazoelezea  kufarajika  kwao  na  kunufaika  sana  na  uongozi  wake.  Wanakiri  kuwa  amekuwa  ni  Kiongozi  wa  mfano  na  aliyeongoza  Zanzibar  kwa  hekima,  busara  na  uvumilivu  mkubwa.  Vile  vile,  amehakikisha  kuwa  Amani  na  Utulivu  inaendelea  kulindwa  na  kudumishwa.  Wanamuombea  kila  la  kheri  katika  kulitumikia  Taifa  letu.  Mheshimiwa  Spika,  mnamo  tarehe  28  Machi,  2020  Nchi  yetu  imepata  msiba  mkubwa  kufuatia  kifo  cha  Brigedia  Jenerali  Mstaafu  Marehemu  Ramadhani  Haji  Faki  aliekuwa  Waziri  Kiongozi  wa  mwanzo  wa  Zanzibar  na  mmoja  miongoni  mwa  watu  14  walioasisi  Mapinduzi  Matukufu  ya  Zanzibar  ya  12  Januari,  1964.  Namuomba  Mwenyezi  Mungu  ailaze  roho  ya  marehemu  mahali  pema  peponi.  Amin.  Mheshimiwa  Spika,  kama  tunavyoelewa  kwamba,  Dunia  imekumbwa  na  janga  kubwa  la  maradhi  ya  COVID  19  yanayosababishwa  na  Virusi  vya  CORONA.  Ugonjwa  huo  umepelekea  watu  wengi  kuugua  na  kusababisha  athari  katika  shughuli  za  kiuchumi  na  kijamii.  Kwa  upande  wa  Zanzibar  wagonjwa  kadhaa  wamethibitishwa  kuugua  maradhi  hayo  na  wengine  kupona.  Natoa  pole  kwa  wale  wote  waliopata  maambukizi  haya  pamoja  na  familia  zote  zilizopoteza  wapendwa  wetu.  Mheshimiwa  Spika,  natoa  pongezi  za  kipekee  kwa  Madaktari  na  Wahudumu  wa  afya  kwa  kujitolea  kwa  dhati  katika  kutoa  huduma  ya  afya  na  tiba  kwa  walioambukizwa  na  maradhi  hayo.  Nawaomba  waendelee  kufanya  kazi  kwa  uzalendo  katika  kupambana  na  janga  hili.  Nakuombeni  Waheshimiwa  Wajumbe  tuendelee  kuchukua  tahadhari  zote  za  kujikinga  na  maradhi  hayo,  ikiwa  ni  pamoja  na  kuwaelimisha  wananchi  majimboni  mwetu.  Namuomba  Mwenyezi  Mungu  atupe  shufaa  na  atuondoshee  maradhi  haya  thakili.  Mheshimiwa  Spika,  msimu  wa  mvua  tayari  umenza  katika  visiwa  vyetu.  Katika  kipindi  hiki,  tumeshuhudia  mvua  kubwa  zikinyesha  katika  maeneo  yetu  ambazo  husababisha  athari  mbali  mbali  kwa  wananchi  zikiwemo  nyumba  na  mali.  Hivyo,  naomba  kutoa  wito  kwa  wananchi  wote  kuchukua  tahadhari  zinazostahiki,  ili  kujiepusha  na  athari  zinazoweza  kujitokeza.  Kwa  upande  mwengine,  nawaomba  wananchi  wazitumie  vizuri  mvua  hizi  kwa  kupanda  miti  na  mazao  mengine  ya  chakula.  Mheshimiwa  Spika,  baada  ya  maelezo  hayo  ya  utangulizi,  sasa  naomba  uniruhusu  niwasilishe  Utekelezaji  wa  Programu  za  Ofisi  ya  Rais  na  Mwenyekiti  wa  Baraza  la  Mapinduzi  kwa  kipindi  cha  Julai  Machi,  /2020.  UTEKELEZAJI  WA  PROGRAMU  ZA  OFISI  YA  RAIS  NA  MWENYEKITI  WA  BARAZA  LA  MAPINDUZI  KWA  KIPINDI  CHA  JULAI  MACHI  /2020  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  2019/2020  imetekeleza  Programu  Kuu  tano  na  Programu  Ndogo  11  chini  ya  Mafungu  mawili  ambayo  ni  Fungu  A01  na  A02.  Programu  Kuu  hizo  ni:  i.     Programu  ya  Kusimamia  Huduma  na  Kuratibu  Shughuli  za  Mheshimiwa  Rais,     Kuimarisha  Mawasiliano  Ikulu,  ii.  Programu  ya  Kuratibu  Ushirikiano  wa  Kikanda,  Mashirika  ya  Kimataifa  na  Wazanzibari  Wanaoishi  Nje  ya  Nchi,  iii.  Programu  ya  Utumishi  na  Uendeshaji  wa  Ofisi  ya  Rais  na  Mwenyekiti  wa  Baraza  la  Mapinduzi,  iv.  Programu  ya  Usimamizi  wa  Majukumu  ya  Kikatiba  na  Kisheria  ya  Baraza  la  Mapinduzi  na  Kamati  ya  Makatibu  Wakuu  na  v.  Programu  ya  Utumishi  na  Uendeshaji  wa  Ofisi  ya  Baraza  la  Mapinduzi.  Mheshimiwa  Spika,  Utekelezaji  wa  Programu  hizi,  umezingatia  Mipango  Mikuu  ya  Kitaifa  ikiwemo  Ilani  ya  Uchaguzi  Mkuu  ya  CCM  ya  mwaka  2015  ,  Mpango  wa  Kukuza  Uchumi  na  Kupunguza  Umaskini  Zanzibar   ,  Dira  ya  Maendeleo  ya  Zanzibar  2020  (Vission  2020)  pamoja  na  Mpango  Mkakati  wa  Ofisi  ya  Rais  na  Mwenyekiti  wa  Baraza  la  Mapinduzi.  UPATIKANAJI  WA  FEDHA  ZA  UTEKELEZAJI  WA  PROGRAMU  Mheshimiwa  Spika,  kwa  mwaka  wa  fedha  2019/2020,  Ofisi  ya  Rais  na  Mwenyekiti  wa  Baraza  la  Mapinduzi  ilitengewa  jumla  ya  TZS.  milioni  ,   kwa  mafungu  yake  mawili.  Fungu  A01  lilitengewa  jumla  ya  TZS.  milioni  9,  Kati  ya  hizo  TZS.  milioni     kwa  ajili  ya  mradi  wa  maendeleo  na  TZS.  Milioni  7,   kwa  ajili  ya  matumizi  ya  kazi  za  kawaida.  Fungu  A02  lilitengewa  jumla  ya  TZS.  milioni  2,  Hadi  kufikia  mwezi  Machi,  2020  Fungu  A01  liliingiziwa  jumla  ya  TZS.  Milioni  6,  Kati  ya  hizo  TZS.  Milioni  5,   sawa  na  asilimia     kwa  ajili  ya  matumizi  ya  kazi  za  kawaida  na  TZS.  milioni     sawa  na  asilimia     kwa  ajili  ya  mradi  wa  maendeleo.  Aidha,  fungu  A02  liliingiziwa  1,   kwa  ajili  ya  matumizi  ya  kazi  za  kawaida  sawa  na  asilimia  67  (Kiambatisho  Nam.  1)  kinatoa  ufafanuzi.  MAFANIKIO  YALIYOPATIKANA  KATIKA  UTEKELEZAJI  PROGRAMU  ZA  OFISI  YA  RAIS  NA  MWENYEKITI  WA  BARAZA  LA  MAPINDUZI  KWA  KIPINDI  CHA  JULAI  MACHI  2019/2020  Programu  ya  Kusimamia  Huduma  na  Kuratibu  Shughuli  za  Mheshimiwa  Rais  na  Kuimarisha  Mawasiliano  Ikulu  Mheshimiwa  Spika,  kwa  mwaka  wa  fedha  2019/2020,  Programu  hii  iliidhinishiwa  TZS.  milioni  4,   kwa  matumizi  ya  kazi  za  kawaida.  Hadi  kufikia  mwezi  Machi,  2020  iliingiziwa  jumla  ya  TZS.  milioni  2,   sawa  na  asilimia  70  kwa  matumizi  ya  kazi  za  kawaida.  Mheshimiwa  Spika,  katika  programu  hii,  kwa  kipindi  hiki  cha  uongozi  wake  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  ameiongoza  Zanzibar  kwa  kuzingatia  Katiba  ya  Zanzibar  ya  mwaka  1984,  Sheria  za  Nchi  pamoja  na  Misingi  ya  Utawala  Bora.  Mheshimiwa  Spika,  wakati  akitekeleza  majukumu  yake,  Mheshimiwa  Rais  ameongoza  vyema  vikao  vya  Baraza  la  Mapinduzi  na  Kamati  zake,  vilivyopelekea  kuandaliwa  kwa  Sera  na  Miswada  mbali  mbali  iliyowasilishwa  katika  Baraza  la  Wawakilishi.  Mheshimiwa  Rais  ameendelea  kupokea  taarifa  za  utekelezaji  wa  ripoti  za  kila  robo  mwaka  za  kila  Wizara  ambazo  zimeeleza  utekelezaji  wa  kazi  pamoja  na  upatikanaji  wa  fedha  na  ametoa  maelekezo  ya  utekelezaji  bora  wa  kazi  hizo.  Mheshimiwa  Spika,  kwa  nafasi  yake  akiwa  ni  Mwenyekiti  wa  Tume  ya  Mipango  amesimamia  mipango  ya  Nchi  na  kuhuisha  uchumi  na  kuufanya  uendelee  kukua  kwa  kasi  hadi  kufikia  asilimia  Kadhalika,  akiwa  Mwenyekiti  wa  Baraza  la  Biashara  ameweza  kuzikutanisha  Sekta  Binafsi  na  Sekta  ya  Umma  kufanya  kazi  kwa  pamoja  na  kupata  mafanikio  makubwa  katika  uimarishaji  wa  biashara  ikiwa  ni  pamoja  na  upatikanaji  wa  huduma  kwa  wananchi.  Mheshimiwa  Spika,  katika  wadhifa  wake  wa  Mkuu  wa  Chuo  Kikuu  cha  Taifa  cha  Zanzibar   ,  ameendelea  kukiongoza  Chuo  hicho  na  kuwa  miongoni  mwa  Vyuo  vilivyopata  mafanikio  makubwa.  Mheshimiwa  Spika,  shughuli  nyengine  ambazo  zimetekelezwa  ni  uratibu  wa  ziara  rasmi  ya  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi,  aliyoifanya  katika  Umoja  wa  Falme  za  Kiarabu  tarehe  22  hadi  tarehe  29  Septemba,  2019.  Mheshimiwa  Rais  alifanya  ziara  hio  kwa  mualiko  wa  Sheikh  Saud  Bin  Saqr  Al  Qasimi,  Mjumbe  wa  Baraza  Kuu  la  Umoja  wa  Falme  za  Kiarabu  na  Mtawala  wa  Ras  Al  Khaimah.  Kimsingi  ziara  hio  ilikuwa  na  lengo  la  kukuza  ushirikiano  zaidi  baina  ya  Zanzibar  na  Ras  Al  Khaimah  na  Umoja  wa  Falme  za  Kiarabu  kwa  ujumla.  Lengo  jengine  ni  kushuhudia  utiaji  saini  wa  Mkataba  wa  Fedha  za  Msaada  wa  Dola  za  Kimarekani  Milioni  kumi  (US$  10,000,000)  za  Mfuko  wa  “Khalifa  Fund”,  kwa  ajili  ya  kuwasaidia  Vijana  na  Wajasiriamali  wa  Zanzibar,  pamoja  na  Msaada  wa  Dola  za  Kimarekani  Milioni  kumi  (US$  10,000,000)  kutoka  Mfuko  wa  “Abu  Dhabi  Fund”  kwa  ajili  ya  kuifanyia  matengenezo  na  upanuzi  Hospitali  ya  Wete,  Pemba.  Mheshimiwa  Spika,  akiwa  Ras  Al  Khaimah,  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  alikutana  na  kufanya  mazungumzo  na  mwenyeji  wake,  Sheikh  Saud  Bin  Saqr  Al  Qasimi,  Mtawala  wa  Ras  Al  Khaimah  na  Viongozi  wengine  Waandamizi  wa  Serikali.  Katika  mazungumzo  yao,  Viongozi  hao  wawili  walikubaliana  kuhusu  kuimarisha  ushirikiano  katika  sekta  mbali  mbali  za  maendeleo  ikiwemo  utafiti  wa  uchimbaji  wa  mafuta  na  gesi  asilia  na  sekta  ya  elimu.  Mheshimiwa  Spika,  kwa  upande  wa  Mkataba  wa  Mgawanyo  wa  Mafuta  na  Gesi  Asilia  baina  ya  Ras  Al  Khaimah  na  Zanzibar,  Viongozi  hao  walikubaliana  utekelezaji  wa  Mkataba  huo  ikiwemo  utafiti  wa  Rasilimali  hizo  uendelezwe.  Vile  vile,  walikubaliana  washirikiane  katika  kuzipitia  Ripoti  za  Kitaalamu  na  Takwimu  za  utafiti  wa  mafuta  na  Gesi  Asilia.  Kwa  upande  wa  sekta  ya  elimu,  Ras  Al  Khaimah  itawapatia  walimu  wa  Zanzibar  fursa  ya  mafunzo  ya  kujiendeleza  hapa  Zanzibar  na  katika  Vyuo  mbali  mbali  vya  Ras  Al  Khaimah,  kupitia  Programu  maalum  itakayodhaminiwa  na  Serikali  ya  Ras  Al  Khaimah.  Programu  hio  ya  kila  mwaka  itakayoratibiwa  na  Taasisi  ya  Utafiti  wa  Sera  ya  Sheikh  Saud  Bin  Saqr  Al  Qasimi,  ina  lengo  la  kuwajengea  uwezo  Walimu  wa  Zanzibar  hasa  wa  masomo  ya  Sayansi,  ili  kuwawezesha  wanafunzi  wa  Zanzibar  kufaulu  vizuri  katika  masomo  hayo.  Maofisa  kutoka  Taasisi  hio  ya  Utafiti  wa  Sera  ya  Sheikh  Saud  Bin  Saqr  Al  Qasimi,  walifika  Zanzibar  mwezi  wa  Novemba  2019,  na  kukutana  na  Viongozi  wa  Wizara  ya  Elimu  na  Mafunzo  ya  Amali  pamoja  na  taasisi  za  elimu  za  Serikali  ya  Mapinduzi  ya  Zanzibar  na  kukubaliana  juu  ya  vipaumbele  katika  mahitaji  ya  kuwajengea  uwezo  walimu.  Mheshimiwa  Spika,  katika  ziara  hio,  Mheshimiwa  Rais  na  Ujumbe  wake  alipata  fursa  ya  kufanya  mazungumzo  na  Viongozi  wengine  Waandamizi  wa  Taasisi  mbali  mbali  ikiwemo  Kampuni  ya  Uchimbaji  mafuta  na  Gesi  asilia  ya  Ras  Al  Khaimah     na  Taasisi  ya  Sheikh  Saud  Bin  Saqr  Al  Qasimi  inayoshughulikia  Utafiti  wa  Sera.  Kadhalika,  mazungumzo  na  Uongozi  wa  RAKGAS  yalimjumuisha  Ofisa  Mtendaji  Mkuu  wa  Kampuni  ya  Uchimbaji  Mafuta  na  Gesi  Asilia,  Bwana  Nishant  Dighe  pamoja  na  wataalamu  wa  Kampuni  hio.  Katika  mazungumzo  hayo,  Ujumbe  wa  Zanzibar  ulielezewa  kwa  kina  kuhusu  kazi  kubwa  iliyokwishafanyika  kufuatia  shughuli  zilizopangwa  katika  njia  elekezi     ya  mradi  huo  tangu  ulipotiwa  saini  Mkataba  wa  Utafutaji  na  Uchimbaji  wa  Mafuta   ,  tarehe  23  Oktoba,  2018.  Mheshimiwa  Spika,  miongoni  mwa  shughuli  hizo  ni  mafunzo  ya  kuwajengea  uwezo  wataalamu  wa  Mamlaka  ya  Udhibiti,  Utafutaji  na  Uchimbaji  wa  Mafuta  na  Gesi     na  Kampuni  ya  Mafuta  ya  Zanzibar  Uongozi  wa  RAKGAS  ulidhihirisha  dhamira  ya  Kampuni  yao  ya  kuendelea  kufuata  masharti  ya  Mkataba  huo  na  kushirikiana  na  taasisi  hizo  katika  kazi  za  mradi  huo.  Mheshimiwa  Rais,  aliutaka  Uongozi  wa  RAKGAS,  uje  Zanzibar,  ili  ukutane  na  Viongozi  wa  Serikali  ya  Mapinduzi  ya  Zanzibar  kwa  ajili  ya  kuwaelezea  maendeleo  yaliyofikiwa  katika  sekta  hio.  Uongozi  huo  ulikuja  Zanzibar  tarehe  5  Oktoba,  2019.  Wakati  huo  huo,  alipokuwa  Ras  Al  Khaimah,  Mheshimiwa  Rais  alibadilishana  uzoefu  na  Kampuni  pamoja  na  Taasisi  mbali  mbali  katika  uongezaji  wa  eneo  la  ardhi  kwa  kutumia  utaratibu  wa  kufukia  bahari  (Land  Reclamation),  mafuta  na  gesi,  masuala  ya  biashara,  uwekezaji,  viwanda,  utalii  na  uendelezaji  wa  makaazi.  Mheshimiwa  Spika,  wakati  wa  ziara  yake  katika  Umoja  wa  Falme  za  Kiarabu,  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi,  tarehe  28  Septemba,  2019,  alikutana  na  alifanya  mazungumzo  na  Mtawala  wa  Abu  Dhabi  na  Naibu  Amiri  Jeshi  Mkuu  wa  Vikosi  vya  Ulinzi  vya  Umoja  wa  Falme  za  Kiarabu,  Sheikh  Mohammed  Bin  Zayed  Al  Nahyan.  Kwa  pamoja,  Viongozi  hao  walishuhudia  utiwaji  wa  saini  wa  Mkataba  wa  Msaada  wa  Dola  za  Kimarekani  Milioni  kumi  (US$  10,000,000),  kwa  ajili  ya  kuifanyia  matengenezo  na  upanuzi  Hospitali  ya  Wete,  Pemba  ambapo  wananchi  watafaidika  kwa  kuimarika  huduma  za  afya.  Vile  vile,  Mheshimiwa  Rais  na  Mtawala  wa  Abu  Dhabi,  walizungumzia  utekelezaji  wa  makubaliano  yaliyofikiwa  katika  ziara  iliyofanyika  Januari,  pamoja  na  kuibua  maeneo  mapya  ya  ushirikiano.  Ukiwemo  ushirikiano  katika  nishati  mbadala  ya  kutumia  jua  (solar  energy);  Kuimarisha  sekta  ya  Utalii  na  Uwekezaji  pamoja  na  kuimarisha  Kilimo  cha  Umwagiliaji  Maji.  Hatua  za  kufuatilia  ushirikiano  huo  zinaendelea.  Mheshimiwa  Spika,  katika  kukuza  na  kuendeleza  ushirikiano  wa  Kimataifa,  Mheshimiwa  Rais  alikutana  na  viongozi  na  watendaji  mbali  mbali  katika  Ikulu  ya  Zanzibar.  Miongoni  mwa  viongozi  hao  ni  Bwana  Tirso  Dos  Santos,  Mwakilishi  Mkaazi  wa  Shirika  la  Umoja  wa  Mataifa  la  Elimu,  Sayansi  na  Utamaduni     nchini  Tanzania,  katika  mazungumzo  yao  walikubaliana  kuendelea  kuimarisha  urithi  wa  Kimataifa,  ambapo  Mji  Mkongwe  wa  Zanzibar  ni  moja  ya  urithi  wa  Dunia.  Vile  vile,  Mheshimiwa  Rais  alikutana  na  Bibi  Jacqueline  Mahon,  Mwakilishi  Mkaazi  wa  Mfuko  wa  Umoja  wa  Mataifa  unaoshughulikia  Idadi  ya  Watu  Duniani     nchini  Tanzania,  katika  mazungumzo  yao  walikubaliana  kuwa  na  Ushirikiano  wa  karibu  kati  ya  Zanzibar  na  UNFPA.  Wakati  alipokutana  na  Bwana  Alvaro  Rodriguez,  Mwakilishi  Mkaazi  wa  Mpango  wa  Umoja  wa  Mataifa  unaoshughulikia  Miradi  ya  Maendeleo     nchini  Tanzania,  Mheshimiwa  Rais  alisisitiza  uendelezaji  wa  ushirikiano  baina  ya  Zanzibar  na  Taasisi  mbali  mbali  za  Umoja  wa  Mataifa  zilizopo  Tanzania.  Katika  mazungumzo  yake  na  Dk.  Stergomena  Tax,  Katibu  Mtendaji  wa  Jumuiya  ya  Maendeleo  ya  Kusini  mwa  Afrika   ,  Mheshimiwa  Rais  amesisitiza  umuhimu  wa  wanachama  kushirikiana,  ili  kuzipatia  ufumbuzi  changamoto  mbali  mbali  zinazozikabili  Nchi  wanachama.  Mheshimiwa  Spika,  Vile  vile,  Mheshimiwa  Rais  alikutana  na  Mheshimiwa  Azali  Assoumani,  Rais  wa  Comoro,  ambapo  walikubaliana  kuendeleza  udugu  na  uhusiano  wa  kihistoria  baina  ya  Nchi  mbili  hizi.  Kadhalika,  alikutana  na  Mheshimiwa  Marcelino  Medina  Gonzalez,  Naibu  Waziri  wa  Kwanza  wa  Wizara  ya  Mambo  ya  Nje  ya  Jamhuri  ya  Cuba  na  walikubaliana  kushirikiana  katika  sekta  ya  afya  na  sekta  nyengine  za  kijamii.  Alipokutana  na  Mheshimiwa  Guo  Yezhou,  Naibu  Waziri  wa  Mambo  ya  Nje  na  mjumbe  wa  Kamati  Kuu  ya  Chama  cha  Kikomunisti  cha  China,  viongozi  hao  waliwafikiana  kuendeleza  udugu  na  urafiki  ulioasisiwa  na  viongozi  Wakuu  wa  Nchi  hizo  tangu  1964.  Kadhalika,  Mheshimiwa  Rais  alikutana  na  Mheshimiwa  Jaji  Sylvain  Ore,  Rais  wa  Mahakama  ya  Afrika  ya  Haki  za  Binadamu  na  Watu  ambapo,  Mheshimiwa  Jaji  Ore  aliipongeza  Zanzibar  kwa  hatua  kubwa  zilizochukuliwa  katika  uimarishaji  wa  Haki  za  Binaadamu.  Vile  vile,  Mheshimiwa  Rais  alikutana  na  Bwana  Mustapha  Berraf,  Rais  wa  Umoja  wa  Kamati  ya  Olimpiki  za  Afrika  walizungumza  suala  la  kuimarisha  uwezo  wa  Zanzibar  katika  michezo.  Mheshimiwa  Spika,  kadhalika,  kwa  tarehe  tofauti,  Mheshimiwa  Rais  alikutana  na  kufanya  mazungumzo  na  Waheshimiwa  Mabalozi  mbali  mbali  wanaoziwakilisha  nchi  zao  katika  Jamhuri  ya  Muungano  wa  Tanzania.  Kimsingi,  Mabalozi  hao  wamempongeza  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  kwa  uongozi  wake  mahiri  ambapo  Zanzibar  imefanikiwa  kupata  maendeleo  na  kuendelea  kuwa  nchi  ya  amani  na  utulivu.  Orodha  ya  wageni  waliofika  Ikulu  kuonana  na  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  kama  inavyoonekana  katika  Kiambatisho  Nam.  2.  Mheshimiwa  Spika,  kwa  upande  mwengine,  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  alifanya  ziara  katika  Wilaya  zote  Unguja  na  Pemba.  Katika  ziara  hizo,  Mheshimiwa  Rais  alikutana  na  Wazee  na  Viongozi  wa  CCM  pamoja  na  Viongozi  wa  Serikali.  Mheshimiwa  Rais  aliwataka  Wazee  wa  CCM  kuendelea  kutoa  taaluma  kwa  wananchi  ya  kuunga  mkono  Serikali  katika  kusimamia  amani  na  utulivu,  kutii  sheria  na  kufanikisha  utekelezaji  wa  mipango  ya  maendeleo  ya  kiuchumi  na  kijamii.  Vile  vile,  alihimiza  umuhimu  wa  kuzingatia  misingi  ya  demokrasia  na  utawala  bora.  Mheshimiwa  Spika,  kadhalika,  katika  ziara  hizo,  Mheshimiwa  Rais  aliwahakikishia  wazee  kwamba  viongozi  na  watendaji  wataendelea  kuelimishwa,  ili  watekeleze  majukumu  yao  ipasavyo.  Vile  vile,  Mheshimiwa  Rais  aliwakumbusha  viongozi  na  watendaji,  juu  ya  umuhimu  wa  kuwasikiliza  wananchi  na  kushirikiana  nao  katika  kuzipatia  ufumbuzi  changamoto  zinazowakabili  pamoja  na  kusimamia  utekelezaji  wa  Ilani  ya  Uchaguzi  Mkuu  ya  CCM  ya  mwaka  2015-2020.  Mheshimiwa  Spika,  tarehe  02  Julai,  2019,  Mheshimiwa  Rais  alishiriki  katika  maadhimisho  ya  Siku  ya  Utumishi  wa  Umma.  Mheshimiwa  Rais  aliwaeleza  washiriki  kuwa  Utumishi  wa  Umma  ulio  bora  ni  chachu  katika  kuongeza  kasi  ya  maendeleo  ya  nchi  yetu  katika  uchumi  na  uimarishaji  wa  ustawi  wa  jamii.  Kadhalika,  Utumishi  wa  Umma  ni  kigezo  muhimu  cha  misingi  ya  utawala  bora  na  uimarishaji  wa  demokrasia  nchini.  Kwa  hivyo,  aliwahimiza  watumishi  wawajibike,  wawe  wazalendo,  watunze  siri  na  wawe  wabunifu,  ili  waongeze  ufanisi  katika  Utumishi  wa  Umma  na  kuchochea  kasi  ya  maendeleo  nchini.  Mheshimiwa  Spika,  wakati  wa  Mkutano  wa  Nchi  za  Jumuiya  ya  Maendeleo  ya  Kusini  mwa  Afrika   ,  tarehe  8  Agosti,  2019,  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi  alikuwa  mgeni  rasmi  katika  ufungaji  wa  Maonesho  ya  Nne  ya  Wiki  ya  Viwanda  ya  nchi  za  Jumuiya  ya  Maendeleo  ya  Kusini  mwa  Afrika     yaliyofanyika  Dar  es  Salaam.  Mheshimiwa  Rais  alieleza  kuwa  maonesho  hayo  yataongeza  fursa  ya  ushirikiano  kati  ya  wenye  viwanda  wa  nchi  za  SADC  na  watoa  huduma  wa  mataifa  mengine.  Vile  Vile,  washiriki  walitakiwa  wajiongezee  taaluma,  maarifa  na  ubunifu  utakaopelekea  kuikuza  sekta  ya  viwanda  na  biashara.  Kadhalika,  alisisitiza  juu  ya  umuhimu  wa  wananchi  katika  nchi  wanachama  kununua  bidhaa  zinazotengenezwa  katika  nchi  za  SADC  pamoja  na  kupongeza  uamuzi  wa  kuifanya  lugha  ya  Kiswahili  iwe  miongoni  mwa  lugha  kuu  nne  rasmi  za  Jumuiya  ya  SADC  ikiwa  inatumika  kama  lugha  ya  kazi.  Mheshimiwa  Spika,  tarehe  9  Septemba,  2019,  Mheshimiwa  Rais,  kwa  mara  nyengine  aliendeleza  utaratibu  wake  wa  kuwaandalia  hafla  maalum  ya  kuwapongeza  wanafunzi  bora  waliopata  daraja  la  kwanza  katika  matokeo  ya  mtihani  wa  Kidato  cha  Nne  Novemba,  2018  na  Kidato  cha  Sita  Mei,  2019.  Katika  matokeo  hayo  jumla  ya  wanafunzi  375  wa  Kidato  cha  Nne  na  wanafunzi  187  wa  Kidato  cha  Sita  walifaulu  daraja  la  kwanza.  Katika  hafla  hio,  Mheshimiwa  Rais  aliwapongeza  na  aliwapa  nasaha  wanafunzi  hao  kuongeza  bidii  katika  masomo  yao  kwa  ngazi  inayofuata.  Vile  vile,  Mheshimiwa  Rais  aliahidi  kuongeza  udhamini  wa  Serikali  kwa  wanafunzi  bora  wa  kidato  cha  sita  kutoka  30  hadi  60.  Ahadi  hio,  tayari  imeshatekelezwa.  Mheshimiwa  Spika,  tarehe  14  Septemba  2019,  Mheshimiwa  Rais  akiwa  Mkuu  wa  Chuo  Kikuu  cha  Taifa  cha  Zanzibar     alikuwa  Mgeni  Rasmi  katika  sherehe  za  kuadhimisha  miaka  18  tangu  SUZA  ilipoanzishwa,  zilizofanyika  katika  Kampasi  ya  Chuo  Kikuu  hicho  Tunguu.  Katika  sherehe  hizo,  SUZA  ilisherehekea  kupatiwa  Cheti  cha  Ithibati     ya  kufundisha  masomo  ya  Shahada  ya  Kwanza  ya  Udaktari  ya  MBBS  na  Shahada  ya  Pili  ya  masomo  ya  Udaktari  Bingwa  ya  “Master  of  Medicine”  (M.Me  .  Vile  vile,  SUZA  ilisherehekea  kupata  Cheti  cha  kutambulika  kwa  Hospitali  Kuu  ya  Mnazi  Mmoja  kuwa  ni  Hospitali  ya  Kufundishia  Madaktari.  Kutambulika  huko  kulifanywa  na  Bodi  ya  Afya  ya  Afrika  Mashariki  ya  Baraza  la  Madaktari  (East  Africa  Community  Medical  Boards  and  Councils).  Katika  hafla  hio,  Mheshimiwa  Rais  alisema  kuwa  kuanzishwa  kwa  Chuo  Kikuu  hicho  ni  matokeo  ya  kutafsiri  kwa  vitendo  dhamira  ya  kuongeza  fursa  za  elimu  hapa  Zanzibar  baada  ya  Mapinduzi  Matukufu  ya  Zanzibar  ya  Januari,  1964  ya  kutoa  elimu  bure  kwa  watoto  na  Vijana  wote  wa  Zanzibar.  Mheshimiwa  Spika,  tarehe  10  Oktoba,  2019,  Mheshimiwa  Rais  aliyafungua  Maonesho  ya  siku  ya  Chakula  Duniani  yaliyofanyika  Chamanangwe  Mkoa  wa  Kaskazini  Pemba.  Katika  shughuli  hio,  Mheshimiwa  Rais,  alisema  kuwa  lengo  la  kufanya  maadhimisho  ya  siku  ya  chakula  Duniani  ni  kuihamasisha  Serikali  na  taasisi  mbali  mbali  kupanga  na  kutekeleza  sera  na  mikakati  ya  kuimarisha  sekta  ya  kilimo  na  kuwapa  wananchi  taaluma,  ili  pawe  na  usalama  wa  chakula  na  lishe  bora  nchini.  Kadhalika,  Mheshimiwa  Rais  alisisitiza  uimarishaji  wa  taasisi  za  utafiti  wa  kilimo,  mifugo  na  uvuvi  na  mipango  ya  Serikali  ya  kukiunganisha  Chuo  cha  Kilimo  Kizimbani  kuwa  sehemu  ya  Chuo  Kikuu  cha  Taifa  Zanzibar   ,  ili  kuongeza  idadi  ya  wataalamu  na  maafisa  ugani.  Mheshimiwa  Spika,  tarehe  22  Oktoba,  2019,  Mheshimiwa  Rais  alifungua  Mkutano  wa  17  wa  Jumuiya  ya  Majaji  na  Mahakimu  wa  Nchi  za  Afrika  Mashariki  uliofanyika  katika  Hoteli  ya  Madinat  Al  Bahar.  Aliushukuru  uamuzi  wa  Jumuiya  hio  wa  kufanya  mkutano  huo  Zanzibar  kwa  mara  ya  pili,  baada  ya  mwengine  kufanyika  mwaka  2013.  Alipongeza  utaratibu  wa  vikao  vya  Jumuiya  hio  kufanywa  kwa  mzunguko  na  kusema  kuwa  inasaidia  kuimarisha  uhusiano  mwema  wa  nchi  za  Jumuiya  ya  Afrika  Mashariki.  Kadhalika,  alisema  kuwa  juhudi  zetu  za  kuimarisha  mtangamano  wa  kiuchumi  wa  nchi  wanachama,  lazima  ziende  sambamba  na  kuimarisha  utendaji  wa  vyombo  vya  sheria  hasa  Mahkama.  Mheshimiwa  Spika,  tarehe  29  Oktoba,  2019,  Mheshimiwa  Rais  alizindua  kadi  mpya  ya  kielektroniki  ya  Mzanzibari  Mkaazi  katika  ukumbi  wa  Sheikh  Idris  Abdulwakil,  shughuli  ambayo  ilitanguliwa  na  ziara  ya  ukaguzi  wa  Ofisi  inayoshughulikia  utoaji  wa  huduma  za  kadi  hizo  iliyopo  Mazizini.  Katika  hotuba  yake,  alisema  kuwa  utaratibu  wa  kutumia  vitambulisho  vya  uraia  na  ukaazi  una  umuhimu  wa  kuzihifadhi  kumbukumbu  za  matukio  ya  watu  wote  katika  Daftari  la  usajili  na  utambuzi.  Vile  vile,  utaratibu  huo  utaisaidia  Serikali  kuwatambua  watu  wanaostahili  kupata  haki  zao  za  msingi,  kama  ilivyoelezwa  katika  Katiba  ya  Zanzibar  ya  mwaka  1984.  Aliwataka  wananchi  kufuata  taratibu  na  kuzingatia  sheria  katika  kufuatilia  upatikanaji  wa  kadi  hizo  ambazo  ubora  wake  umeimarishwa  kwa  kuzingatia  teknolojia  ya  kisasa.  Mheshimiwa  Spika,  tarehe  18  Novemba,  2019,  Mheshimiwa  Rais  alikuwa  Mgeni  Rasmi  katika  hafla  ya  ufunguzi  wa  Maonesho  ya  Wajasiriamali  Juakali/Nguvukazi  kuadhimisha  miaka  20  ya  Jumuiya  ya  Afrika  Mashariki.  Hafla  hio  ilifanyika  Fumba,  Zanzibar  ambapo  katika  hotuba  yake,  Mheshimiwa  Rais  alisisitiza  hoja  ya  kudumisha  umoja,  amani  na  utulivu  katika  kuunga  mkono  utawala  wa  sheria  katika  nchi  za  Afrika  Mashariki,  ili  eneo  hili  liimarike  kiuchumi  kwa  kutumia  ujuzi,  maarifa  na  ubunifu.  Mheshimiwa  Spika,  katika  kuimarisha  shughuli  za  uwekezaji  na  kushajiisha  sekta  binafsi,  tarehe  27  Novemba,  2019  Mheshimiwa  Rais  alishiriki  katika  hafla  ya  uzinduzi  wa  boti  ya  Kilimanjaro  VII  inayomilikiwa  na  Kampuni  ya  Azam  Marine,  shughuli  iliyofanyika  katika  Hoteli  ya  Verde,  Mtoni  Zanzibar.  Mheshimiwa  Rais,  alieleza  kuwa  Serikali  itaendelea  na  juhudi  za  kuwawekea  mazingira  mazuri  wawekezaji  wazalendo  wanaotaka  kuwekeza  katika  miradi  mbali  mbali.  Vile  vile,  alieleza  jitihada  za  Serikali  katika  kuimarisha  usafiri  wa  baharini  na  kukabiliana  na  changamoto  zinazoihusu  sekta  hio.  Mheshimiwa  Spika,  katika  mwezi  wa  Disemba,  2019,  Mheshimiwa  Rais  aliungana  na  Viongozi  wa  Jamhuri  ya  Muungano  wa  Tanzania  na  wananchi  katika  sherehe  za  Uhuru  na  Jamhuri  za  iliyokuwa  Tanganyika  zilizofanyika  katika  uwanja  wa  CCM  Kirumba  jijini  Mwanza.  Akiwa  katika  hafla  hio,  alitoa  salamu  zake  kwa  Wananchi  ambapo  aliwataka  Watanzania  kuulinda  Muungano  wa  Tanzania  ambao  ni  imara  na  wenye  faida  nyingi  kwa  wananchi  wa  pande  zote  mbili  za  Jamhuri  ya  Muungano.  Aliwahakikishia  wananchi  kuwa  Muungano  huo  wa  Serikali  mbili  utaendelea  kudumu.  Kadhalika,  akiwa  jijini  Mwanza  Mheshimiwa  Rais  aliweka  jiwe  la  msingi  la  jengo  la  mama  na  mtoto  katika  Hospitali  ya  Rufaa  ya  Mkoa  Sekou  Toure  na  ufunguzi  wa  Kituo  cha  Afya    Igoma,  katika  Wilaya  ya  Nyamagana.  Vile  vile,  Mheshimiwa  Rais  aliifunguwa  rasmi  Nyumba  ya  makaazi  ya  Mkuu  wa  Mkoa  wa  Mwanza.  Mheshimiwa  Spika,  katika  maadhimisho  ya  Siku  ya  Maadili  na  Haki  za  Binaadamu  yaliyofanyika  tarehe  16  Disemba  2019  kwenye  ukumbi  wa  Sheikh  Idris  Abdulwakil,  Mheshimiwa  Rais  akiwa  mgeni  rasmi,  alisema  kuwa  Jamhuri  ya  Muungano  wa  Tanzania  ni  miongoni  mwa  nchi  nyingi  duniani  zilizoamua  kuzilinda  haki  za  binaadamu  jambo  ambalo  limebainishwa  wazi  katika  sura  ya  Tatu  ya  Katiba  ya  Zanzibar  ya  mwaka  1984  na  sehemu  ya  Tatu  ya  Katiba  ya  Jamhuri  ya  Muungano  wa  Tanzania  ya  mwaka  1977.  Vile  vile,  Mheshimiwa  Rais  aliongeza  kuwa  Serikali  ya  Mapinduzi  ya  Zanzibar,  Awamu  ya  Saba,  imefanya  jitihada  kubwa  za  kuhakikisha  misingi  ya  Utawala  Bora  ambayo  ni  ushirikishwaji  wa  umma,  utawala  wa  sheria,  haki  na  usawa  kwa  wananchi  wote,  uadilifu  na  uwazi  inazingatiwa  katika  kuendesha  shughuli  za  maendeleo,  ili  kukuza  uchumi  na  kujenga  jamii  yenye  imani,  upendo  na  mshikamano.  Mheshimiwa  Spika,  kwa  mara  nyengine,  tarehe  31  Disemba,  2019  Mheshimiwa  Rais  akiwa  Mkuu  wa  Chuo  alihudhuria  sherehe  za  Mahafali  ya  Chuo  Kikuu  cha  Taifa  Zanzibar   ,  yaliyofanyika  katika  Ukumbi  wa  Dk.  Ali  Mohamed  Shein,  kampasi  ya  Tunguu.  Katika  hotuba  yake,  Mheshimiwa  Rais  akiwa  ni  Mkuu  wa  Chuo  hicho  alipongeza  mafanikio  ambayo  Chuo  hicho  kimeyapata  ikiwa  ni  pamoja  na  kuongezeka  kwa  watumishi  wa  chuo  wa  kada  mbali  mbali  waliofikia  637,  ongezeko  la  majengo  ya  Chuo,  na  programu  za  masomo  zinazofikia  62  kutoka  mbili  za  mwanzo.  Vile  vile,  alisema  siri  kubwa  ya  mafanikio  hayo  ni  kuwepo  kwa  moyo  wa  kujituma  na  uzalendo,  uwajibikaji,  ushirikiano  na  ubunifu  wa  mambo  ambayo  alihimiza  yandelezwe,  ili  tuweze  kuyafikia  malengo  na  dira  ya  taasisi  hio  ya  Umma  ya  elimu  ya  juu  hapa  Zanzibar.  Mheshimiwa  Spika,  katika  risala  ya  kuukaribisha  mwaka  mpya  wa  2020,  Mheshimiwa  Rais  pamoja  na  mambo  mengine,  aliwapongeza  wananchi  kwa  kuendelea  kushirikiana  na  Serikali  zote  mbili  katika  utekelezaji  wa  mipango  mikuu  ya  maendeleo  na  kudumisha  amani  na  utulivu.  Katika  risala  hio,  alieleza  maendeleo  ya  ukuaji  wa  uchumi  wa  Zanzibar  kwa  asilimia     katika  mwaka  2018  ikilingalishwa  na  asilimia     kwa  mwaka  2016.  Vile  vile,  alitaja  mafanikio  yaliyopatikana  kwa  kipindi  cha  mwaka  mmoja  uliopita  katika  sekta  nyengine  ikiwemo  kilimo,  uvuvi,  ufugaji,  mafuta  na  gesi  asilia,  elimu,  afya  na  uimarishaji  wa  miundo  mbinu  ya  barabara  pamoja  na  ujenzi  wa  miji.  Mheshimiwa  Rais,  alitoa  pole  kwa  wananchi  waliopata  maafa  kutokana  na  upepo  mkali  uliombatana  na  mvua  iliyotokea  usiku  tarehe  21  Disemba,  Mheshimiwa  Spika,  katika  kuadhimisha  miaka  56  ya  Mapinduzi  Matukufu  ya  Zanzibar  ya  mwaka  1964,  Mheshimiwa  Rais  alishiriki  shughuli  mbali  mbali  ikiwemo  uwekaji  wa  mawe  ya  msingi  na  ufunguzi  wa  miradi  ya  maendeleo  na  matukio  yaliyopangwa  katika  kufanikisha  sherehe  hizo  ambazo  zilifikia  kilele  tarehe  12  Januari,  2020  ambapo  Mheshimiwa  Rais,  alikuwa  Mgeni  Rasmi.  Mheshimiwa  Spika,  tarehe  1  Januari  2020,  Mheshimiwa  Rais  alishiriki  katika  matembezi  na  mazoezi  ya  Viungo  yanayofanywa  kila  mwaka  yaliyoanzia  maeneo  ya  Ukumbi  wa  Sheikh  Idris  Abdulwakil  Kikwajuni  na  kumalizia  katika  viwanja  vya  Mao  Dzedong.  Katika  shughuli  hio,  Mheshimiwa  Rais  alisema  michezo  ina  uhusiano  mkubwa  na  harakati  za  ukombozi  wa  Zanzibar.  Tarehe  5  Januari,  2020,  Mheshimiwa  Rais  aliifungua  Skuli  ya  Sekondari  ya  Dk.  Ali  Mohamed  Shein,  Rahaleo,  Unguja  kwa  niaba  ya  skuli  nyengine  8  za  ghorofa  zilizojengwa  katika  maeneo  ya  Unguja  na  Pemba.  Vile  vile,  tarehe  7  Januari  2020,  aliweka  jiwe  la  msingi  la  ujenzi  wa  Skuli  ya  Sekondari  ya  Ziwakije  na  Wingwi,  katika  Mkoa  wa  Kaskazini  Pemba.  Katika  hafla  hizo,  Mheshimiwa  Rais  alisisitiza  juu  ya  Sera  ya  Serikali  ya  Mapinduzi  ya  Zanzibar  ya  kutoa  elimu  bure  ikiwa  ni  miongoni  mwa  matunda  ya  Mapinduzi.  Mheshimiwa  Spika,  tarehe  6  Januari,  2020,  Mheshimiwa  Rais  aliufungua  Mradi  wa  tangi  la  Maji  Safi  na  Salama  liliopo  Mnara  wa  Mbao  na  Saateni  katika  Mkoa  wa  Mjini  Magharibi,  shughuli  iliyofanyika  Saateni  katika  maeneo  ya  Mamlaka  ya  Maji  Zanzibar  Katika  hotuba  yake,  alielezea  furaha  yake  kwa  kukamilika  kwa  mradi  huo  ambao  ni  mkombozi  mkubwa  wa  upatikanaji  wa  maji  safi  na  salama  kwa  wananchi  wa  Shehia  11  za  Jiji  la  Zanzibar.  kwa  upande  mwengine,  tarehe  8  Januari,  2020  katika  viwanja  vya  Ikulu  Zanzibar,  Mheshimiwa  Rais  kwa  kutumia  uwezo  aliopewa  katika  kifungu  cha  4  cha  Sheria  ya  Mambo  ya  Rais  namba  5  ya  mwaka  1993,  alitunuku  Nishani  72  kwa  wananchi  wenye  sifa.  Jumla  ya  wananchi  37  walitunukiwa  Nishani  ya  Mapinduzi,  10  Nishani  ya  Utumishi  uliotukuka  na  25  Nishani  ya  Ushujaa.  Mheshimiwa  Spika,  tarehe  9  na  10  Januari,  2020,  Mheshimiwa  Rais  alifungua  daraja  jipya  la  Dk.  Ali  Mohamed  Shein  la  Kibonde  Mzungu  na  barabara  ya  Bububu  hadi  Mkokotoni  yenye  urefu  wa  kilomita  31.  Hatua  hizo  ni  muhimu  katika  maendeleo  ya  sekta  ya  miundo  mbinu  ya  barabara  kwani  imewaondoshea  usumbufu  wananchi.  Kadhalika,  shughuli  nyengine  alizofanya  Mheshimiwa  Rais  katika  maadhimisho  ya  miaka  56  ya  Mapinduzi  ni  kuweka  jiwe  la  msingi  la  Mradi  wa  Kuendeleza  Miundombinu  ya  Kilimo  cha  Mpunga  wa  Umwagiliaji  Maji  katika  Wilaya  ya  Kaskazini  “A”,  jiwe  la  msingi  la  Majengo  ya  Biashara  (Shopping  Malls)  Michenzani  na  Mwembe  Kisonge,  jiwe  la  msingi  la  Mradi  wa  Ujenzi  wa  Bandari  na  Soko  la  Samaki  Malindi  pamoja  na  jiwe  la  msingi  la  Ujenzi  wa  Mji  Mpya  wa  Kwahani.  Mheshimiwa  Spika,  shamra  shamra  za  maadhimisho  ya  Sherehe  miaka  56  ya  Mapinduzi  zilijumuisha  maandamano  na  maonesho  ya  Amsha  Amsha  na  Mapinduzi  yaliyoandaliwa  na  Vikosi  vya  Ulinzi  na  Usalama  vya  Jamhuri  ya  Muungano  wa  Tanzania  pamoja  na  Idara  Maalumu  za  SMZ.  Shughuli  hio  ilifanyika  tarehe  11  Januari,  2020  na  iliishia  katika  viwanja  vya  Mnazimmoja.  Mheshimiwa  Rais,  katika  hotuba  yake  aliwahakikishia  wananchi  kwamba  ulinzi  na  usalama  wa  Jamhuri  ya  Muungano  wa  Tanzania  upo  imara,  na  Serikali  zote  mbili  hazitovumilia  kuona  kuwa  kuna  watu  wanaichezea  amani  ya  nchi,  kukejeli  Mapinduzi  na  Muungano,  ambayo  ni  nguzo  muhimu  za  maendeleo  ya  nchi  yetu.  Mheshimiwa  Spika,  tarehe  12  Januari,  2020,  Mheshimiwa  Rais  alikuwa  Mgeni  Rasmi  katika  kilele  cha  Sherehe  za  Miaka  56  ya  Mapinduzi  Matukufu  ya  Zanzibar,  zilizofanyika  katika  uwanja  wa  Amaan.  Pamoja  na  mambo  mengine,  Mheshimiwa  Rais  alielezea  mafanikio  yaliyopatikana  katika  kipindi  cha  miaka  56  ya  Mapinduzi  ikiwemo  ukuaji  wa  uchumi,  kuimarika  kwa  huduma  za  elimu,  afya,  maji  safi  na  salama,  kilimo,  ufugaji  na  uvuvi,  michezo  na  utamaduni  pamoja  na  sekta  nyengine  za  maendeleo.  Aliwahimiza  wananchi  waendelee  kuitunza  amani,  umoja  na  mshikamano  pamoja  na  kufanyakazi  kwa  bidii  na  uzalendo.  Mheshimiwa  Spika,  katika  maendeleo  ya  sekta  ya  sheria  Zanzibar,  tarehe  Februari,  2020  Mheshimiwa  Rais  aliweka  jiwe  la  msingi  la  mradi  wa  ujenzi  wa  jengo  jipya  la  Mahkama  Kuu  ya  Zanzibar  huko  Tunguu.  Pamoja  na  mambo  mengine,  alielezea  jitihada  za  Serikali  ya  Mapinduzi  ya  Zanzibar  katika  kuimarisha  utendaji  mzuri  wa  Mahkama.  Alieleza  kuwa  ana  imani  kubwa  kuwa,  wananchi  wa  Zanzibar  wanaziamini  Mahkama  zao  na  hivyo  wanaendelea  kuzipa  ushirikiano  hasa  katika  kukabiliana  na  vitendo  vya  udhalilishaji.  Vile  vile,  tarehe  11  Februari,  2020  Mheshimiwa  Rais  alishiriki  katika  maadhimisho  ya  siku  ya  Sheria,  katika  ukumbi  wa  Sheikh  Idris  Abdulwakil,  Kikwajuni.  Katika  hafla  hio,  Mheshimiwa  Rais  alihimiza  wananchi  wazingatie  sheria  zinazoendana  na  taratibu  za  shughuli  za  uchaguzi  mkuu  wa  mwaka  2020.  Kadhalika,  alisisitiza  haja  ya  wananchi  kushiriki  katika  uchaguzi  huo  kwa  amani  katika  hatua  zake  zote,  jambo  ambalo  ni  wajibu  wa  wananchi  wote.  Mheshimiwa  Spika,  tarehe  7  Machi,  Mheshimiwa  Rais  akiwa  ni  Mwenyekiti  wa  Baraza  la  Biashara  la  Zanzibar,  aliongoza  kikao  cha  Jukwaa  la  Kumi  la  Biashara  Zanzibar,  katika  ukumbi  wa  Sheikh  Idris  Abdulwakil,  Kikwajuni.  Aliwaambia  wajumbe  wa  Jukwaa  hilo  kuwa  upatikanaji  wa  ufumbuzi  wa  changamoto  za  uendeshaji  wa  biashara  kwa  haraka,  utaondoa  vikwazo  vinavyokwamisha  maendeleo  ya  biashara.  Hali  hio  itachangia  kuharakisha  maendeleo  ya  ukuaji  wa  uchumi  kwa  kufikia  kiwango  cha  uchumi  kwa  wakati  kama  inavyotarajiwa.  Mheshimiwa  Spika,  katika  suala  zima  la  kuendeleza  sanaa  na  utamaduni,  Mheshimiwa  Rais  tarehe  17  Machi,  2020,  alifanya  mkutano  na  Wasanii  wa  Zanzibar  wa  fani  mbali  mbali  katika  ukumbi  wa  Sheikh  Idris  Abdulwakil.  Mheshimiwa  Rais  aliwapongeza  wasanii  hao  kwa  kazi  nzuri  wanayoifanya  na  kuwahakikishia  kuwa  Serikali  inazithamini  jitihada  zao  na  itaendelea  kuwapa  ushirikiano.  Vile  vile,  alieleza  jitihada  mbali  mbali  zinazofanywa  na  Serikali  katika  kuziimarisha  sekta  hizo  ikiwemo  ujenzi  wa  Studio  mpya  ya  kurikodia  filamu  ya  Rahaleo  na  kuhakikisha  kuwa  wasanii  na  wabunifu  wa  Zanzibar  wananufaika  na  kazi  zao  kwa  kupata  mirabaha  wanayostahiki.  Mheshimiwa  Spika,  katika  kuimarisha  sekta  ya  afya,  mnamo  tarehe  25  Machi,  2020  Mheshimiwa  Rais  alifanya  ziara  maalum  huko  Binguni  Wilaya  ya  Kati  kulikagua  jengo  linalojengwa  kuwa  maabara  maalum  ya  uchunguzi  na  utafiti  wa  virusi  ambapo  uchunguzi  wa  COVID    19  utafanyika.  Akiwa  katika  eneo  hilo,  Mheshimiwa  Rais  alieleza  dhamira  ya  Serikali  ya  kujenga  jengo  hilo  katika  kipindi  cha  miezi  mitatu.  Vile  vile,  aliwaasa  wananchi  wachukue  tahadhari  ya  ugonjwa  wa  COVID    19  kwa  kufuata  maelekezo  yanayotolewa  na  wataalamu  wa  afya  na  Serikali.  Kadhalika,  aliwaasa  wananchi  waache  mzaha  na  ukaidi  juu  ya  maradhi  hayo  kwani  yana  athari  kubwa  na  tayari  yamewaathiri  watu  wengi  duniani.  Mheshimiwa  Spika,  tarehe  23  Aprili,  2020  sawa  na  mwezi  29  Shaabani  ,  Mheshimiwa  Rais  alitoa  risala  ya  kuukaribisha  Mwezi  Mtukufu  wa  Ramdhani.  Pamoja  na  mambo  mengine,  Mheshimiwa  Rais  aliwataka  wananchi  kuupokea  mwezi  huo  kwa  kufanya  ibada  kwa  wingi,  kuchukua  tahadhari  ya  kupambana  na  ugonjwa  wa  COVID    19  na  aliwasisitiza  wafanyabiashara  wasiongeze  bei  ya  bidhaa  hasa  katika  kipindi  hiki.  Vile  Vile,  aliwatakia  Waislamu  na  wananchi  wote  kila  la  kheri  katika  Mwezi  Mtukufu  wa  Ramadhani.  Mheshimiwa  Spika,  wananchi  wameendelea  kupewa  taarifa  za  shughuli  za  Mheshimiwa  Rais  kupitia  vyombo  mbali  mbali  vya  habari  nchini,  mitandao  ya  kijamii,  jarida  la  Ikulu  na  kalenda.  Katika  kipindi  hicho,  vipindi  20  vya  radio  na  vipindi  28  vya  televisheni  viliandaliwa  na  kurushwa  hewani  kupitia  Shirika  la  Utangazaji  la  Zanzibar  (Kiambatisho  Nam.  3).  Vipindi  hivyo  vilielezea  mafanikio  na  hatua  zilizofikiwa  katika  kuimarisha  sekta  ya  Elimu,  Miundombinu,  Kilimo  na  Maji.  Mheshimiwa  Spika,  Kipindi  kipya  cha  mijadala  (Ikulu  Talk  Show)  kwa  kuwashirikisha  wanafunzi  wa  Sekondari  zimeandaliwa  na  kurushwa  hewani  na  Shirika  la  Utangazaji  ZBC.  Mijadala  hio  imezungumzia  mafanikio  yaliyopatikana  katika  kipindi  cha  awamu  ya  saba  ya  Serikali  ya  Mapinduzi  ya  Zanzibar  katika  Sekta  ya  Elimu,  Afya,  Miundombinu  ya  barabara  na  ardhi,  maji  na  nishati.  Mheshimiwa  Spika,  kwa  upande  mwengine,  taarifa  juu  ya  utekelezaji  wa  Mipango  ya  Serikali  zimetolewa  kupitia  maonesho  ya  Sinema  ambapo  jumla  ya  Shehia  29  zimefikiwa  (12  Pemba  na  17  Unguja).  Kiambatisho  Nam.  4  kinatoa  ufafanuzi  zaidi.  Vile  vile,  matangazo  ya  moja  kwa  moja  yanaendelea  kurushwa  hewani  katika  ziara  na  mikutano  yote  ya  Mheshimiwa  Rais  kupitia  ukurasa  wa  “facebook”  wa  Ikulu  habari  Zanzibar,  Shirika  la  Utangazaji  Zanzibar     na  Bahari  FM.  Mheshimiwa  Spika,  Wananchi  wetu  wanaendelea  kupata  taarifa  za  matukio  mbali  mbali  yanayofanyika  nchini.  Taarifa  hizo  hutolewa  kupitia  nakala  za  kalenda  zinazochapishwa  kila  mwaka.  Kwa  kipindi  hicho,  nakala  ,000  za  kalenda  zimeandaliwa,  kuchapishwa  pamoja  na  kusambazwa  katika  Taasisi  za  Serikali,  Taasisi  Binafsi  na  Vituo  vya  Walimu  Unguja  na  Pemba.  Vile  vile,  matoleo  ya  jarida  la  Ikulu  namba  43,  44,  45  na  46  ambayo  ni  sawa  na  nakala  12,000  zimechapishwa  na  kusambazwa.  Aidha,  wananchi  wa  kawaida  nao  wamepatiwa  jarida  hili  kupitia  Ofisi  za  Masheha  na  mikusanyiko  ya  watu  mbali  mbali.  Mheshimiwa  Spika,  kupitia  utekelezaji  wa  programu  hii,  wananchi  wamepata  taarifa  sahihi  juu  ya  mipango  ya  Serikali  na  utekelezaji  wa  miradi  mbali  mbali  inayotekelezwa.  Kadhalika,  wananchi  wamepata  fursa  ya  kutoa  maoni  yao  juu  ya  namna  bora  ya  kufikiwa  na  kuwasilisha  taarifa  kwao.  Vile  vile,  wanafunzi  wa  Sekondari  wamepata  Jukwaa  la  kujadili  kwa  kina  na  kubadilishana  mawazo  juu  ya  maendeleo  yaliyopatikana  katika  Awamu  ya  Saba.  Programu  ya  Kuratibu  Ushirikiano  wa  Kikanda,  Mashirika  ya  Kimataifa  na  Wazanzibari  Wanaoishi  Nje  ya  Nchi  Mheshimiwa  Spika,  kwa  mwaka  wa  fedha  2019/2020,  Programu  hii  iliidhinishiwa  jumla  ya  TZS.  milioni     kwa  matumizi  ya  kazi  za  kawaida.  Hadi  kufikia  mwezi  Machi,  2020  Programu  hii  iliingiziwa  jumla  ya  TZS.  milioni  sawa  na  asilimia  72  kwa  matumizi  ya  kazi  za  kawaida.  Mheshimiwa  Spika,  utekelezaji  wa  programu  hii  umeipelekea  Zanzibar  kuimarisha  ushirikiano  pamoja  na  kushiriki  mikutano  ya  Jumuiya  za  Mtangamano  wa  Kikanda  za  EAC,  SADC,  IORA  na  AfCFTA.  Ushirikiano  huo  umeimarika  katika  maeneo  ya  biashara,  uwekezaji,  utalii  na  uchumi  wa  bahari.  Mheshimiwa  Spika,  Serikali  ya  Mapinduzi  ya  Zanzibar  kwa  kushirikiana  na  Serikali  ya  Jamhuri  ya  Muungano  wa  Tanzania  imeendelea  kutekeleza  diplomasia  ya  Kiuchumi  Kimataifa  na  Kikanda  kwa  lengo  la  kuendeleza  jitihada  za  ndani  na  za  Kimataifa  za  kujipatia  na  kuimarisha  maendeleo  ya  kiuchumi,  kijamii  na  kuleta  amani  ya  kweli  na  utulivu  nchini  na  duniani  kote.  Mheshimiwa  Spika,  Serikali  ya  Mapinduzi  ya  Zanzibar  imeshiriki  mikutano  mbali  mbali  ya  Jumuiya  ya  Afrika  Mashariki  ikiwemo  Mkutano  wa  30  wa  Kisekta  wa  Baraza  la  Mawaziri  wanaohusika  na  masuala  ya  Afrika  Mashariki  na  Mipango  uliofanyika  tarehe  07  hadi  12  Oktoba,  2019  Jijini  Arusha,  Tanzania.  Miongoni  mwa  masuala  yaliojadiliwa  katika  mkutano  huo  ni  tathmini  ya  utekelezaji  wa  maamuzi  na  maelekezo  ya  Mikutano  ya  Kilele  ya  Wakuu  wa  Nchi  pamoja  na  Baraza  la  Mawaziri  la  Jumuiya  ya  Afrika  Mshariki  iliyopita.  Kadhalika,  mkutano  huo  ulijadili  hatua  za  utekelezaji  wa  mipango  na  mikakati  ya  Jumuiya  na  hatua  zilizofikiwa  pamoja  na  kupendekeza  mikakati  ya  kufanikisha  hatua  za  baadae  za  utekelezaji.  Mheshimiwa  Spika,  maeneo  ambayo  yalionekana  utekelezaji  wake  kuendelea  kuwa  na  changamoto  ni  utekelezaji  wa  Itifaki  ya  Soko  la  Pamoja  katika  kurekebisha  sheria  za  Nchi  Wanachama  kuendana  na  sheria  za  Jumuiya,  mapendekezo  ya  viwango  vipya  vya  Umoja  wa  Forodha  (Common  External  Tariff)  na  kuondosheana  Vikwazo  vya  Biashara  visivyokuwa  vya  kiushuru  (Non-Tariff  Barriers).  Masuala  hayo  yamekuwa  na  mvutano  kutokana  na  Nchi  Wanachama  kuweka  maslahi  ya  kitaifa  mbele  zaidi  kwani  yanatishia  uchumi  wa  nchi  husika.  Kadhalika,  Waheshimiwa  Mawaziri  walitoa  wito  kwa  Nchi  Wanachama  kuendeleza  kuimarisha  miundombinu  ya  barabara,  reli,  usafri  wa  anga  na  baharini,  ili  kurahisisha  mzunguko  huru  wa  bidhaa  na  watu  kwa  kufikia  utekelezaji  wa  kweli  wa  Itifaki  ya  Soko  la  Pamoja.  Mheshimiwa  Spika,  Serikali  ya  Mapinduzi  ya  Zanzibar  imeweza  kushiriki  katika  Mkutano  wa  Kamati  ya  kuondosheana  Vikwazo  vya  Biashara  visivyokuwa  vya  kiushuru  (Non    Tariff  Barriers    NTBs)  ulifanyika  tarehe  14  Febuari,  2020  Jijini  Dar  es  Salaam,  Tanzania.  Katika  Mkutano  huo,  Kamati  ya  NTBs  ilijadili  changamoto  zinazowakabili  wafanyabiashara  na  kupokea  NTBs  mpya  na  kuzitatua  kwa  ajili  ya  kuimarisha  Biashara  miongoni  mwa  Nchi  Wananchama.  Kadhalika,  Mkutano  wa  Kamati  ya  Kusimamia  Utekelezaji  wa  Itifaki  ya  Soko  la  Pamoja  ulifanyika  Jijini  Nairobi,  Kenya  tarehe  23  na  24  Septemba,  2019  na  kufanya  tathmini  ya  uhuru  wa  mzunguko  wa  bidhaa  na  huduma,  watu  na  wafanyakazi,  mitaji  na  haki  ya  Ukaazi  na  Kujiimarisha.  Mheshimiwa  Spika,  Mkutano  wa  Kilele  wa  39  wa  Wakuu  wa  Nchi  na  Serikali  wa  Jumuiya  ya  Maendeleo  Kusini  mwa  Afrika  (39th  Ordinary  Summit  of  SADC  Heads  of  State  and  Government)  umefanyika  Jijini  Dar  es  Salaam,  Tanzania  tarehe  17  na  18  Agosti,  2019.  Mkutano  huo,  ulihudhuriwa  na  Wakuu  wa  Nchi  na  Serikali  wa  SADC  kutoka  nchi  zote  kumi  na  sita  Katika  Mkutano  huo  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  alijumuika  pamoja  na  Viongozi  na  Wakuu  wa  Nchi  Wanachama.  Mheshimiwa  Spika,  Dhamira  ya  Mkutano  huo  ilikuwa  ni  “Kujenga  Mazingira  Wezeshi  kwa  ajili  ya  Maendeleo  Endelevu  na  Jumuishi  ya  Viwanda,  Kukuza  Biashara  na  Ajira  ndani  ya  Jumuiya  ya  SADC”  (A  Conducive  Environment  of  Inclussive  and  Sustainable  Industrial  Development,  Increased  Intra-Regional  Trade  and  Job  Creations).  Sambamba  na  dhamira  hiyo,  Wakuu  wa  Nchi  na  Serikali  wa  SADC  walijadili  masuala  mbali  mbali  ikiwemo  kumchagua  Mheshimiwa  Dkt.  John  Pombe  Joseph  Magufuli,  Rais  wa  Jamhuri  ya  Muungano  wa  Tanzania  kuwa  Mwenyekiti  mpya  wa  Jumuiya  ya  SADC  kwa  kipindi  cha  mwaka  mmoja.  Mheshimiwa  Spika,  kadhalika,  Mkutano  wa  Kilele  uliridhia  Kiswahili  kuwa  lugha  rasmi  ya  kazi  ya  SADC  sambamba  na  Kiingereza,  Kifaransa  na  Kireno.  Kama  tunavyoelewa  lugha  ya  Kiswahili  ilitumika  katika  ukombozi  wa  nchi  za  Kusini  mwa  Afrika,  hivyo  lugha  hiyo  kupata  umaarufu  katika  ukanda  huo.  SADC  imeamua  kuitunza  heshima  hiyo  ya  miaka  mingi.  Hivyo,  wito  kwa  wananchi  watumie  vyema  fursa  hii  ya  lugha  ya  Kiswahili  kupata  ajira  na  fursa  nyengine  zinazotokana  na  Kiswahili.  Vile  vile,  Mkutano  wa  Kilele  ulihimiza  nchi  wanachama  wa  SADC  wakamilishe  mchakato  wa  kuondosheana  Viza  baina  ya  nchi  zao.  Mheshimiwa  Spika,  kwa  upande  mwengine,  Mkutano  huo  ulitoa  wito  kwa  Jumuiya  ya  Kimataifa  kuiondoshea  vikwazo  vya  kiuchumi  nchi  ya  Zimbabwe  ambavyo  vinaathiri  uchumi  wa  Nchi  hio  na  upatikanaji  wa  huduma  za  kijamii  kwa  wananchi.  Kadhalika,  Mkutano  huo  uliridhia  kusainiwa  kwa  itifaki  ya  viwanda  yenye  lengo  la  kuimarisha  maendeleo,  uvumbuzi  na  ushindani  wa  viwanda  katika  ukanda  wa  nchi  za  SADC.  Mheshimiwa  Spika,  Mkutano  wa  Pamoja  wa  Mawaziri  wanaosimamia  Sekta  za  Mazingira,  Maliasili  na  Utalii  wa  Jumuiya  ya  Maendeleo  Kusini  mwa  Afrika     ulifanyika  tarehe  25  Oktoba,  2019  Jijini  Arusha,  Tanzania.  Masuala  muhimu  yaliojadiliwa  ni  pamoja  na  Itifaki  ya  Usimamizi  wa  Mazingira  na  Maendeleo  Endelevu  (The  Southern  African  Development  Community  Protocol  on  Environmental  Management  and  Sustainable  Development)  ya  mwaka  2014  ambapo  nchi  tatu  za  Eswatini,  Namibia  na  Afrika  ya  Kusini  tayari  zimeridhia  itifaki  hio.  Mheshimiwa  Spika,  mambo  mengine  yaliojadiliwa  ni  taarifa  kuhusu  Mkakati  na  Mpango  Kazi  wa  SADC  wa  Mabadiliko  ya  Tabianchi  wa  mwaka  Mkakati  na  Mpango  Kazi  huo  unajumuisha  masuala  yaliyokubalika  katika  Mikataba  ya  Kimataifa  ya  mabadiliko  ya  tabianchi,  Mkataba  wa  Paris,  Malengo  ya  Maendeleo  Endelevu     na  Ajenda  ya  Maendeleo  ya  Afrika  ya  mwaka  2063.  Mheshimiwa  Spika,  Mkutano  ulipokea  taarifa  ya  Mkakati  wa  Uchumi  wa  Bahari  (SADC  Blue  Economy  Strategy)  ambao  unajumuisha  shughuli  zinazotekelezwa  katika  bahari  na  maziwa  ikiwa  ni  pamoja  na  uvuvi,  mafuta  na  gesi,  ufugaji  wa  samaki  na  utalii.  Vile  vile,  mkutano  huo  ulijadili  jitihada  za  kuimarisha  mazingira,  kulinda  rasilimali  na  vivutio  vya  utalii,  ili  kuufanya  ukanda  wa  SADC  kuvutia  viumbe  hai  na  binaadamu  kuweza  kuishi  vizuri  kwa  kupunguza  vihatarishi  vya  mazingira.  Mheshimiwa  Spika,  kama  nilivyoeleza  hapo  juu  kuwa  Zanzibar  iliteuliwa  kuwa  ni  miongoni  mwa  vituo  vya  kufanyia  mikutano  na  matukio  mbali  mbali  ya  SADC  katika  kipindi  hiki  ambapo  Jamhuri  ya  Muungano  wa  Tanzania  ni  mwenyekiti.  Mkutano  wa  Kwanza  wa  Kukabiliana  na  Majanga  ulifanyika  Zanzibar  tarehe  18  hadi  21  Februari,  2020  katika  Hoteli  ya  Madinat  Al  Bahr  Mkutano  huo  ulifunguliwa  na  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  tarehe  21  Februari,  2019.  Mheshimiwa  Spika,  katika  hotuba  yake,  Mheshimiwa  Rais  alitoa  wito  kwa  Nchi  Wanachama  wa  Jumuiya  SADC  kuungana  pamoja  katika  kukabiliana  na  maafa.  Mkutano  ulitathmini  na  kupendekeza  mikakati  na  tahadhari  za  pamoja  za  kuzuia,  kukabiliana  na  kupunguza  ukubwa  wa  maafa  yanayotokea  katika  Nchi  Wanachama  wa  Jumuiya  ya  SADC.  Mkutano  huo  umekubaliana  kuwa  na  mashirikiano  ya  kupeana  taarifa  za  tabianchi  na  hali  ya  hewa  kwa  kuanzisha  kituo  cha  pamoja  kitachokuwa  kinatoa  taarifa  za  awali  (Early  Warning  System  Center).  Mheshimiwa  Spika,  Mkutano  wa  kumi  na  tisa  wa  Baraza  la  Mawaziri  la  Jumuiya  ya  nchi  zinazopakana  na  ukanda  wa  Bahari  ya  Hindi  (The  Indian  Ocean  Rim  Association  -IORA),  ulifanyika  Abu  Dhabi,  Umoja  wa  Falme  za  Kiarabu  UAE  tarehe  5  hadi  7  Novemba  2019.  Mkutano  huo  ulifanyika  chini  ya  dhamira  “Promoting  a  Shared  Destiny  and  Path  to  Prosperity  in  the  Indian  Ocean”.  Mkutano  huo  uliiteua  Umoja  wa  Falme  za  Kiarabu  kuwa  Mwenyekiti  mpya  wa  Jumuiya  hio  kwa  kipindi  cha  miaka  miwili  na  Jamhuri  ya  Watu  wa  Bangladesh  kuteuliwa  kuwa  Makamu  Mwenyekiti.  Mheshimiwa  Spika,  Mkutano  huo  uliridhia  ombi  la  uwanachama  la  Jamhuri  ya  Maldives  na  kuifanya  Jumuiya  hio  kuwa  na  jumla  ya  wanachama  (Kiambatisho  Nam.  5).  Miongoni  mwa  mambo  yaliyojadiliwa  katika  Mkutano  huo  ni  kuridhia  vipaumbele  vya  Jumuiya  kwa  kipindi  cha  miaka  miwili,  ikiwa  ni  pamoja  na  kushirikiana  katika  kulinda  usalama  wa  baharini,  kurahisisha  ufanyaji  wa  biashara  na  kuvutia  uwekezaji,  kuimarisha  na  kubadilishana  masuala  ya  kiutamaduni  na  utalii,  kuwawezesha  wanawake  kiuchumi  na  kuimarisha  uchumi  wa  bahari.  Mheshimiwa  Spika,  Nchi  Wanachama  wa  Umoja  wa  Afrika  wanatarajia  kuanza  utekelezaji  wa  Mkataba  wa  kuanzisha  eneo  huru  la  Biashara  la  Afrika     uliosainiwa  mwaka  2018  Kigali,  Rwanda  ifikapo  tarehe  1  Julai,  Mkataba  huo  unajumuisha  maeneo  matano  ya  utekelezaji  yakiwemo  biashara  ya  bidhaa,  biashara  ya  huduma,  uwekezaji,  haki  miliki  na  Ushindani  halali  wa  biashara.  Katika  Mkataba  wa  Soko  Huru  la  Afrika  zao  la  Karafuu  limeingizwa  katika  kundi  la  bidhaa  zitakazolindwa.  Kulindwa  kwa  zao  hilo,  kutaiwezesha  Zanzibar  kuwa  na  soko  la  uhakika  katika  nchi  za  Afrika.  Mheshimiwa  Spika,  kuratibu  na  kushiriki  katika  Mikutano  mbali  mbali  ya  Kimataifa  na  Kikanda  ya  kisera,  kisekta  na  kitaalamu;  Zanzibar  imeendelea  kupata  tija  na  kujenga  uzoefu  mkubwa.  Kadhalika,  Zanzibar  inaendelea  kutumia  fursa  ya  soko  la  bidhaa  zake  pamoja  na  kuvitangaza  vivutio  vyake  vya  utalii  katika  Jumuiya  za  Kikanda  na  Kimataifa.  Mheshimiwa  Spika,  kwa  upande  wa  utekelezaji  wa  programu  ya  uratibu  wa  Wazanzibari  wanaoishi  Nje  ya  nchi   ,  Jukwaa  la  majadiliano  na  Wanadiaspora  na  Kongamano  la  sita  la  Wanadiaspora  wa  Tanzania  lilifanyika  tarehe  14  na  15  Disemba,  2019  katika  Ukumbi  wa  Hoteli  ya  Verde  iliyopo  Unguja.  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi  katika  hotuba  yake  ya  ufunguzi  alisisitiza  kuhusu  umuhimu  wa  kuwashirikisha  Wanadiaspora  katika  maendeleo  ya  nchi  yao  ya  asili  na  kuahidi  kuwa  Serikali  itawasilisha  katika  Baraza  la  Wawakilishi  Sheria  ya  Diaspora  ya  Zanzibar  kabla  ya  mwezi  Mei,  2020.  Ninafuraha  kuona  kwamba  Baraza  la  Wawakilishi  limeshaipitisha  Sheria  hio  katika  kikao  chake  cha  mwezi  Aprili,  2020.  Nawashukuru  sana  Waheshimiwa  Wajumbe  kwa  namna  mnavyoiunga  mkono  Serikali  katika  suala  zima  la  Diaspora.  Mheshimiwa  Spika,  kupitia  majadiliano  na  Wanadiaspora  yanayofanyika  kwa  kutumia  Makongamano,  Serikali  ya  Mapinduzi  ya  Zanzibar  imeendelea  kuwa  na  mashirikiano  mema  na  Wanadiaspora  na  wameendelea  kuunga  mkono  juhudi  za  Serikali  katika  kuwaletea  mandeleo  na  kutoa  huduma  kwa  wananchi.  Kwa  mfano;  Ujumbe  wa  Madaktari  kutoka  Marekani  ulifika  Zanzibar  kutoa  huduma  za  Afya  kwa  Wananchi  kuanzia  tarehe  5  hadi  9  Julai,  katika  Hospitali  ya  Chake  Chake,  Mkoa  wa  Kusini  Pemba  kupitia  Jumuiya  ya  Wanadiaspora  wa  Tanzania  wanaoishi  Maryland    Marekani  (Head  In  .  Ujumbe  huo  ulijumuisha  Madaktari,  Wafamasia  na  Wauguzi.  Madaktari  hao  wameendelea  kuunga  mkono  jitahada  za  Serikali  ya  Mapinduzi  ya  Zanzibar  kwa  kuchangia  maendeleo  ya  sekta  muhimu  ya  afya  ambapo  wananchi  wa  Mkoa  wa  Kusini  Pemba  wamenufaika  na  huduma  hizo.  Mheshimiwa  Spika,  katika  kupambana  na  ugonjwa  wa  COVID-19  unaosababishwa  na  Virusi  vya  CORONA  Wanadiaspora  wanaoishi  Canada  kupitia  Jumuiya  ya  ZACADIA  tarehe  23  Machi,  2020  wametoa  msaada  wa  vitanda  12  kwa  Wizara  ya  Afya,  ili  kusaidia  wagonjwa  wa  COVID    19  katika  kituo  cha  kuhifadhia  wagonjwa  hao  kilichopo  Kidimni.  Upatikanaji  wa  vifaa  hivyo  umewezesha  kuongeza  vifaa  vya  huduma  vya  kupambana  na  maradhi  ya  COVID    19.  Mheshimiwa  Spika,  ushirikiano  kati  ya  Wanadiaspora  na  Serikali  umewezesha  kuimarisha  uhusiano  na  mashirkiano  katika  kukuza  na  kuendeleza  uzalendo,  kushajihisha  maendeleo  pamoja  na  kuthamini  Nchi  yao  ya  asili  ikiwemo  suala  la  kujitolea  utaalamu  wao.  Tunatoa  pongezi  kwa  Jumuiya  zote  za  Wanadiaspora  ambazo  zinaendelea  kuisaidia  Zanzibar  kwa  njia  moja  au  nyengine.  Tunawaomba  waendelee  na  moyo  wao  huo  wa  kuitunza  na  kuitukuza  nchi  yao  ya  asili.  Programu  ya  Utumishi  na  Uendeshaji  wa  Ofisi  ya  Rais  na  Mwenyekiti  wa  Baraza  la  Mapinduzi  Mheshimiwa  Spika,  kwa  mwaka  wa  fedha  2019/2020,  Programu  hii  iliidhinishiwa  jumla  ya  TZS.  milioni  2,   kwa  matumizi  ya  kazi  za  kawaida  na  TZS  milioni  2,   kwa  Mradi  wa  Maendeleo.  Hadi  kufikia  mwezi  Machi,  iliingiziwa  TZS.  milioni  1,   sawa  na  asilimia  71  kwa  matumizi  ya  kazi  za  kawaida  na  TZS  milioni     sawa  na  asilimia  50  kwa  Mradi  wa  Maendeleo.  Mheshimiwa  Spika,  katika  kutekeleza  programu  hii,  wafanyakazi  18  wamepatiwa  mafunzo  ya  muda  mrefu  katika  ngazi  ya  Shahada  ya  Uzamivu,  Uzamili,  Stashahada  ya  Uzamili,  Shahada,  Stashahada  na  Astashahada  katika  fani  ya  Sheria,  Rasilimali  Watu,  Utawala  wa  Umma,  Mawasiliano  na  Habari,  Ushirikiano  wa  Kimataifa  na  Diplomasia,  Utawala  wa  Biashara,  Uhasibu  na  Uongozi  na  Utawala  (Kiambatisho  Nam.  6)  kinatoa  ufafanuzi.  Aidha,  wafanyakazi  tisa     wamepatiwa  mafunzo  ya  muda  mfupi  ya  udereva  wa  Viongozi  mashuhuri   ,  Uhudumu  na  Ukarimu,  Kompyuta,  Uandaaji  wa  Mpango  Mkakati  wa  Sekta  za  Umma  na  Uhasibu.  Mheshimiwa  Spika,  kadhalika,  mafunzo  maalumu  ya  upishi  na  ukarimu  yamefanyika  yaliyowashirikisha  wafanyakazi  45.  Mafunzo  hayo  yaliendeshwa  kwa  mashirikiano  baina  ya  Serikali  ya  Mapinduzi  ya  Zanzibar  na  Serikali  ya  Jamhuri  ya  Watu  wa  China  kuanzia  tarehe  11  Septemba  hadi  tarehe  10  Oktoba,  2019.  Vile  vile,  wafanyakazi  100  wamepatiwa  mafunzo  juu  ya  athari  za  rushwa  na  uhujumu  wa  uchumi.  Mafunzo  hayo  yaliendeshwa  na  wataalamu  kutoka  Mamlaka  ya  Kuzuia  Rushwa  na  Uhujumu  wa  Uchumi  Aidha,  wafanyakazi  sita     wamepatiwa  mafunzo  ya  kujiandaa  na  kustaafu.  Mafunzo  hayo  yamesaidia  sana  na  wafanyakazi  wamefahamu  umuhimu  wa  kutekeleza  wajibu  wao  wa  kazi.  Mheshimiwa  Spika,  katika  kuhamasisha  wafanyakazi  kupima  afya  zao  na  namna  ya  kujikinga  na  maradhi  yasiyoambukiza,  mafunzo  maalum  yametolewa  kwa  wafanyakazi  100  ambayo  yalikwenda  sambamba  na  upimaji  wa  Sukari,  Kifua  Kikuu  na  Shindikizo  la  Damu.  Mafunzo  hayo  yalitolewa  na  wataalamu  kutoka  Wizara  ya  Afya  katika  kitengo  cha  kisukari  na  maradhi  yasiyoambukiza  Zanzibar.  Matokeo  ya  mafunzo  hayo  yanawafanya  wafanyakazi  kuwa  imara  kiafya  kwa  sababu  ya  kuangalia  afya  zao  kila  mwaka  pamoja  na  kupata  ushauri  nasaha  wa  kujikinga  na  maradhi  hayo.  Mheshimiwa  Spika,  jumla  ya  vikao  vitatu  vya  Kamati  ya  Uongozi  na  vikao  vinne  vya  Kamati  Tendaji  vimeandaliwa  na  Ofisi  ya  Rais  na  Mwenyekiti  wa  Baraza  la  Mapinduzi  kwa  mujibu  wa  Sheria  inavyoelekeza.  Vikao  hivyo  vilijadili  ripoti  ya  ufungaji  wa  hesabu  za  mwaka  wa  fedha  2018/2019,  Mpango  wa  uingizwaji  fedha,  tathmini  ya  kikao  cha  utekelezaji  wa  mpango  kazi,  maandalizi  ya  Kongamano  la  Sita  la  Wazanzibari  Wanaoishi  Nje  ya  Nchi,  Rasimu  ya  Sheria  ya  Diaspora  na  Sheria  ya  Mambo  ya  Rais.  Kufanyika  kwa  vikao  hivi  kumewezesha  kutekelezwa  matakwa  ya  Kisheria  ambayo  yanaelekeza  kufanyika  kwa  vikao,  ili  kupata  maamuzi  ya  pamoja  katika  kuendesha  shughuli  za  Serikali.  Mheshimiwa  Spika,  kupitia  programu  hii  Wafanyakazi  60  walipatiwa  likizo  na  stahiki  zao  ikiwa  ni  haki  yao  ya  Kisheria  (Kiambatisho  Nam.  7)  kinatoa  ufafanuzi.  Vile  vile,  wafanyakazi  wawili  wamepatiwa  mafao  yao  ya  kustaafu  baada  ya  kumaliza  muda  wao  wa  utumishi  wa  Umma.  Nachukua  nafasi  hii  kuwapongeza  wafanyakazi  hao  kwa  kutumikia  vyema  muda  wao  wa  utumishi  na  naamini  wataendelea  kutumikia  Nchi  yetu  wakati  wakiwa  nje  ya  utumishi  wa  Umma.  Mheshimiwa  Spika,  Mswada  wa  Sheria  ya  Kufuta  Sheria  ya  Mambo  ya  Rais  Namba  5  ya  1993  na  Kutunga  Sheria  mpya  ya  mambo  ya  Rais  umewasilishwa  na  kupitishwa  na  Baraza  la  Wawakilishi  mwezi  Aprili,  2020.  Aidha,  utafiti  juu  ya  uelewa  wa  Sheria  ya  Utumishi  wa  Umma  Nam.  2  ya  mwaka  2011  na  Kanuni  zake  umefanyika.  Matokeo  ya  utafiti  huo  yataisaidia  ORMBLM  kupanga  mikakati  ya  uelewa  kwa  wafanyakazi  wake  katika  kutekeleza  majukumu  yao  ya  kila  siku.  Shughuli  nyengine  zilizofanyika  ni  pamoja  na  ufuatiliaji  na  tathmini  wa  kazi  za  kawaida  na  Mradi  wa  maendeleo.  Ufuatiliaji  huo  ulipelekea  utekelezaji  mzuri  wa  shughuli  zilizopangwa  na  changamoto  zilizobainika  zilipatiwa  ufumbuzi.  Mheshimiwa  Spika,  kwa  upande  mwengine,  tafiti  ndogo  za  ndani  zimefanyika  zikiwemo;  Utafiti  wa  kutathmini  utekelezaji  wa  Mpango  wa  likizo  kwa  watumishi  wa  ORMBLM,  Utafiti  wa  kutathmini  utekelezaji  wa  Mkataba  wa  Huduma  kwa  Umma  katika  ORMBLM,  Utafiti  kuhusu  tathmini  ya  changamoto  za  utekelezaji  wa  ahadi  na  maagizo  ya  Mheshimiwa  Rais  na  Utafiti  kuhusu  Makisio  ya  bei  ya  vitu  viliyopangwa  katika  Mapango  wa  ORMBLM  wa  mwaka  2019/2020  kwa  kuangalia  matumizi  halisi  yaliyofanyika  katika  ununuzi  wa  vitu  hivyo.  Matokeo  ya  tafiti  hizi  yatasaidia  kupanga  mipango  sahihi  ya  utekelezaji  wa  bajeti  zijazo  za  ORMBLM.  Mheshimiwa  Spika,  ujenzi  wa  jengo  la  Ofisi  ya  Rais  na  Mwenyekiti  wa  Baraza  la  Mapinduzi    Pemba  unatarajiwa  kukamilika  mwezi  Juni,  2020.  Jengo  hilo  linajengwa  na  wakandarasi  kutoka  Wakala  wa  Ujenzi.  Nyumba  tatu  za  maakazi  ya  Wasaidizi  wa  Mheshimiwa  Rais  moja  Chake  Chake  na  mbili  Micheweni  zipo  katika  hatua  za  mwisho  kukamilika  chini  ya  mafundi  kutoka  Kikosi  Maalum  cha  Kuzuia  Magendo  Hatua  za  kudhibiti  mmong’onyoko  wa  udongo  katika  Ikulu  ya  Mkoani  zimefanikiwa  kwa  kujengwa  ukuta  wenye  urefu  wa  mita  35.  Kazi  hio  imefanywa  na  Wataalamu  kutoka  Kampuni  ya  Gibotel  kutoka  Arusha.  Ujenzi  wote  huo  umefanywa  kupitia  fedha  zilizotengwa  katika  mradi  wa  maendeleo.  Mheshimiwa  Spika,  nyumba  zote  za  Ikulu  zilizopo  Pemba  zinaendelea  kutoa  huduma  pamoja  na  kupatiwa  vitendea  kazi  wa  utekelezaji  wa  kazi  za  kila  siku.  Aidha,  wafanyakazi  wa  Ofisi  ya  Rais  na  Mwenyekiti  wa  Baraza  la  Mapinduzi  Pemba  wameendelea  kupatiwa  mafunzo,  likizo  na  stahiki  nyengine.  Mheshimiwa  Spika,  jumla  ya  Watumishi  3,722  wa  Serikali  ya  Mapinduzi  ya  Zanzibar  waliopo  Unguja,  Pemba  na  Tanzania  Bara  wamefanyiwa  upekuzi.  Kati  ya  hao  3,438  walifanyiwa  upekuzi  wa  awali  na  284  walifanyiwa  upekuzi  maalum  (Kiambatisho  Nam.  8)  kinahusika.  Vile  vile,  ukaguzi  wa  Kiusalama  katika  majengo  ya  Serikali  na  Taasisi  nyeti  umefanyika  kama  inavyoonekana  katika  Kiambatisho  Nam.  9.  Ushauri  wa  Kiusalama  umetolewa  katika  maeneo  yote  yaliyokaguliwa.  Kadhalika,  semina  juu  ya  Utunzaji  wa  Nyaraka  na  Udhibiti  wa  Siri  za  Serikali  zilifanyika  ambapo  jumla  ya  Watumishi  647  kutoka  katika  Taasisi  za  Serikali  wameshiriki  kama  inavyoonekana  katika  Kiambatisho  Nam.  10.  Matokeo  ya  kufanyika  kwa  semina  hizo  zimesaidia  kuleta  mabadiliko  katika  utunzaji  wa  Nyaraka  za  Serikali,  utendaji  wa  Masjala  katika  Ofisi  za  Serikali  na  utunzaji  wa  majengo  ya  Ofisi  za  Serikali.  Programu  ya  Usimamizi  wa  Majukumu  ya  Kikatiba  na  Kisheria  ya  Baraza  la  Mapinduzi  na  Kamati  ya  Makatibu  Wakuu  Mheshimiwa  Spika,  kwa  mwaka  wa  fedha  2019/2020,  Programu  hii  iliidhinishiwa  TZS.  milioni  Hadi  kufikia  mwezi  Machi,  2020  iliingiziwa  TZS.  milioni     sawa  na  asilimia  50  kwa  matumizi  ya  kazi  za  kawaida.  Mheshimiwa  Spika,  kupitia  Programu  hii,  mafanikio  makubwa  yamepatikana  ikiwa  ni  pamoja  na  kufanikisha  vikao  vya  Baraza  la  Mapinduzi  na  Kamati  zake  ikiwemo  Kamati  ya  Kitaalamu  ya  Makatibu  Wakuu.  Jumla  ya  vikao  49  vya  Baraza  la  Mapinduzi  vilifanyika  na  kuongozwa  na  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi.  Pamoja  na  mambo  mengine,  vikao  hivyo  vilijadili  nyaraka  mbali  mbali  zikiwemo  za  Sera  tatu  na  Miswada  ya  Sheria  18  na  kutolewa  maamuzi.  Miswada  hiyo  imewasilishwa  na  kupitishwa  na  Baraza  la  Wawakilishi  na  baadae  kuwa  Sheria  baada  ya  Mheshimiwa  Rais  kuitia  saini.  Sera  zote  zimeanza  kutumika  kama  miongozo  ya  Serikali  inavyoelekeza.  (Kiambatisho  Nam.  11)  kinahusika.  Mheshimiwa  Spika,  wakati  huo  huo  vikao  18  vimefanyika  vya  Kamati  ya  Baraza  la  Mapinduzi  vya  Katiba  na  Sheria,  Kamati  ya  Fedha  na  Uchumi  na  Kamati  ya  Maendeleo  ya  Jamii.  Kadhalika,  vikao  36  vya  Kamati  ya  Makatibu  Wakuu  vilifanyika  kwa  wakati  ambavyo  navyo  vilijadili  na  kuzitolea  maoni  nyaraka  zinazohusiana  na  Sera  na  Miswada  ya  Sheria  na  kuwasilishwa  katika  vikao  vya  Baraza  la  Mapinduzi  kwa  ajili  ya  kufanyiwa  maamuzi.  Mheshimiwa  Spika,  vikao  34  kati  ya  Mheshimiwa  Rais  na  Viongozi  wa  ngazi  za  juu  wa  Wizara  za  SMZ  vilifanyika.  Vikao  hivyo,  pamoja  na  mambo  mengine,  vilijadili  kwa  kina  utekelezaji  wa  Mpango  kazi  wa  kila  Wizara  na  kuhimiza  uwajibikaji  kwa  watumishi  wa  Umma  katika  kusimamia  vyema  dhamana  na  majukumu  yao  pamoja  na  kuona  matumizi  halisi  ya  fedha  za  Serikali.  Mheshimiwa  Spika,  jitihada  za  kuwajengea  uwezo  viongozi  wa  kisiasa  na  watendaji  wa  ngazi  za  juu  wa  Serikali  ya  Mapinduzi  ya  Zanzibar  zimeendelea  kufanyika  kwa  kupitia  semina  zilizotolewa  kwa  ajili  yao.  Kazi  hio  ya  kuwajengea  uwezo  imefanywa  kwa  kushirikiana  na  wataalamu  kutoka  katika  Taasisi  za  hapa  nchini  na  hata  kutoka  Jumuiya  ya  Kimataifa.  Mafunzo  ya  kujenga  uwezo  yalihusu  katika  maeneo  ya  Utawala  Bora,  shughuli  za  Zimamoto  na  Uokozi  na  kusimamia  ipasavyo  matumizi  ya  Ardhi  na  Rasilimali  zisizorejesheka  kwa  Maendeleo  Endelevu  ya  nchi  yetu.  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  alikuwa  mwenyekiti  katika  semina  hizo.  Mheshimiwa  Spika,  kwa  upande  mwengine,  Wakurugenzi  Mipango,  Sera  na  Utafiti  na  Watendaji  wa  ngazi  za  juu  walipata  mafunzo  juu  ya  masuala  ya  Ufuatiliaji  na  Tathmini  (Monitoring  and  Evaluation)  na  maarifa  ya  uongozi  (Emotional  Intelligence  in  Leadership).  Mafunzo  hayo,  yaliendeshwa  kwa  kushirikiana  na  Sekretarieti  ya  Jumuiya  ya  Madola  (Common  Wealth  Secretariat).  Mheshimiwa  Spika,  pamoja  na  mafanikio  yaliyofikiwa  katika  Programu  hii,  napenda  kuliarifu  Baraza  lako  Tukufu  kuwa  Mheshimiwa  Dk.  Ali  Mohamed  Shein  amemteua  Mheshimiwa  Issa  Haji  Ussi  Gavu,  Waziri  wa  Nchi  Ofisi  ya  Rais  na  Mwenyekiti  wa  Baraza  la  Mapinduzi  kuwa  Mwenyekiti  wa  Kitengo  cha  Ufuatiliaji  na  Tathmini  baada  ya  mwenyekiti  wa  awali  kupangiwa  majukumu  mengine.  Mheshimiwa  Spika,  kazi  za  ufuatiliaji  na  tathimini  ya  utekelezaji  mipango  kazi  ya  Wizara  15  umefanyika  sambamba  na  kufanyika  kwa  tathmini  maalum  ya  upatikanaji  wa  pembejeo  za  kilimo  kwa  Zanzibar.  Ripoti  ya  tathmini  hizo  tayari  imeshawasilishwa  kwa  Mamlaka  inayohusika  kwa  ajili  kufanyiwa  kazi  zaidi.  Matarajio  yetu  ni  kuwa  utekelezaji  wa  Sera,  Sheria,  Miongozo  na  Maamuzi  yanayotolewa  na  Serikali  utaendelea  kuimarika  na  kuwa  wenye  ufanisi.  Kiujumla,  napenda  kutoa  wito  kwa  Wizara  na  Taasisi  zote  za  Serikali  kuendelea  kutoa  ushirikiano  stahiki  kwa  kitengo  hiki,  ili  lengo  la  kuanzishwa  kwake  liweze  kufikiwa.  Programu  ya  Utumishi  na  Uendeshaji  wa  Ofisi  ya  Baraza  la  Mapinduzi  Mheshimiwa  Spika,  kwa  mwaka  wa  fedha  2019/2020,  Programu  hii  iliidhinishiwa  jumla  ya  TZS.  milioni  1,  Hadi  kufikia  mwezi  Machi,  2020  Programu  hii  iliingiziwa  TZS.  milioni  1,   sawa  na  asilimia  73  kwa  matumizi  ya  kazi  za  kawaida.  Mheshimiwa  Spika,  utekelezaji  wa  programu  hii,  umepelekea  Ofisi  ya  Baraza  la  Mapinduzi  kupata  mafanikio  makubwa  yakiwemo  kuimarika  kwa  mazingira  ya  kazi  pamoja  na  uwezo  wa  watumishi.  Uwezo  huo  umeimarika  kutokana  na  Ofisi  kuendeleza  programu  za  kuwajengea  uwezo  wa  kitaalamu  watumishi  wake  kwa  kuwapatia  mafunzo  ya  muda  mfupi  na  mrefu.  Jumla  ya  wafanyakazi  watano     wamepatiwa  mafunzo  ya  muda  mrefu  katika  ngazi  ya  Shahada  ya  Uzamili  na  Shahada  ya  kwanza  za  fani  ya  Sera  na  Utafiti,  Uongozi  na  Utawala  pamoja  na  Manunuzi  na  Ugavi.  Vile  vile,  wafanyakazi  tisa     wamepatiwa  mafunzo  ya  muda  mfupi  katika  fani  ya  Itifaki  na  Ukarimu,  Ukatibu  Mukhtasi,  Uhasibu  na  Ukaguzi  pamoja  na  mafunzo  ya  maisha  baada  ya  kustaafu.  Sambamba  na  hilo,  wafanyakazi  wengine  45  wamepatiwa  taaluma  ya  namna  ya  kujikinga  na  maradhi  yasiyoambukiza  na  maradhi  ya  VVU/UKIMWI.  MWELEKEO  WA  BAJETI  YA  OFISI  YA  RAIS  NA  MWENYEKITI  WA  BARAZA  LA  MAPINDUZI  KWA  MWAKA  WA  FEDHA  2020/2021  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  2020/2021  itaendelea  kutekeleza  Programu  Kuu  5  na  Programu  Ndogo  11.  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  2020/2021  kwa  Fungu  A01  na  A02  imetengewa  jumla  ya  TZS.  milioni  11,   zikijumuisha  mishahara,  matumizi  ya  kazi  za  kawaida  na  mradi  wa  maendeleo.  Fungu  A01  limetengewa  jumla  ya  TZS.  milioni  9,  Kati  ya  hizo  TZS.  milioni  8,   kwa  matumizi  ya  kazi  za  kawaida  na  TZS.  milioni  1,   kwa  mradi  wa  maendeleo.  Fungu  A02  limetengewa  jumla  ya  TZS.  milioni  2,   kwa  ajili  ya  matumizi  ya  kazi  za  kawaida.  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  wa  2020/2021  imejipangia  kutekeleza  vipaumbele  vifuatavyo:  i.  Kuratibu  shughuli  na  kusimamia  huduma  za  Rais  wa  Zanzibar  na  Mwenyekiti  wa  Baraza  la  Mapinduzi,  ii.  Kuratibu  na  kusimamia  mikutano  kati  ya  Mheshimiwa  Rais  na  viongozi  wa  Wizara  za  SMZ,  ili  kujadili  utekelezaji  wa  Mipango  ya  kazi  ya  Wizara,  iii.  Kuratibu  na  kusimamia  majukumu  ya  Kikatiba  na  Kisheria  ya  Baraza  la  Mapinduzi  na  Kamati  zake,  iv.  Kuimarisha  mawasiliano  ya  Ikulu,  v.  Kufuatilia  na  kutathmini  utekelezaji  wa  shughuli  za  Wizara,  Idara  na  Taasisi  za  Serikali  pamoja  na  maamuzi  ya  Serikali,  vi.  Kushirikiana  na  Diaspora  katika  kuchangia  maendeleo  ya  kiuchumi  na  kijamii,  vii.  Kuwajengea  uwezo  Viongozi  na  Watendaji,  ili  waweze  kutekeleza  majukumu  yao  kwa  ufanisi,  viii.  Kuwawezesha  wananchi  kupata  taarifa  juu  ya  utekelezaji  wa  shughuli  za  Serikali  yao,  ix.  Kuwawezesha  watendaji  wa  Serikali  ya  Mapinduzi  ya  Zanzibar  kushiriki  katika  mtangamano  wa  Jumuiya  za  Kikanda  yenye  kuleta  tija  kwa  Zanzibar,  x.  Kuwawezesha  watendaji  wa  Ofisi  ya  Rais  na  Mwenyekiti  wa  Baraza  la  Mapinduzi  kufanya  tafiti  mbali  mbali,  xi.  Kuendeleza  ujenzi  wa  nyumba  za  Serikali  na  matengenezo  ya  nyumba  za  makaazi  ya  Mheshimikwa  Rais,  xii.  Kuimarisha  mazingira  na  usalama  katika  nyumba  za  Ikulu  zilizopo  Unguja,  Pemba,  Dar  es  Salaam  na  Dodoma,  xiii.  Kuimarisha  usalama  kwa  watumishi  wa  Serikali  na  maeneo  wanayofanyia  kazi  na  xiv.  Kuimarisha  mazingira  ya  kufanyia  kazi  kwa  Ofisi  ya  Rais  na  Mwenyekiti  wa  Baraza  la  Mapinduzi.  PROGRAMU  KUBWA  NA  NDOGO  NA  MAKISIO  YA  FEDHA  KWA  MWAKA  WA  FEDHA  2020/2021  Mheshimiwa  Spika,  Programu,  vipaumbele  na  shughuli  za  Ofisi  ya  Rais  na  Mwenyekiti  wa  Baraza  la  Mapinduzi  zitatekelezwa  na  Ofisi  na  Idara  zifuatazo:  i.  Ofisi  ya  Faragha  ya  Rais  (inahusika  na  Huduma  za  Mheshimiwa  Rais;  Ofisi  ya  Rais  Ikulu  na  Makaazi  ya  Mheshimiwa  Rais),  ii.  Ofisi  ya  Baraza  la  Mapinduzi,  iii.  Idara  ya  Mawasiliano  na  Habari  Ikulu,  iv.  Idara  ya  Ushirikiano  wa  Kimataifa  na  Uratibu  wa  Wazanzibari  Wanaoishi  Nje  ya  Nchi,  v.  Idara  ya  Uendeshaji  na  Utumishi,  vi.  Idara  ya  Mipango,  Sera  na  Utafiti,  vii.  Ofisi  ya  Rais  na  Mwenyekiti  wa  Baraza  la  Mapinduzi  Pemba  na  viii.  Ofisi  ya  Usalama  wa  Serikali.  Mheshimiwa  Spika,  Programu  za  Ofisi  ya  Rais  na  Mwenyekiti  wa  Baraza  la  Mapinduzi  Fungu  A01  ni  kama  zifuatazo:  Programu  ya  Kuratibu  Shughuli  na  Kusimamia  Huduma  za  Mheshimiwa  Rais  na  Kuimarisha  Mawasiliano  Ikulu  Mheshimiwa  Spika,  lengo  kuu  la  Programu  hii  ni  kuratibu  shughuli,  kusimamia  huduma  za  Mheshimiwa  Rais  na  kuimarisha  mawasiliano  yatakayowawezesha  wananchi  kuendelea  kupata  taarifa  za  shughuli  za  kimaendeleo  zinazotekelezwa  na  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi  kwa  wananchi  wake.  Matokeo  ya  Programu  hii  ni  kuendeleza  Taswira  nzuri  ya  Rais  wa  Zanzibar  na  Mwenyekiti  wa  Baraza  la  Mapinduzi.  Programu  hii  itakuwa  na  Programu  Ndogo  mbili  zifuatazo:  i.  Programu  Ndogo  ya  Kuratibu  shughuli  na  kusimamia  huduma  za  Mheshimiwa  Rais  na  ii.  Programu  Ndogo  ya  Kuimarisha  Mawasiliano  baina  ya  Serikali  na  Wananchi.  Mheshimiwa  Spika,  katika  kufikia  malengo  ya  programu  hii,  shughuli  zifuatazo  zimepangwa  kutekelezwa:  i.  Kuratibu  shughuli  za  Mheshimiwa  Rais,  ii.  Kusimamia  huduma  za  Mheshimiwa  Rais,  iii.  Kutoa  huduma  za  uendeshaji  na  utawala  katika  Ofisi  za  Washauri  wa  Mheshimiwa  Rais,  iv.  Kutoa  huduma  za  uendeshaji  na  Utawala  katika  Ofisi  ya  Faragha  ya  Rais,  v.  Kutoa  huduma  za  Uendeshaji  kwa  Viongozi  Wastaafu,  vi.  Kuimarisha  Maktaba  ya  Mheshimiwa  Rais,  vii.  Kuwajengea  uwezo  wafanyakazi  kwa  kuwapatia  mafunzo  ya  muda  mrefu  na  mfupi,  viii.  Kusimamia  huduma  katika  nyumba  za  makaazi  ya  Mheshimiwa  Rais  katika  Ikulu  zilizopo  Unguja,  Pemba,  Dar  es  Salaam  na  Dodoma,  ix.  Kukuza  mawasiliano  baina  Wananchi  na  Wahusika  wengine  wa  habari  kupitia  televisheni  na  redio,  x.  Kutayarisha,  kuchapisha  na  kusambaza  majarida  na  machapisho  maalum  ya  Ikulu  na  xi.  Kuimarisha  mawasiliano  kupitia  mitandao  ya  kijamii  na  kutathmini  matumizi  ya  TEHAMA  katika  ORMBLM.  Mheshimiwa  Spika,  ili  Programu  ya  Kuratibu  Shughuli  na  Kusimamia  Huduma  za  Mheshimiwa  Rais  na  Kuimarisha  Mawasiliano  Ikulu  iweze  kutekelezwa,  kwa  mwaka  wa  fedha  2020/2021,  naliomba  Baraza  lako  Tukufu  kuidhinisha  jumla  ya  TZS.  milioni  4,   kwa  matumizi  ya  kazi  za  kawaida  zilizopangwa  katika  Programu  hii.  Programu  ya  Kuratibu  Ushirikiano  wa  Kikanda,  Mashirika  ya  Kimataifa  na  Wazanzibari  Wanaoishi  Nje  ya  Nchi  Mheshimiwa  Spika,  lengo  kuu  la  Programu  hii  ni  kuimarisha,  kuendeleza  ushiriki  wa  Zanzibar  katika  Jumuiya  za  Kikanda,  Kimataifa  na  Kuwashirikisha  ipasavyo  Wazanzibari  wanaoishi  nje  ya  Nchi  katika  maendeleo  ya  Kiuchumi  na  Kijamii  ya  nchi  yao  ya  asili.  Matokeo  ya  utekelezaji  wa  Programu  hii  ni  kuendelea  kufaidika  kwa  Zanzibar  na  fursa  za  Kiuchumi  na  Kijamii  zinazotokana  na  Jumuiya  za  Kikanda,  Kimataifa  na  Wazanzibari  wanaoishi  nje  ya  Nchi.  Programu  hii  itakuwa  na  Programu  Ndogo  mbili  zifuatazo:  i.  Programu  Ndogo  ya  Kuratibu  Shughuli  za  Serikali  ya  Mapinduzi  ya  Zanzibar,  Kikanda  na  Kimataifa  na  ii.  Programu  Ndogo  ya  Kuratibu  Shughuli  za  Wazanzibari  Wanaoishi  Nje  ya  Nchi.  Mheshimiwa  Spika,  katika  kufikia  malengo  ya  programu  hii,  shughuli  zifuatazo  zimepangwa  kutekelezwa:  i.  Kushiriki  katika  Mikutano  ya  Kikanda  ndani  ya  nchi,  ii.  Kushiriki  katika  Mikutano  ya  Kikanda  nje  ya  nchi,  iii.  Kusimamia  shughuli  za  kila  siku  za  Idara  ya  Ushirikiano  wa  Kimataifa  na  Uratibu  wa  Wazanzibari  Wanaoishi  Nje  ya  Nchi,  iv.  Kujenga  uelewa  juu  ya  fursa  zinazopatikana  kutokana  na  Jumuiya  za  mtangamano  wa  Kikanda  (EAC,  SADC,  IORA,  AfCFTA  na  AU),  v.  Kujenga  Ushirikiano  wa  Kimataifa,  vi.  Kuwajengea  uwezo  wafanyakazi  wa  Idara  kwa  kuwapatia  mafunzo  ya  muda  mfupi  na  mrefu,  vii.  Kujenga  uelewa  kwa  jamii  juu  ya  Sera  na  Sheria  ya  Diaspora  Zanzibar  na  utekelezaji  wake,  viii.  Kuandaa  Jukwaa  la  Wanadiaspora  na  ix.  Kushiriki  katika  mikutano  ya  ndani  na  kimataifa  inayohusiana  na  Diaspora.  Mheshimiwa  Spika,  ili  Programu  ya  Kuratibu  Ushirikiano  wa  Kikanda,  Mashirika  ya  Kimataifa  na  Wazanzibari  Wanaoishi  Nje  ya  Nchi  iweze  kutekelezwa,  kwa  mwaka  wa  fedha  2020/2021,  naliomba  Baraza  lako  Tukufu  kuidhinisha  jumla  ya  TZS.  milioni     kwa  matumizi  ya  kazi  za  kawaida  zilizopangwa  katika  Programu  hii.  Programu  ya  Utumishi  na  Uendeshaji  wa  Ofisi  ya  Rais  na  Mwenyekiti  wa  Baraza  la  Mapinduzi  Mheshimiwa  Spika,  malengo  makuu  ya  Programu  hii  ni  kuimarisha  uwezo  wa  kiutendaji  na  kuratibu  shughuli  za  Ofisi  ya  Rais  na  Mwenyekiti  wa  Baraza  la  Mapinduzi;  Kuimarisha  Shughuli  za  Mipango,  Kuandaa  na  Kuchambua  Sera  na  Kufanya  tafiti;  Kuimarisha  Usalama  wa  Serikali  na  Kuratibu  Shughuli  za  Ofisi  ya  Rais  na  Mwenyekiti  wa  Baraza  la  Mapinduzi    Pemba.  Matokeo  ya  utekelezaji  wa  Programu  hii  ni  kuimarika  zaidi  kwa  mazingira  ya  utendaji  kazi  pamoja  na  ufuatiliaji  wa  shughuli  za  ORMBLM.  Programu  hii  itakuwa  na  Programu  Ndogo  nne  zifuatazo:  i.  Programu  Ndogo  ya  Uratibu  na  Usimamizi  wa  Shughuli  za  ORMBLM,  ii.  Programu  Ndogo  ya  Uratibu  wa  Shughuli  za  Mipango,  Sera  na  Utafiti  za  ORMBLM,  iii.  Programu  Ndogo  ya  Uratibu  na  Usimamizi  wa  Shughuli  za  ORMBLM  Pemba  na  iv.  Programu  Ndogo  ya  Kusimamia  Usalama  wa  Watumishi  wa  Umma.  Mheshimiwa  Spika,  Programu  hii  itatekelezwa  sambamba  na  mradi  wa  ujenzi  na  matengenezo  ya  nyumba  za  Ikulu.  Mheshimiwa  Spika,  katika  kufikia  malengo  ya  programu  hii,  shughuli  zifuatazo  zimepangwa  kutekelezwa:  i.  Kuandaa  na  kuratibu  mikutano  ya  Kamati  Tendaji  na  Kamati  ya  Uongozi  ya  Ofisi  ya  Rais  na  Mwenyekiti  wa  Baraza  la  Mapinduzi,  ii.  Kutoa  huduma  za  Uendeshaji  na  Utawala  katika  Ofisi  ya  Rais  na  Mwenyekiti  wa  Baraza  la  Mapinduzi,  iii.  Kuwajengea  uwezo  wafanyakazi  kwa  kuwapatia  mafunzo  ya  muda  mrefu  na  mfupi,  iv.  Kuendesha  vikao  vya  Bodi  ya  Zabuni  vya  ORMBLM,  v.  Kufanya  Ukaguzi  wa  hesabu  za  awali  na  endelevu  na  Vikao  vya  Kamati  ya  Ukaguzi,  vi.  Kuandaa  Mkutano  wa  kutunuku  Nishani,  vii.  Kufanya  utafiti  juu  ya  ushiriki  na  tija  kwa  Zanzibar  katika  mikutano  ya  Kikanda  na  Kimataifa,  viii.  Kufanya  utafiti  juu  ya  mtazamo  wa  Jamii  kuhusu  Wanadiaspora,  ix.  Kufanya  utafiti  juu  ya  njia  zitakazotumika  katika  kuzalisha  na  kuhifadhi  takwimu  na  matumizi  yake,  x.  Kufanya  utafiti  juu  ya  Athari  za  Mmong’onyoko  wa  Ardhi  katika  Nyumba  za  Ikulu  pamoja  na  Gharama  za  kudhibiti,  xi.  Kufanya  matengenezo  ya  jengo  la  Ikulu  ya  Mnazi  mmoja,  xii.  Kujenga  nyumba  ya  Nyumba  za  wafanyakazi  Viongozi  Mashuhuri     katika  Ikulu  ya  Dodoma,  xiii.  Kuimarisha  huduma  katika  Ikulu  za  Chake  Chake,  Mkoani  na  Micheweni,  xiv.  Kutoa  huduma  za  Uendeshaji  na  Utawala  katika  Ofisi  ya  Rais  na  Mwenyekiti  wa  Baraza  la  Mapinduzi  Pemba,  xv.  Kufanya  Upekuzi  wa  Kiusalama  wa  awali  na  endelevu  kwa  wafanyakazi,  xvi.  Kufanya  Ukaguzi  wa  Kiusalama  wa  Majengo  na  Miundombinu  ya  Serikali  na  xvii.  Kuandaa  Mafunzo  na  warsha  juu  ya  utunzaji  wa  Siri  na  Udhibiti  wa  Nyaraka  kwa  watumishi  wa  Serikali.  Mheshimiwa  Spika,  ili  Programu  ya  Utumishi  na  Uendeshaji  wa  Ofisi  ya  Rais  na  Mwenyekiti  wa  Baraza  la  Mapinduzi  iweze  kutekelezwa,  kwa  mwaka  wa  fedha  2020/2021,  naliomba  Baraza  lako  Tukufu  kuidhinisha  jumla  ya  TZS.  milioni  3,   kwa  matumizi  ya  kazi  za  kawaida  zilizopangwa  katika  Programu  hii  na  TZS.  milioni  1,   kwa  ajili  ya  mradi  wa  maendeleo.  Mheshimiwa  Spika,  Programu  za  Ofisi  ya  Rais  na  Mwenyekiti  wa  Baraza  la  Mapinduzi  Fungu  A02  ni  hizi  zifuatazo:  Programu  ya  Usimamizi  wa  Majukumu  ya  Kikatiba  na  Kisheria  ya  Baraza  la  Mapinduzi  na  Kamati  ya  Makatibu  Wakuu  Mheshimiwa  Spika,  lengo  la  Programu  hii  ni  kuimarika  Sera,  Sheria  na  Miongozo  yenye  kusaidia  ukuaji  wa  uchumi,  Maendeleo  na  kuimarisha  uwajibikaji  kwa  Watumishi  wa  Umma.  Vile  vile,  kuhakikisha  malengo  na  majukumu  ya  Wizara  na  Taasisi  za  Serikali  yanatekelezwa  ipasavyo  na  kufikiwa  kwa  ufanisi.  Matokeo  ya  utekelezaji  wa  Programu  hii  ni  kuimarika  Sera,  Sheria,  Kanuni  na  Miongozo  yenye  kusaidia  ukuaji  wa  uchumi,  maendeleo  na  kudumisha  amani  na  umoja  Nchini.  Programu  hii  itakuwa  na  Programu  Ndogo  mbili  zifuatazo:  i.  Programu  Ndogo  ya  Uratibu  wa  Shughuli  za  Baraza  la  Mapinduzi  na  Majukumu  ya  Katibu  wa  Baraza  la  Mapinduzi/Katibu  Mkuu  Kiongozi  na  ii.  Programu  Ndogo  ya  Ufuatiliaji  na  Tathmini  ya  Utendaji  kazi  wa  Taasisi  za  Umma.  Mheshimiwa  Spika,  katika  kufikia  malengo  ya  programu  hii,  shughuli  zifuatazo  zimepangwa  kutekelezwa:  i.  Kutayarisha  vikao  vya  kawaida  vya  BLM  na  Kamati  zake  ikiwemo  Kamati  ya  Makatibu  Wakuu,  ii.  Kutayarisha  vikao  Maalum  vya  Baraza  la  Mapinduzi  na  Kamati  zake,  iii.  Kusimamia  Programu  za  mafunzo  ya  kujenga  uwezo  kwa  Viongozi  wa  Kisiasa  na  Kiutendaji  watakaoteuliwa  mara  baada  ya  Uchaguzi  Mkuu,  iv.  Kuwapatia  nyenzo  na  miongozo  ya  kufanyia  kazi  Viongozi  na  Watendaji  Wakuu  watakaoteuliwa  mara  baada  ya  Uchaguzi  Mkuu,  v.  Kutayarisha  mikutano  kati  ya  Mheshimiwa  Rais  na  Wizara  za  SMZ  kwa  lengo  la  kutathmini  utekelezaji  wa  Mipangokazi,  vi.  Kuimarisha  Uhusiano  na  Ushiriki  wa  Zanzibar  katika  Jumuiya  na  majukwaa  ya  Kikanda  na  Kimataifa,  vii.  Kujenga  uwezo  kwa  watumishi  wa  Kitengo  cha  Ufuatiliaji  na  Tathmini  na  viii.  Kufuatilia  utekelezaji  wa  maamuzi  ya  BLM  na  Kamati  zake  pamoja  na  masuala  maalum  yanayohusu  Sera,  Sheria  na  Maamuzi  ya  Serikali.  Mheshimiwa  Spika,  ili  Programu  ya  Usimamizi  wa  Majukumu  ya  Kikatiba  na  Kisheria  ya  Baraza  la  Mapinduzi  na  Kamati  ya  Makatibu  Wakuu  iweze  kutekelezwa  kikamilifu,  kwa  mwaka  wa  fedha  2020/2021,  naliomba  Baraza  lako  Tukufu  kuidhinisha  jumla  ya  TZS.  milioni     kwa  matumizi  ya  kazi  za  kawaida  zilizopangwa  katika  Programu  hii.  Programu  ya  Utumishi  na  Uendeshaji  wa  Ofisi  ya  Baraza  la  Mapinduzi  Mheshimiwa  Spika,  lengo  kuu  la  Programu  hii  ni  Kuimarisha  Mazingira  ya  Kazi,  kuongeza  Ujuzi  na  ufanisi  wa  Wafanyakazi.  Matokeo  ya  utekelezaji  wa  Programu  hii  ni  kuwa  na  mfumo  bora  na  wa  kisasa  wa  kuendesha  shughuli  za  Ofisi  ya  Baraza  la  Mapinduzi  na  Uhifadhi  wa  Nyaraka  na  Kumbukumbu.  Programu  hii  itakuwa  na  Programu  Ndogo  moja  ifuatayo:  i.  Programu  Ndogo  ya  Utumishi  na  Uendeshaji  wa  Ofisi  ya  Baraza  la  Mapinduzi.  Mheshimiwa  Spika,  katika  kufikia  malengo  ya  programu  hii,  shughuli  zifuatazo  zimepangwa  kutekelezwa:  i.  Kuimarisha  miundombinu  ya  Ofisi  ya  Baraza  la  Mapinduzi,  majengo  pamoja  na  mazingira  yake,  ii.  Kuimarisha  huduma  za  mawasiliano  na  utekelezaji  wa  kazi  za  kila  siku  za  Ofisi  ya  Baraza  la  Mapinduzi,  iii.  Kutoa  mafunzo  ya  muda  mrefu  na  mfupi  kwa  Sekretarieti  na  wafanyakazi  wa  Ofisi  ya  Baraza  la  Mapinduzi,  iv.  Kutoa  taaluma  ya  afya  na  namna  bora  ya  kujikinga  na  maradhi  yasiyoambukiza  pamoja  na  VVU/UKIMWI,  v.  Kuimarisha  huduma  za  Kitengo  cha  Uandaaji,  Usambazaji  na  Uhifadhi  wa  Kumbukumbu  za  BLM  na  vi.  Kuongeza  ari  na  bidii  za  wafanyakazi  kwa  kulipa  mishahara  na  stahiki  zao.  Mheshimiwa  Spika,  ili  Programu  ya  Utumishi  na  Uendeshaji  wa  Ofisi  ya  Baraza  la  Mapinduzi  iweze  kutekelezwa  kikamilifu,  kwa  mwaka  wa  fedha  /2021,  naliomba  Baraza  lako  Tukufu  kuidhinisha  jumla  ya  TZS.  milioni  ,   kwa  matumizi  ya  kazi  za  kawaida  zilizopangwa  katika  Programu  hii.  MAOMBI  YA  FEDHA  KWA  KAZI  ZILIZOPANGWA  KUTEKELEZWA  KATIKA  MWAKA  WA  FEDHA  2020/2021  Mheshimiwa  Spika,  ili  kuiwezesha  Ofisi  ya  Rais  na  Mwenyekiti  wa  Baraza  la  Mapinduzi  kutekeleza  kazi  zilizopangwa  kwa  mwaka  wa  fedha  /2021,  naliomba  Baraza  lako  Tukufu  kuidhinisha  makadirio  ya  matumizi  ya  Programu  za  Ofisi  ya  Rais  na  Mwenyekiti  wa  Baraza  la  Mapinduzi  zenye  jumla  ya  TZS.  milioni  11,  Kati  ya  fedha  hizo,  TZS.  milioni  10,   kwa  ajili  ya  matumizi  ya  kazi  za  kawaida  na  TZS.  milioni  1,   kwa  ajili  ya  utekelezaji  wa  Mradi  wa  Maendeleo.  Mgawanyo  wa  fedha  zitakazotumika  kwa  utekelezaji  wa  kila  Programu  umeainishwa  katika  Kiambatisho  Nam.  Mheshimiwa  Spika,  matarajio  ya  upatikanaji  wa  fedha  hizi  kwa  ORMBLM  itapelekea  kutimiza  majukumu  yake  katika  maeneo  yafuatayo:  i.  Kusimamia  utekelezaji  wa  maagizo  na  ahadi  za  Mheshimiwa  Rais,  ii.  Kuiwezesha  Serikali  kutimiza  wajibu  wake  wa  Kikatiba  na  Kisheria  kwa  ajili  kupanga  mipango,  kutunga  sera  na  sheria  za  kuleta  maendeleo  kwa  wananchi,  iii.  Kusimamia  na  kutathmini  utekelezaji  wa  Mipango  ya  Serikali,  iv.  Wananchi  kupata  taarifa  mbali  mbali  za  utekelezaji  wa  shughuli  za  Serikali  na  kukuza  taswira  ya  Mheshimiwa  Rais,  v.  Kuimarika  kwa  Ushirikiano  wa  Kikanda  na  Kimataifa  na  Ushiriki  wa  Wazanzibari  wanaoishi  nje  ya  Nchi  katika  shughuli  za  maendeleo  na  vi.  Ustawi  wa  huduma  kwa  wananchi  wetu  na  kuratibu  usimamizi  wa  amani  na  utulivu,  ili  kuendeleza  umoja  na  mshikamano  miongoni  mwa  wananchi.  HITIMISHO  Mheshimiwa  Spika,  kwa  mara  nyengine  tena  naomba  kumpongeza  na  kumshukuru  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  kwa  umahiri  katika  kuingoza  nchi  yetu  vyema  katika  vipindi  vyote  vya  uongozi  wake.  Umahiri  na  umakini  alionao  Mheshimiwa  Rais  wetu  umechangia  kwa  kiasi  kikubwa  katika  kudumisha  Amani  na  Utulivu  nchini  mwetu.  Vile  vile,  naomba  nimpongeze  tena  Mheshimiwa  Dk.  Ali  Mohamed  Shein  kwa  juhudi  mbali  mbali  alizozifanya  katika  kuhakiksha  kuwa  Ilani  ya  Uchaguzi  ya  CCM  ya  mwaka  2015    2020  inatekelezwa  kikamilifu.  Sote  ni  mashahidi  kuwa  mambo  mengi  yaliyoainishwa  katika  Ilani  ya  CCM  ya  mwaka  2015    2020  tayari  yameshatekelezwa.  Mheshimiwa  Spika,  kama  tunavyofahamu  kuwa  nchi  yetu  inategemea  kufanya  Uchaguzi  Mkuu  mwishoni  mwa  mwaka  huu.  Naomba  kusisitiza  suala  la  umuhimu  wa  kufuata  sheria  za  nchi  na  kudumisha  Amani  na  Utulivu  wakati  wa  kuelekea  katika  harakati  za  Uchaguzi  Mkuu.  Napenda  kuwakumbusha  kuwa  hakuna  mbadala  wa  Amani  maana  ikitoweka  ni  gharama  kubwa  kuirudisha.  Amani  na  Utulivu  ni  tunu  na  hazina  kubwa  ambayo  Mwenyezi  Mungu  ametujaalia.  Ninawaomba  Waheshimiwa  Wajumbe  na  Wananchi  wote  kwa  ujumla  kuithamini  Amani  na  Utulivu  tuliyonao  na  tuulinde  kwa  gharama  yeyote  ile.  Mheshimiwa  Spika,  katika  kipindi  chote  cha  miaka  kumi  ya  awamu  ya  saba,  ORMBLM  imewatumikia  wananchi  kwa  uadilifu  mkubwa.  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  ametuongoza  katika  kuwatumikia  wananchi  kuondosha  kero  zao  na  kuhakikisha  maendeleo  yanapatikana  kwa  haraka.  ORMBLM  inawahakikishia  wananchi  kwamba  fikra  za  kimaendeleo  zilizoasisiwa  na  Rais  wa  Kwanza  wa  Zanzibar  Sheikh  Abeid  Amani  Karume,  Serikali  inaziendeleza  inazienzi,  inazilinda  na  kutekelezwa  kwa  vitendo.  Malengo  ya  ORMBLM  ni  kuhakikisha  kuwa  Nchi  inakuwa  imara  na  yenye  kujitegemea  kiuchumi,  kijamii  na  kisiasa.  Mheshimiwa  Spika,  pongezi  zangu  za  dhati  nazipeleka  kwa  wananchi  wa  Jimbo  letu  la  Chwaka  ambao  wamenichagua  kuwa  Mwakilishi  wao  kwa  ustahamilivu  wao  kwangu  wakati  natekeleza  majukumu  ya  Kitaifa  ya  Uwaziri.  Katika  kipindi  chote  hicho  hawakusita  kushirikiana  nami  katika  kuandaa  utaratibu  mzuri  wa  kutekeleza  ahadi  nilizowaahidi.  Vile  vile,  tulishirikiana  ipasavyo  katika  kuibua  na  kuzitafutia  ufumbuzi  changamoto  mbali  mbali  zilizolikabili  Jimbo  letu.  Napenda  kulithibitishia  Baraza  lako  Tukufu  kuwa  kutokana  na  ushirikiano  wetu  tumepata  ufanisi  mkubwa  katika  kupiga  hatua  za  maendeleo  katika  Jimbo  letu.  Mheshimiwa  Spika,  hii  ni  bajeti  yetu  ya  mwisho  katika  Serikali  ya  Awamu  ya  saba  kabla  ya  kuingia  kwenye  Uchaguzi  Mkuu  unaotarajiwa  kufanyika  mwaka  huu.  Kutokana  na  hilo,  nachukua  fursa  hii  kukushukuruni  kwa  dhati  kabisa  kwa  namna  mlivyoisimamia  Serikali  katika  utekelezaji  wa  Ilani  ya  Uchaguzi  ya  CCM  ya  mwaka  2015-2020  na  mlivyojitolea  kuwatumikia  wananchi  wa  Zanzibar  kupitia  majimbo  yenu.  Nakupongezeni  nyote  kwa  kutimiza  ahadi  mlizozitoa  katika  Majimbo  yenu  wakati  mkiomba  ridhaa  ya  kuchaguliwa  na  wananchi.  Naomba  niwatakie  kila  la  kheri  kwa  wale  wote  wenye  nia  ya  kugombea  katika  Uchaguzi  ujao.  Aidha,  kwa  wale  ambao  wameamua  kustaafu  nawaombea  kwa  Mwenyezi  Mungu  awajaalie  maisha  mema  na  furaha  na  tuwe  pamoja  katika  kuijenga  nchi  yetu.  Mheshimiwa  Spika,  miaka  mitano  ni  mingi  kukaa  na  binadamu  mwenzako.  Hivyo,  kwa  niaba  yangu  binafsi  na  kwa  Ofisi  yetu  kama  kuna  Mheshimiwa  au  Mjumbe  yeyote  ambae  tumemkwaza  katika  kutekeleza  majukumu  yetu  ya  ORMBLM,  tunamuomba  atusamehe  kwani  haikuwa  dhamira  yetu  bali  ni  kasoro  katika  kutekeleza  wajibu  wetu;  kwa  upande  wenu,  hakuna  mlichotukosea.  Nawaomba  tuendelee  kufanya  kazi  tukiwa  wamoja  kwa  maslahi  ya  wananchi  wetu.  Mheshimiwa  Spika,  kwa  heshima  na  taadhima,  nawashukuru  Viongozi  pamoja  na  Watendaji  wote  wa  Ofisi  ya  Rais  na  Mwenyekiti  wa  Baraza  la  Mapinduzi.  Kwa  kipindi  chote  nilichoongoza  na  kusimamia  kazi  hizi  walinipa  ushirikiano  wao  wa  dhati  ambao  uliniwezesha  kutekeleza  majukumu  yangu  kwa  ufanisi  mkubwa.  Kwanza  ni  Mheshimiwa  Dkt.  Abdulhamid  Yahya  Mzee,  Katibu  Baraza  la  Mapinduzi  na  Katibu  Mkuu  Kiongozi,  Ndugu  Salum  Maulid  Salum,  Katibu  Mkuu  ORMBLM,  Ndugu  Haroub  Shaib  Mussa,  Katibu  wa  Rais,  Ndugu  Salmin  Amour  Abdallah,  Naibu  Katibu  Baraza  la  Mapinduzi,  Ndugu  Salum  Kassim  Ali,  Naibu  Katibu  Mkuu  ORMBLM,  Ndugu  Maryam  Haji  Mrisho,  Naibu  Katibu  wa  Rais,  Dkt.  Juma  Yakout  Juma,  Naibu  Katibu  Msaidizi  Baraza  la  Mapinduzi,  Wakurugenzi,  Wasaidizi  wa  Rais  na  Watumishi  wengine.  Mheshimiwa  Spika,  kwa  heshima  kubwa  naomba  pia  kuwashukuru  Washauri  wa  Mheshimiwa  Rais  ambao  ni  Mheshimiwa  Abdulrahman  Mwinyi  Jumbe,  Mheshimiwa  Burhan  Saadat  Haji,  Mheshimiwa  Zainab  Omar  Mohammed,  Mheshimiwa  Chimbeni  Kheir  Chimbeni,  Mheshimiwa  Dk.  Maua  Abeid  Daftari,  Mheshimiwa  Abdalla  Rashid  Abdalla  na  Mheshimiwa  Ali  Mzee  Ali.  Nakuombeni  Viongozi  wezangu  na  Wafanyakazi  wengine  tuendelee  kufanya  kazi  kwa  bidii  na  weledi,  ili  tulinde  mafanikio  tuliyoyapata  na  tufikie  matarajio  ya  wananchi  kwa  Ofisi  yetu.  Naomba  tuendelee  kuifanyia  kazi  kwa  vitendo  kauli  ya  Mheshimiwa  Rais  isemayo  “tusifanye  kazi  kwa  mazoea”.  Mheshimiwa  Spika,  nawashukuru  Waheshimiwa  Wajumbe  wote  wa  Baraza  hili  Tukufu  kwa  kunisikiliza  kwa  makini  wakati  wote  wa  kuwasilisha  hotuba  hii.  Ni  matumaini  yangu  kuwa  mtatoa  ushauri  na  michango  mizuri  itakayosaidia  utekelezaji  wa  majukumu  yetu  kwa  ufanisi  zaidi.  Mheshimiwa  Spika,  kabla  sijamaliza  kusoma  hotuba  ya  Bajeti  ya  Ofisi  ya  Rais  na  Mwenyekiti  wa  Baraza  la  Mapinduzi  naomba  kuchukua  fursa  hii  kukushukuruni  kwa  namna  ambavyo  tumeshirikiana  katika  kufanikisha  majukumu  yetu.  Tuombeane  kheri,  baraka  na  fanaka  katika  mwezi  huu  Mtukufu  wa  Ramadhani  (Ramadhan  Karee  .  Namuomba  Mwenyezi  Mungu,  Subhanahu  Wa  Taala,  atuondoshee  mitihani  ya  maradhi  na  atuzidishie  neema  katika  Nchi  yetu.  Mheshimiwa  Spika,  naliomba  Baraza  lako  Tukufu  liipokee,  liijadili  na  kutushauri  na  hatimae  liipitishe  Bajeti  hii.  Mheshimiwa  Spika,  naomba  kutoa  hoja.  (Issa  Haji  Ussi  Gavu)  Waziri  wa  Nchi,  Ofisi  ya  Rais  na  Mwenyekiti  wa  Baraza  la  Mapinduzi  Zanziba