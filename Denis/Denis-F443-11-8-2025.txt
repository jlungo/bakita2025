TOLEO MAALUMU - DESEMBA 2023 Jarida hili limetolewa na Kitengo cha Mawasiliano Serikalini, S.L.P. 2502, Dodoma, Tanzania NA. 00000394 TOLEO MAALUM - DESEMBA 2023 


MWENGE WA UHURU 2023 MAZINGIRA YAMULIKWA Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 Waziri Mkuu azindua Mbio za Mwenge wa Uhuru Mtwara Waziri Mkuu wa Jamhuri ya Muungano wa Tanzania Mhe. Kassim Majaliwa akizindua Mbio za Mwenge wa Uhuru 2023 katika uwanja wa CCM Nangwanda Sijaona mkoani Mtwara, Aprili Mosi, 2023. Kulia ni Waziri wa Nchi Ofisi ya Waziri Mkuu (Kazi, Vijana, Ajira na Wenye Ulemavu) Mhe. Joyce Ndalichako. 3 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 Waziri Mkuu wa Jamhuri ya Muungano wa Tanzania Mhe. Kassim Majaliwa amezindua Mbio za Mwenge wa Uhuru 2023 na kuwataka Watanzania kuendelea kutunza mazingira. Akizindua rasmi mbio hizo mkoani Mtwara Aprili mosi, 2023, Mhe. Majaliwa ameihimiza jamii kuendelea kuhifadhi vyanzo vyote vya maji ili kuimarisha hali ya upatikanaji wa maji na viumbe hai kwa uchumi wa Taifa letu. Amesema ujumbe wa Mwenge pamoja na kuzingatia umuhimu wa kuhifadhi mazingira pia unalenga kuwaelimisha na kuwahamasisha wananchi wote kushiriki kikamilifu katika harakati za kutunza vyanzo vya maji. Waziri Mkuu amesema dhamira ya Serikali ya Awamu ya Sita ni kuboresha huduma za kijamii na maisha ya Watanzania katika sekta za elimu, afya, maji na barabara na kuwa hatua hizo zinakwenda sambamba na uwekezaji mkubwa katika usafiri na usafirishaji nishati ya umeme, kilimo cha uhakika na viwanda. Hata hivyo amesema ufanisi wa huduma hizi kwa kiasi kikubwa unaathiriwa na mabadiliko ya tabianchi na uharibifu wa mazingira ambao kwa takribani asilimia 95 ni matokeo ya shughuli za kibinadamu. ”Tanzania ni moja ya nchi zinazoathiriwa na changamoto za uharibifu wa mazingira unaosababisha mabadiliko ya tabianchi kupitia shughuli zisizo endelevu za kibinadamu zikiwemo uvamizi wa maeneo tengefu, vyanzo vya maji na matumizi holela ya mbolea zenye kemikali na viuatilifu; ufugaji wa kuhamahama unaojumuisha makundi makubwa ya mifugo na ukataji holela wa miti kwa ajili ya kuni,” amesema. Ametaja shughuli nyingine kuwa ni uchomaji wa mkaa na upanuzi wa mashamba na makazi; uchomaji moto ovyo wa misitu na mbuga, uchimbaji wa madini usio endelevu na uvuvi haramu, uvunaji haramu wa mikoko na kuenea kwa viumbe vamizi. Waziri Mkuu Kassim Majaliwa akimkabidhi Mwenge wa Uhuru Kiongozi wa mbio hizo kitaifa Bw. Abdalla Shaibu Kaim, wakati alipozindua Mbio za Mwenge huo Kitaifa kwa mwaka 2023, katika uwanja wa CCM Nangwanda Sijaona mkoani Mtwara, Aprili Mosi, 2023. 4 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 Waharibifu vyanzo vya maji waonywa K iongozi wa Mbio za Mwenge wa Uhuru Kitaifa mwaka 2023 Abdalla Shaibu Kaim amewataka wananchi kuacha kufanya shughuli za kibinadamu zikiwemo kilimo na ufugaji karibu na vyanzo vya maji. Ametoa kauli hiyo Mei 25, 2023 wakati wa mbio za Mwenge wa Uhuru kukagua mradi wa utunzaji mazingira unaotekelezwa na Mamlaka ya Majisafi na Usafi wa Mazingira Dar es Salaam (DAWASA) Manispaa ya Kigamboni mkoani Dar es Salaam. Shaibu amesisitiza kuwa hairuhusiwi kwa mtu yeyote kufanya shughuli hizo ndani ya mita 60 kutoka kwenye vyanzo vya maji kwani ni kinyume cha sheria na ni uharibifu wa Mazingira. Alisema ni muhimu kulinda na kuviendeleza vyanzo vya maji pamoja na uoto wa asili ikizingatiwa kuwa maji ni uhai hatua inayoenda sambamba na kuunga mkono juhudi za Serikali za upandaji miti kwenye vyanzo vyetu vya maji na kuitunza. Aidha, Kiongozi huyo alitumia nafasi hiyo kuipongeza DAWASA kwa jitihada kubwa wanazofanya za kulinda na kuendeleza mazingira kwa kutunza vyanzo vya maji. Kwa upande wake Kaimu Afisa Mtendaji Mkuu wa DAWASA, Kiula Kingu alisema katika jitihada za kutunza na kuendelea vyanzo vya maji katika mradi wa maji Kigamboni, Mamlaka imefanikisha kupanda miti ya matunda na kivuli takribani miti 3,300. Mbio za Mwenge wa Uhuru uliokimbizwa katika Halmashauri mbalimbali nchini kwa mwaka 2023 ukiwa na kaulimbiu isemayo “Tunza Mazingira, Okoa vyanzo vya Maji kwa Ustawi wa Viumbe hai na Uchumi wa Taifa”. Kiongozi wa Mbio za Mwenge wa Uhuru Kitaifa mwaka 2023 Abdalla Shaibu Kaim akipanda mti katika Manispaa ya Kigamboni mkoani Dar es Salaam. Sehemu ya mikoko iliyopandwa katika Manispaa ya Kigamboni mkoani Dar es Salaam ambapo Mwenge wa Uhuru 2023 ulikimbizwa na kukagua miradi mbalimbali ikiwemo ya mazingira. 5 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 K iongozi wa mbio za Mwenge wa Uhuru Kitaifa Bw. Abdalla Shaibu Kaim amewataka wananchi wa Wilaya ya Buhigwe mkoani Kigoma kutunza mazingira kwa kupanda miti mbalimbali ili kuhifadhi na kutunza uoto ya asili. Amesema hayo eneo la Ruheta kwenye mradi wa upandaji wa miti zaidi ya 2,000 akisisitiza kuwa utunzaji wa mazingira ni kitu muhimu katika nchi kwani mazingira yanachangia kuleta maendeleo nchini pamoja na kutunza uoto wa asili. Kaim amesema ni muhimu kupanda miti katika vyanzo vya maji kwa wingi ili kuondoa tatizo la ukosefu wa maji safi na salama kwenye maeneo yenu”alisema mkimbiza mwenge huyo Kitaifa Kwa upande wake Mkuu wa Wilaya ya Buhigwe Kanali Maico Ngayalina amewahakikishia wakimbiza mwenge kuwa wataendelea kutunza vyanzo vya maji kwa kuhamasisha wananchi kupanda miti ili kuvitunza vyanzo hivyo. Mbali ya upandaji wa miti mbio za Mwenge wa Uhuru wilayani humo zimetumika pia kushirikisha wananchi katika zoezi la usafi katika soko la Muyama na ukaguzi wa mradi wa kitalu cha utunzaji miche ya miti. Kaim awahimiza Buhigwe kupanda miti 6 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 Kaim: Tuepuke ukataji wa miti holela K iongozi wa Mbio za Mwenge wa Uhuru 2023 Kitaifa Bw. Abdalla Shaibu Kaim amesema ameridhishwa na utunzaji wa uhifadhi wa mazingira unaotekelezwa na wananchi katika maeneo mbalimbali. Amesema hayo wakati akipanda mti na kukagua miradi ya maendeleo katika Chuo cha Mipango ya Maendeleo Vijijini (IRDP) jijini Dodoma Oktoba 3, 2023 ambapo jumla ya miti 146 imepandwa kati yake miti aina ya miashoki ni 129 na 15 aina ya jakalanda. Mwenge wa Uhuru mwaka huu una lengo la kuelimisha na kuhamasisha Watanzania juu ya athari zitokanazo na mabadiliko ya tabianchi ambazo kimsingi asilimia 95 zinasababishwa na shughuli na matendo ya kibinadamu zinazofanywa katika Maisha yetu ya kila siku. “Moja wapo ikiwa ni ukataji miti kiholela hivyo tuepuke kufanya hivyo bali tushirikiane katika upandaji wa miti, mambo mengine yasiyofaa ni uchomaji moto misiti, kilimo na ufugaji karibu na vyanzo vya maji naomba tufanye shughuli zetu umbali wa mita 60 kutoka vyanzo vya maji,” amesema Kaim. Kiongozi huyo ameongeza kuwa utupaji taka kiholela, uchimbaji wa madini usiozingatia uhifadhi wa mazingira ikiwa ni pamoja na ufugaji wa kuhamahama nao uchangia kwa kiasi kikubwa katika uharibifu wa mazingira. Amebainisha kuwa athari mojawapo ya mabadiliko ya tabianchi zinazotokana na uharibifu wa mazingira ni pamoja na ukame, mafuriko, upoteaji rotuba, kukosa mvua na kuongezeka kwa joto sambamba na mabadiliko ya msimu wa mvua na mwisho kukosa chakula na kuathiri uchumi wa nchi. Kaim amesema upandaji miti unakwenda kutekeleza agizo la Serikali inayoongozwa na Rais wa Jamhuri ya Muungano wa Tanzania Mhe. Dkt Samia Suluhu Hassan yenye lengo la kuhakikisha kila mtanzania anashiriki katika uhifadhi wa mazingira ikiwa hatua ya kukabiliana na athari za mabadiliko ya tabianchi. Kaulimbiu ya Mbio za Mwenge wa Uhuru Kitaifa kwa Mwaka 2023 inasema “Tunza Mazingira, Okoa Vyanzo vya Maji kwa Ustawi wa Viumbe Hai kwa Uchumi wa Taifa". 7 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 K iongozi wa mbio za Mwenge wa Uhuru Kitaifa 2023 Bw. Abdalla Shaibu Kaim amezitaka Tawala za Mikoa na Serikali za Mitaa kutenga bajeti ambazo zitakwenda kuongeza nguvu katika kutunza mazingira pamoja na kampeni za upandaji wa miti. Ametoa rai hiyo alipokuwa akihutubia viongozi na wananchi wa Wilaya ya Mjini, Mkoa wa Mjini Magharibi, Unguja kuhusu ujumbe wa Mwenge wa Uhuru mwaka 2023 katika viwanja vya Maisara. Bw. Kaim amesema moja ya malengo ya mbio hizo ni kuwakumbusha viongozi wa Serikali za Mitaa kuhusu umuhimu wa uhifadhi wa mazingira ili kuliepusha taifa dhidi ya majanga mbalimbali ikiwemo ukame, kuongezeka kwa joto na mafuriko. Amewataka wananchi kuacha tabia ya uharibifu wa mazingira kwa kukata miti ovyo, kuchoma misitu na kufanya shughuli za ufugaji na kilimo karibu na vyanzo vya maji. Mwenge wa Uhuru ulikimbizwa takribani kilomita 13 ndani ya Wilaya ya Mjini ambapo Kiongozi na wakimbiza Mwenge wa Uhuru Kitaifa, viongozi na wafanyakazi wa Mkoa, Wilaya, Manispaa pamoja na wananchi walishiriki katika zoezi la upandaji wa miti. Pia, walizuru kaburi la Rais wa Kwanza wa Serikali ya Mapinduzi ya Zanzibar na Muasisi wa Muungano wa Tanganyika na Zanzibar Hayati Sheikh Abeid Amani Karume. Tawala za Mikoa, Serikali za Mitaa zitenge bajeti za utunzaji wa mazingira 8 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Waziri wa Nchi Ofisi ya Makamu wa Rais Mhe.Dkt. Selemeani Jafo amesema Wilaya ya Kisarawe mkoani Pwani imetekeleza kwa vitendo maelekezo ya Serikali ya kupanda miti milioni 1.5 kwa kila halmashauri kwa mwaka. Amesema hayo wakati wa mbio za Mwenge wa Uhuru 2023 wilayani humo wenye kaulimbiu ‘Tunza Mazingira, Okoa vyanzo vya Maji kwa Ustawi wa Viumbe hai na Uchumi wa Taifa’ Waziri Jafo amesema katika kuunga mkono jitihada za Serikali za kuhakikisha mazingira yanahifadhiwa na kutunzwa halmashauri ya wilaya hiyo imevuka lengo la kupanda idadi hiyo ya miti. “Hatuigizi bali tunafanya kwa vitendo sisi tumezidisha malengo ya upandaji miti kwa mwaka na tunamshukuru Mheshimiwa Rais Dkt. Samia Suluhu Hassan kwa maelekezo yake Waziri Jafo: Wilaya ya Kisarawe imetekeleza agizo la upandaji miti Waziri wa Nchi Ofisi ya Makamu wa Rais (Muungano na Mazingira) Mhe. Dkt. Selemani Jafo akishiriki mbio za Mwenge wa Uhuru 2023 ulipowasilisha katika Halmashauri ya Wilaya ya Kisarawe na kukagua miradi mbalimbali ikiwemo ya mazingira. Mbio za Mwenge 2023 9 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Picha ya Chanzo cha maji Njopeka Mkimbiza Mwenge wa Uhuru Kitaifa Bi. Atupokile Mhalila akipanda mti pamoja na Afisa Mazingira kutoka Ofisi ya Makamu wa Rais Bw. James Chuyi wakati ulipowasili katika Wilaya ya Kisarawe mkoani Pwani. kuhusu utunzaji wa mazingira na vyanzo vya maji,” amesisitiza Dkt. Jafo ambaye pia ni Mbunge wa Kisarawe. Akiendelea kuzungumza wakati wa ukaguzi wa miradi ya Mwenge wilayani humo amesema ‘Kampeni ya Soma na Mti’ imeendelea kushika kasi na inatekelezeka kwa kila mwanafunzi kupanda mti shuleni kwani kila mwanafunzi kutoka shule mbalimbali anapanda mti. Aidha, Waziri Jafo ameelezea kuhusu namna Msitu wa hifadhi wa Pugu Kazimzumbwi uliopo wilayani humo na kusema umeleta faida kubwa zikiwemo utalii wa ndani na hivyo kuingiza mapato. Mwenge wa Uhuru umetembelea mradi wa kukabiliana na mabadiliko ya tabianchi, eneo la upandaji miti 500 lililopo katika msitu wa Pugu Kazimzumbwi, hifadhi ya mazingira na utunzaji wa vyanzo vya maji na uhifadhi (Ushoroba). Mbio za Mwenge 2023 10 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 J amii imetakiwa kuendelea kuunga mkono juhudi za Serikali katika hifadhi ya mazingira kwa kupanda miti na kuacha kufanya shughuli za kibinadamu katika vyanzo vya maji. Wito huo umetolewa na Kiongozi wa Mbio za Mwenge wa Uhuru Kitaifa mwaka 2023 Bw. Abdalla Shaibu Kaim wakati wa ukaguzi na uzinduzi wa miradi wilayani Rombo mkoani Kilimanjaro. Akizungumza mara baada ya kupanda mti wa kumbukumbu katika kitalu kilichopo Rongai wilayani humo kinachomilikiwa na Wakala wa Huduma za Misitu Tanzania (TFS), Kaim amesema Serikali inatambua mchango wa taasisi hiyo katika kuhifadhi mazingira. Pia, ametoa wito wa kuendelea kuelimisha wananchi wafahamu umuhimu wa kupanda miti na kuepuka kukata miti kiholela bali kuipanda na kuitunza ili ikue hatua itakayosaidia kukabiliana na athari za mabadiliko ya tabianchi. “Tunawapongeza TFS kwa kuunga mkono ujumbe wa Mwenge wa Uhuru ambao unasisitiza uhifadhi wa mazingira na tunatambua kazi hii kubwa ya kizalendo na utekelezaji wa agizo la Serikali la kuhakikisha tunakuwa na programu za upandaji miti kwani sote tunatambua athari za mabadiliko ya tabianchi zinaathiri uchumi na uhai wa viumbe,” amesisitiza Kaim. Mwenge wa Uhuru ukiwa mkoani Kilimanjaro pia uliwasili katika Wilaya ya Siha ambapo kiongozi huyo aliendelea kuhamasisha jamii kuhifadhi mazingira ambapo alipanda mti katika Shule ya Sekondari Nuru iliyopo Kata ya Makiwaru. Mwenge wa Uhuru ulikimbizwa katika mikoa mbalimbali nchini ambapo ujumbe wa mwaka 2023 ni “Tunza Mazingira, Okoa vyanzo vya Maji kwa Ustawi wa Viumbe hai na Uchumi wa Taifa”. Jamii yatakiwa kuunga mkono Serikali hifadhi ya mazingira Mkuu wa Wilaya ya Mwanga Mhe. Abdallah Mwaipaya akishiriki zoezi la upandaji wa miti ya kumbukumbu pamoja na Kiongozi wa Mbio za Mwenge wa Uhuru Kitaifa 2023 Bw. Abdalla Shaibu Kaim Juni 21, 2023. K iongozi wa Mbio za Mwenge wa Uhuru Kitaifa mwaka 2023 Bw. Abdalla Shaibu Kaim amewahimiza Watanzania kuendelea kuunga mkono juhudi za Serikali za kuhifadhi mazingira. Bw. Kaim ametoa kauli hiyo wakati akiongoza zoezi la upandaji wa miti katika Shule ya Sekondari Kifaru wakati Mwenge wa Uhuru ulipowasili wilayani Mwanga mkoani Kilimanjaro kwa ajili ya kukagua miradi ya maendeleo. Ametoa wito kwa wananchi kupanda miti hatua itakayosaidia kuhifadhi mazingira na hivyo kusaidia katika kukabiliana na changamoto za mabadiliko ya tabianchi zinazokabili maeneo mbalimbali nchini. “Ndugu zangu wana Mwanga nichukue fursa hii kuwapongeza kwa zoezi hili la upandaji miti ikiwa ni hatua za kuunga mkono jitihada za Serikali na ujumbe wa Mbio za Mwenge mwaka huu, niwaambie kazi mnayofanya ina tija na afya kwa taifa letu,” amesema Kaim. Katika mbio hizo, kiongozi huyo pia amekagua na kuzindua maeneo ya utunzaji wa mazingira na uokoaji wa vyanzo vya maji ambapo ameupongeza uongozi wa Bonde la Pangani kwa kuutendea haki ujumbe wa Mwenge. Kutokana na umuhimu wake zoezi la utoaji wa elimu ya uhifadhi wa mazingira inaendelea kutolewa kwa wananchi wanaojitokeza katika maeneo mbalimbali Mwenge wa Uhuru unakopita. Kiongozi wa Mbio za Mwenge ahamasisha upandaji miti 11 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 K iongozi wa Mbio za Mwenge wa Uhuru Kitaifa mwaka 2023 Bw. Abdalla Shaibu Kaim amekipongeza Chuo cha Mafunzo Wilaya ya Wete Mkoa wa Kaskazini, Pemba kwa hatua za upandaji miti. Bw. Kaim ametoa kauli hiyo Juni 05, 2023 wakati Mwenge wa Uhuru ulipowasili wilayani humo kwa ajili ya kukagua miradi mbalimbali ikiwemo ya wa utunzaji mazingira. Amesema faida kubwa ya upandaji wa miti ni kusaidia kuhifadhi mazingira hivyo kukabiliana na athari za mabadiliko ya tabianchi zinazoikumba nchi yetu na dunia kwa ujumla. “Ndugu zangu tuendelee kupanda miti ili kuhifadhi mazingira na hatua hii inaunga mkono juhudi za Serikali katika kukabiliana na athari za mabadiliko ya tabianchi,“ amesisitiza Bw. Kaim. Kwa upande wake Mkuu wa Wilaya ya Wete Mhe. Hamad Omar Bakari ameahidi kuendelea kusimamia zoezi la upandaji miti katka maeneo mbalimbali nchini humo. Amesema kuwa zoezi la upandaji wa miti katika eneo hilo unaakisi kaulimbiu ya mbio hizo kwa mwaka huu inayohimiza usimamia wa mazingira hasa kwenye vyanzo vya maji. Aidha, Mkuu wa Wilaya amewataka wananchi kuacha kukata miti ovyo kwani hali hiyo inaweza kusababisha uharibifu wa mazingira. Akisoma risala mbele ya kiongozi huyo wa Mbio za Mwenge 2023, Kamanda wa Chuo hicho cha Mafunzo Abrahman Mwinyi Chumu alisema wameamua kupanda miti ili kurejeshea mazingira kutokana na uharibifu uliofanyika. Aliongeza kuwa jumla ya ekari 792 zimetengwa kwa ajili ya shughuli mbalimbali zikiwemo upandaji miti ambapo wanatarajia kupanda miti aina ya mivinje 1,500 na kufanya idadi ya miti yote itakayopandwa kufikia 9,000. Mwenge wa Uhuru unaendelea kukimbizwa katika mikoa mbalimbali nchini na kwa mwaka 2023 unachagizwa na kaulimbiu isemayo “Tunza Mazingira, Okoa vyanzo vya Maji kwa Ustawi wa Viumbe hai na Uchumi wa Taifa”. Hivyo, katika mbio hizo zoezi la utoaji wa elimu kuhusu umuhimu wa hifadhi ya mazingira inayoendelea kutolewa kwa wananchi wanaojitokeza katika maeneo mbalimbali unakopita. Kiongozi wa Mbio za Mwenge aridhishwa upandaji miti Pemba Kiongozi wa Mbio za Mwenge wa Uhuru kitaifa 2023 Bw. Abdalla Shaib Kaimu, akipanda mti wa mvinje katika eneo linalomilikiwa na Chuo Cha Mafunzo Pemba Mashindeni Kangagani. Kulia ni Afisa Mdhamini Wizara ya Kilimo, Umwagiliaji Maliasili na Mifugo Pemba Mhandisi Idris Hassan Abdulla. 12 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 K iongozi wa Mbio za Mwenge wa Uhuru Kitaifa 2023 Bw. Abdalla Shaibu Kaim ameihamasisha jamii kuendelea kulinda na kuhifadhi mazingira ili kukabiliana na athari za mabadiliko ya tabianchi. Bw. Kaim ametoa kauli hiyo wakati Mwenge wa Uhuru ulipowasili katika Wilaya ya Lushoto mkoani Tanga kwa ajili ya kukagua miradi mbalimbali ya maendeleo. Katika mbio hizo kiongozi huyo pia ametumia nafasi ya kupanda mti katika bwawa la kuhifadhi maji Mabayani lililopo eneo la Pande wilayani humo pamoja na kukagua vyanzo vya maji. Wakati huo Bw. Kaim ameipongeza Mamlaka ya Majisafi na Usafi wa Mazingira Tanga (TANGA UWASA)kwa kushiriki katika utunzaji wa vyanzo vya maji na kuhifadhi mazingira. Mwenge wa Uhuru ukimbizwa katika mikoa mbalimbali nchini na kwa mwaka 2023 unachagizwa na kaulimbiu isemayo “Tunza Mazingira, Okoa vyanzo vya Maji kwa Ustawi wa Viumbe hai na Uchumi wa Taifa”. Kutokana na umuhimu wake zoezi la utoaji wa elimu ya uhifadhi wa mazingira inaendelea kutolewa kwa wananchi wanaojitokeza katika maeneo mbalimbali Mwenge wa Uhuru unakopita. Kiongozi wa Mbio za Mwenge wa Uhuru ahamasisha jamii kuhifadhi mazingira Zoezi la upandaji miti likifanywa na wakimbiza Mwenge wa Uhuru Kitaifa 2023 kando ya Bwawa la kuhifadhi Maji Mabayani lililopo eneo la Pande wakati wa mbio hizo mkoani Tanga. 13 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 Kiongozi wa mbio za Mwenge Uhuru Kitaifa Bw. Abdalla Shaibu Kaim akiongoza zoezi la upandaji wa miti mkoani Kigoma. K atika kuunga mkono jitihada za Serikali za kuhamasisha matumizi ya nishati mbadala wa kuni na mkaa ili kupunguza ukataji wa miti, Halmashauri ya Wilaya ya Kakonko imeshiriki kikamilifu katika kuunga mkono jitihada hizo. Kiongozi wa Mbio za Mwenge wa Uhuru 2023 Bw. Abdalla Shaibu kaim amezindua Mradi wa ujenzi wa kiwanda cha mkaa mbadala cha kikundi cha vijana Kijiji cha Itumbiko. Mradi huo wenye thamani ya shilingi milioni 35.4 ambapo kati ya fedha hizo shilingi milioni 33.8 ni kutoka katika Shirika la kuhudumia Wakimbizi Denmark (DRC) na sh. milioni 1 ni mchango wa wanakikundi na sh. 500,000 ni mchango wa Halmashauri. Hali kadhalika mradi mwingine uliozinduliwa ni wa shamba la miti katika Kijiji cha Kiga wenye thamani ya sh. milioni 30.8 ambapo sh. milioni 29.2 ni fedha kutoka Mfuko wa Maendeleo ya Jamii (TASAF) na sh. milioni 1.6 ni mchango wa Halmashauri ya Kijiji. Mwenge wa Uhuru wamulika mradi wa mkaa mbadala Kakonko 14 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 K iongozi wa Mbio za Mwenge wa Uhuru Kitaifa 2023 Bw. Abdullah Shaib Kaim amesisitiza kuimarishwa kwa usimamizi Katika utekelezaji wa Sheria kulinda maeneo ya hifadhi za vyanzo vya maji. Ametoa msisitizo huo katika Wilaya ya Mvomero mkoani Morogoro Mei 2023 ambapo amesema kwamba athari za mabadiliko ya tabianchi zimekuwa zikionekana maeneo mengi zaidi nchini. Akizungumza kabla ya kuzindua mradi wa utunzaji wa vyanzo vya maji, Kaim amesema kupotea kwa uoto wa asili ni matokeo ya kufanya shughuli za kibinadamu kwenye hifadhi za misitu na vyanzo vya maji kinyume Kaim asisitiza kuimarishwa kwa usimamizi utekelezaji wa Sheria kulinda maeneo ya hifadhi za vyanzo vya maji Kiongozi wa Mbio za Mwenge wa Uhuru Kitaifa 2023 Bw. Abdulla Shaibu Kaim akipanda mti mkoani Moro 15 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 Kizimba cha taka katika Halmashauri ya Mji wa Ifakara mkoani Morogoro Afisa Misitu Mwandamizi kutoka Ofisi ya Makamu wa Rais Bw. Timotheo Mande akiwa ameshika Mwenge wa Uhuru 2023 baada ya kupokelewa katika Halmashauri ya Manispaa ya Morogoro. cha miongozo ya kisheria hivyo ni vyema wananchi wakaacha tabia hiyo. Akisoma taarifa ya mradi wa utunzaji wa vyanzo vya maji, mazingira na kuzuia uchafunzi na kuendeleza rasilimali za maji, Afisa Rasilimali maji Bodi ya maji Bonde la Wami - Ruvu Martin Kasambala amesema mradi huo umeghalimu shilingi milioni 13 zikiwa fedha za mfuko wa Maji na Serikali kuu. Amesema pamoja na uhifadhi mradi huo pia utawezesha kupatikana kwa maji safi na salama katika Bwawa la Mindu na Mto Ruvu ambavyo ndio vyanzo vya maji vinavyotegemewa na wakazi wa Manispaa ya Morogoro na mikoa ya Pwani na Dar es Saalam. Mwenyekiti wa Halmasauri ya Mvomero Yusuph Makuwa amesema Halmashauri yake imejipanga katika zoezi la kupanda miti na ipo mbioni kuvuka lengo la Serikali la kila halmashauri ya wilaya kupanda miti milioni 1.5. 16 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 Rais Samia ahamasisha utunzaji wa mazingira kukabiliana na mabadiliko ya tabianchi R ais wa Jamhuri ya Muungano wa Tanzania Mhe. Dkt. Samia Suluhu Hassan amewataka wananchi kutunza mazingira kwa kuwa zaidi ya asilimia 95 ya mabadiliko ya tabianchi inatokana na shughuli za binadamu ambazo zinaathiri misimu ya mvua na kupotea kwa vyanzo vya maji. Amesema hayo wakati wa kilele cha mbio za Mwenge wa Uhuru na kumbukumbu ya Baba wa Taifa Hayati Mwalimu Julius Kambarage Nyerere na Wiki ya Vijana kitaifa katika Uwanja wa Kwaraa mjini Babati mkoani Manyara. Rais Samia amesema Serikali inaendelea kuchukua hatua za kuhakikisha bei ya gesi inashuka ili kuwahamasisha wananchi wengi zaidi kuacha matumizi ya mkaa ambao unaharibu ikolojia na una madhara kiafya. Amesema kwa mujibu wa Wakala wa Huduma za Misitu Tanzania (TFS) wastani wa miti inayopandwa na kukuzwa kwa mwaka kwa kila wilaya ni asilimia 30 ya lengo la miti 1,500,000. Mhe. Dkt. Samia amesema upo Rais wa Jamhuri ya Muungano wa Tanzania Mhe. Dkt. Samia Suluhu Hassan akiwa na Makamu wa Rais wa Jamhuri ya Muungano wa Tanzania Mhe. Dkt. Philip Isdor Mpango, Naibu Waziri Mkuu na Waziri wa Nishati Mhe. Dkt. Doto Biteko pamoja na viongozi wengine wa Serikali wakati wa Kilele cha mbio za Mwenge wa Uhuru katika Uwanja wa Tanzanite Kwaraa, Babati mkoani Manyara tarehe 14 Oktoba, 2023. 17 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 umuhimu wa kuendelea kuwepo kwa utoaji wa tuzo kwa wilaya na halmashauri zinazofanya vizuri katika zoezi la upandaji wa miti ili kutoa hamasa. Aidha, amesema ufugaji wa kuhamahama usio na tija lazima utazamwe ili watu wajielekeze katika ufugaji wa kibiashara sambamba na kuwataka wananchi waache kuchoma moto misitu kwani unaharibu ikolojia na kuleta madhara kiafya. Ameongeza kuwa Serikali inaendelea na jitihada za upatikanaji wa nishati safi ya kupikia ili kuwahamasisha wananchi kuacha matumizi ya mkaa hali inayosababisha ukataji miti. Ujumbe wa Mbio za Mwenge wa Uhuru Kitaifa mwaka huu 2023 unaohusu Mabadiliko ya Tabianchi Hifadhi Mazingira sambamba na Utunzaji wa Vyanzo vya Maji “Tunza Mazingira, Okoa Vyanzo vya Maji kwa Ustawi wa Viumbe Hai kwa Uchumi wa Taifa. Aidha, ujumbe wa maadhimisho ya Wiki ya Vijana Kitaifa 2023 “Vijana na ujuzi rafiki wa mazingira kwa maendeleo endelevu.” Rais wa Jamhuri ya Muungano wa Tanzania Mhe. Dkt. Samia Suluhu Hassan akipokea Mwenge wa Uhuru kutoka kwa Kiongozi wa Mbio hizo Abdalla Shaibu Kaim wakati wa Maadhimisho ya Kilele cha mbio hizo katika uwanja wa Tanzanite Kwaraa, Babati mkoani Manyara Oktoba 14, 2023. 18 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Naibu Waziri Ofisi ya Makamu wa Rais (Muungano na Mazingira) Mhe. Khamis Hamza Khamis akisisitiza jambo alipotembelea banda la Ofisi ya Makamu wa Rais katika Maadhimisho ya Wiki ya Vijana Kitaifa mjini Babati, Mkoani Manyara. Kaimu Mkurugenzi Idara ya Mazingira Ofisi ya Makamu wa Rais Bi. Kemilembe Mutasa akitoa ufafanuzi kuhusu shughuli mbalimbali zinazotekelezwa na Ofisi hiyo kwa wananchi waliotembelea banda la Ofisi ya Makamu wa Rais katika Maadhimisho ya Wiki ya Vijana pamoja na Kilele cha Mbio za Mwenge wa Uhuru Kitaifa 2023 katika Uwanja wa Tanzanite Kwaraa mjini Babati, mkoani Manyara Oktoba 14, 2023. Mkurugenzi Msaidizi Idara ya Mazingira Ofisi ya Makamu wa Rais Dkt. Thomas Bwana (kushoto) akifuatilia mdahalo kuhusu ‘Nafasi ya Vijana katika Utunzaji wa Mazingira’ uliofanyika Oktoba 13, 2023 mjini Babati, Mkoani Manyara. Mbio za Mwenge 2023 Habari PICHA 19 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Afisa Mazingira Mkuu kutoka Ofisi ya Makamu wa Rais Mhandisi Onespholy Kamukuru akitoa elimu ya Mazingira na Muungano kwa wanafunzi wa Shule ya Msingi ya St. Clare of Assis walipotembelea banda la Ofisi ya Makamu wa Rais katika Maadhimisho ya Wiki ya Vijana Kitaifa 2023 iliyofanyika mjini Babati mkoani Manyara Oktoba 13, 2023. Afisa Mipango Ofisi ya Makamu wa Rais Bw. Allan Bendera akiwasikiliza wanafunzi wa Shule ya Sekondari Masabeda walipotembelea banda la Ofisi ya Makamu wa Rais katika Maadhimisho ya Wiki ya Vijana Kitaifa 2023 iliyofanyika mjini Babati mkoani Manyara. Wanafunzi wa Shule ya Msingi ya St. Clare of Assis wakiwa mbele ya banda la Ofisi ya Makamu wa Rais katika Maadhimisho ya Wiki ya Vijana Kitaifa 2023 yaliyofanyika mjini Babati mkoani Manyara. Mbio za Mwenge 2023 Habari PICHA 20 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 Makamu wa Rais wa Jamhuri ya Muungano wa Tanzania Mhe. Dkt. Philip Isdor Mpango akipokewa na Waziri wa Nchi Ofisi ya Waziri Mkuu (Sera, Bunge, Uratibu) Mhe. Jenista Mhagama wakati akiwasili katika Uwanja wa Kwaraa kushiriki kilele cha mbio za Mwenge wa Uhuru, kumbukumbu ya Baba wa Taifa Hayati Mwalimu Julius Kambarage Nyerere na Wiki ya Vijana kitaifa mjini Babati mkoani Manyara. Makamu wa Rais wa Jamhuri ya Muungano wa Tanzania Mhe. Dkt. Philip Isdor Mpango (Wa kwanza kulia) akisalimiana na Makamu wa Pili wa Rais wa Zanzibar Mhe. Hemed Suleiman Abdulla. Wengine ni Naibu Waziri Mkuu na Waziri wa Nishati Mhe. Dkt. Doto Biteko (Wa pili kushoto) na Waziri wa Nchi Ofisi ya Waziri Mkuu (Kazi, Vijana, Ajira na Wenye Ulemavu) Mhe. Prof. Joyce Ndalichako walipowasili katika Uwanja wa Kwaraa kushiriki kilele cha mbio za Mwenge wa Uhuru na kumbukumbu ya Baba wa Taifa Hayati Mwalimu Julius Kambarage Nyerere na Wiki ya Vijana kitaifa mjini Babati, Mkoani Manyara. Makamu wa Rais wa Jamhuri ya Muungano wa Tanzania Mhe. Dkt. Philip Isdor Mpango akizungumza wakati wa kilele cha mbio za Mwenge wa Uhuru, kumbukumbu ya Baba wa Taifa Hayati Mwalimu Julius Kambarage Nyerere na Wiki ya Vijana kitaifa katika Uwanja wa Kwaraa mjini Babati mkoani Manyara. Habari PICHA 21 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 Waziri wa Nchi Ofisi ya Makamu wa Rais (Muungano na Mazingira) Mhe. Dkt. Selemani Jafo akiwasili katika Uwanja wa Kwaraa kwenye kilele cha mbio za Mwenge wa Uhuru mjini Babati, mkoani Manyara Oktoba 14, 2023. Waziri wa Nchi Ofisi ya Makamu wa Rais (Muungano na Mazingira) Mhe. Dkt. Selemani Jafo akiteta na Naibu Waziri Ofisi ya Makamu wa Rais (Muungano na Mazingira) Mhe. Khamis Hamza Khamis waliposhiriki kilele cha mbio za Mwenge wa Uhuru katika Uwanja wa Kwaraa mjini Babati, mkoani Manyara Oktoba 14, 2023. Waziri wa Nchi Ofisi ya Makamu wa Rais (Muungano na Mazingira) Mhe. Dkt. Selemani Jafo akifurahia jambo na Wakuu wa Wilaya aliposhiriki kilele cha Mbio za Mwenge wa Uhuru katika Uwanja wa Kwaraa mjini Babati, Mkoani Manyara Oktoba 14, 2023. Habari PICHA 22 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge wa Uhuru 2023 zilivyochagiza hamasa ya hifadhi ya mazingira kwa wananchi Mwenge wa Uhuru mwaka 2023 umekuwa na ujumbe unaohusu Mabadiliko ya Tabianchi, Hifadhi ya Mazingira na Utunzaji wa Vyanzo vya Maji kupitia Kaulimbiu isemayo ‘Tunza Mazingira, Okoa Vyanzo vya Maji kwa Ustawi wa Viumbe hai na Uchumi wa Taifa’. Ofisi ya Makamu wa Rais imeshiriki kikamilifu katika mbio hizi kwa lengo la kuona hali halisi ya changamoto za mazingira zilizopo katika maeneo husika, visababishi, hatua za awali zinazotekelezwa na jamii katika kupambana na kukabiliana na mabadiliko ya tabianchi pamoja na uhifadhi wa mazingira na vyanzo vya maji. Mwenge wa Uhuru uliowashwa mkoani Mtwara Aprili Mosi, 2023 umekimbizwa katika halmashauri zote nchini ambapo ujumbe huo umetumika kuweka bayana sababu za kukwamisha jitihada za utekelezaji wa hifadhi ya mazingira kwa kuainisha changamoto husika, maeneo ya kipaumbele katika kukabiliana na changamoto za mazingira na kutoa mwongozo wa nini kifanyike katika mkwamo wa jitihada zinazoendelea. Ujumbe wa Mbio za Mwenge wa Uhuru mwaka 2023 ulielimisha jamii kuhusu mabadiliko ya tabianchi na hatua za kukabiliana nayo kwa kuacha kukata au kuchoma misitu kwa ajili ya shughuli za kilimo, kuanzisha makazi mapya au shughuli nyingine za maendeleo kama viwanda, badala yake kupanda miti. Masuala mengine yaliyohimizwa ni ufugaji unaozingatia uwezo wa malisho, kufanya shughuli za kilimo umbali wa mita 60 kutoka vyanzo vya maji, kufanya Tathmini za Mazingira Kimkakati (TMK) na Tathmini ya Athari kwa Mazingira (TAM) kabla ya kuanzisha miradi ya maendeleo pamoja na ukaguzi wa mazingira kwa miradi ya maendeleo iliyoanza kutekelezwa sambamba na kuacha matumizi ya vifungashio vya plastiki visivyokidhi vigezo. Mbio za Mwenge 2023 Kitalu cha miche kilichotembelewa na Mbio za Mwenge wa Uhuru Mkoani Kigoma. 23 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Afisa Mazingira kutoka Ofisi ya Makamu wa Rais Bw. Joseph Kiwango akipanda mti aina ya Msedrela wakati wa Mbio za Mwenge wa Uhuru Kitaifa kati- ka Halmashauri ya Wilaya ya Muleba mkoani Kagera Agosti 8, 2023. Ushiriki wa Ofisi ya Makamu wa Rais Kwa kuzingatia kaulimbiu ya mwaka 2023, ni dhahiri Ofisi ya Makamu wa Rais yenye dhamana ya kuratibu usimamizi wa mazingira kwa mujibu wa Sera ya Taifa ya Mazingira (2021) na Sheria ya Usimamizi wa Mazingira (2004) kushiriki katika mbio hizo. Ikumbukwe, Ofisi ya Makamu wa Rais iliwakilishwa na maofisa wanne, Bw. Timotheo Mande, Afisa Misitu Mwandamizi, Bw. James Chuyi (Afisa Mazingira), Bw. Joseph Kiwango (Afisa Mazingira) na Bw. Laban Solya (Derava) walishiriki mbio hizo kuanzia uzinduzi hadi kilele wa mbio hizo za Mwenge wa Uhuru, 2023. Kupitia Mbio za Mwenge wa Uhuru mwaka 2023 wataalamu hao walishiriki uhamasishaji na ushirikishaji kwa vitendo katika zoezi la upandaji wa miti kwenye maeneo mbalimbali ya taasisi na vyanzo vya maji katika halmashaauri zote nchini. Maafisa hao walifuatilia utekelezaji wa agizo la Serikali la upandaji miti milioni 1.5 kwa kila halmashauri. Sambamba na hilo Kiongozi wa Mbio za Mwenge wa Uhuru alielekeza kila halmashauri kupanda miti isiyopungua 500 wakati wa mbio hizo. Walihamasisha jamii kushiriki shughuli za usafi wa mazingira kwenye maeneo ya huduma za kijamii, kutoa ushauri wa kitaalam (TMK na TAM) kuhusu hifadhi na usimamizi wa mazingira katika miradi iliyopitiwa na Mwenge. Hali kadhalika walishauri na kushiriki kwa vitendo utambuzi wa vyanzo vya maji na kuviwekea mipaka na mabango ya katazo la kufanya shughuli za kibinadamu katika vyanzo husika. Pia, kutoa ushauri kuhusu usimamizi wa taka ngumu kama vile uchomaji holela wa mifuko na vifungashio vya plastiki inayokamatwa na halmashauri kwenye maeneo ya wazi. Hivyo, Mbio za Mwenge wa Uhuru 2023 zimehamasisha hifadhi na usimamizi wa mazingira hasa kupitia kaulimbiu ambayo Ofisi ya Makamu wa Rais imeshiriki kwa sababu ndio mratibu wa sekta hiyo nchini kwa mujibu wa Sera ya Taifa ya Mazingira ya mwaka 2021 na Sheria ya Usimamizi wa Mazingira, Sura 191. Mbio za Mwenge 2023 24 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Mbio za Mwenge 2023 Mwenge wa Uhuru umepokelewa mkoani Kilimanjaro Juni 20, 2023 kutoka Tanga na kukimbizwa katika halmashauri zote huku ukichangizwa na kaulimbiu isemayo ‘Tunza Mazingira, Okoa vyanzo vya Maji kwa Ustawi wa Viumbe hai na Uchumi wa Taifa‘. Akipokea Mwenge wa Uhuru Mkuu wa Mkoa wa Kilimanjaro Mhe. Nurdin Babu amesema mkoa huo unatambua na kuthamini umuhimu wa hifadhi ya mazingira pamoja na utunzaji wa vyanzo vya maji. Amesema kwa kutambua hilo uongozi wa mkoa umeendelea kutekeleza maagizo ya Serikali kuhusu usimamizi wa maliasili na mazingira kulingana na Sheria, Kanuni, Taratibu na Miongozo. Mhe. Babu amesema Mkoa kwa kushirikiana na wadau wa ndani wakiwemo Hifadhi ya Taifa ya Kilimanjaro (KINAPA), Wakala wa Huduma za Misitu Tanzania (TFS), Bonde la Pangani na Wakala wa Maji Mijini na Vijijini (RUWASA) unashiriki kikamilifu katika utekelezaji wa Sera ya Mazingira ya Mwaka 2021. Ameongeza kuwa, utekelezaji wa agizo la Serikali la upandaji wa miti milioni 1.5 kwa kila halmashauri kwa mwaka ni miongoni mwa vipaumbele ambapo jumla ya miti 6,765,328 imepandwa kwenye maeneo ya taasisi mbalimbali, vyanzo vya maji na maeneo ya wazi kwa mwaka 2022/23. Hali kadhalika amesema mkoa una jumla ya vyanzo vya maji 579 ambapo kati yake 125 vinatumika kuhudumia skimu za maji 192 na vyanzo 51 vina hali nzuri vikiwa na uzio na haviko katika athari ya kuvamiwa na shughuli za kibinadamu. Vyanzo 74 vinatoa huduma lakini vimevamiwa na binadamu katika shughuli za kilimo ambapo tayari hatua mbalimbali zimeanza kuchukuliwa kwa kutumia Sheria ndogondogo za Halmashauri pamoja na Sheria ya Mazingira Na. 20 ya mwaka 2004. RC Babu: Mkoa wa Kilimanjaro unatambua umuhimu wa hifadhi ya mazingira’ Eneo la Shule ya Sekondari Horombo katika Halmashauri ya Wilaya ya Rombo ambalo Kiongozi wa Mbio za Mwenge wa Uhuru Kitaifa 2023 Bw. Abdalla Shaibu Kaim alizindua zoezi la upandaji wa miti. 25 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Kiongozi wa Mwenge Kitaifa mwaka 2023 Bw. Abdalla Shaibu Kaim pamoja na wakimbiza Mwenge wa Uhuru Kitaifa wakipanda miti rafiki ya maji pembezoni mwa mto Luegu wilayani Namtumbo Mkoa wa Ruvuma Aprili 18, 2023. Kiongozi wa mbio za Mwenge wa Uhuru Kitaifa mwaka 2023 Bw. Abdalla Shaibu Kaim akipanda mti wa kumbukumbu eneo linalojengwa kituo cha afya Myangayanga Halmashauri ya Mji Mbinga mkoani Ruvuma Aprili 2023. Mkimbiza Mwenge wa Uhuru Kitaifa 2023 Bw. Emmanuel Hondi akishiriki zoezi la usafishaji wa mifereji ya majitaka katika Willa ya Mbinga Vijijini mkoani Ruvuma wakati wa Mbio za Mwenge wa Uhuru. Mbio za Mwenge 2023 Habari PICHA 26 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Kiongozi wa mbio za Mwenge wa Uhuru 2023 Bw. Abdalla Shaibu Kaim akipata maelezo kuhusu kitalu cha miche katika Kijiji cha Mumbaka Halmashauri ya Wilaya ya Masasi mkoani Mtwara. Afisa Mazingira Ofisi ya Makamu wa Rais Bw. Joseph Kiwango akishiriki katika zoezi la upandaji wa miti katika Kijiji cha Mumbaka Halmashauri ya Wilaya ya Masasi mkoani Mtwara ambako Mwenge wa Uhuru ulikimbizwa. Sehemu ya achanzo cha maji katika Halmashauri ya Wilaya ya Newala kilichotembelewa na kukaguliwa na mbio za Mwenge wa Uhuru 2023 ambao ujumbe wake unalenga kuikumbusha jamii kutunza vyanzo vya maji. Mbio za Mwenge 2023 Habari PICHA 27 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU TOLEO MAALUMU - DESEMBA 2023 - DESEMBA 2023 Mbio za Mwenge 2023 28 Jarida la OFISI YA MAKAMU WA RAIS wa Jamhuri ya Muungano wa Tanzania TOLEO MAALUMU - DESEMBA 2023 Limetolewa na Kitengo cha Mawasiliano Serikalini Ofisi ya Makamu wa Rais S.L.P. 2502, Dodoma, Tanzania Simu: +255 266 235 2038 • Nukushi +266 235 0002 Barua pepe: km@vpo.go.tz • Tovuti: www.vpo.go.tz