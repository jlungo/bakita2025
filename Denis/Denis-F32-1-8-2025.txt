  HOTUBA YA WIZARA KWA MWAKA WA FEDHA 2025/202627/5/20  25HOTUBA YA WAZIRI WA MAENDELEO YA JAMII, JINSIA, WANAWAKE NA MAKUNDI MAALUM,  MHE. DKT. DOROTHY GWAJIMA  , KUHUSU MAKADIRIO YA MAPATO NA MATUMIZI YA FEDHA KWA MWAKA 2025/26   Wanawake na Makundi Maalum, ninaomba kutoa hoja kwamba sasa Bunge lako likubali kupokea na kujadili Taarifa ya Utekelezaji wa Mpango na Bajeti ya Wizara ya Maendeleo ya Jamii, Jinsia, Wanawake na Makundi Maalum (Fungu 53) kwa mwaka 2023/24 na Vipaumbele vya Wizara kwa mwaka 2024/25. Aidha, ninaliomba Bunge lako Tukufu likubali kupitisha Makadirio ya Mapato na Matumizi ya Kawaida pamoja na Miradi ya Maendeleo ya Wizara kwa mwaka 2024/25. Mheshimiwa Spika, awali ya yote napenda kumshukuru Mwenyezi Mungu kwa kunijalia afya njema na kuniwezesha kusimama mbele ya Bunge lako Tukufu leo ili kuwasilisha hotuba yangu. Pia, nitumie fursa hii kumshukuru sana Mheshimiwa Dkt. Samia Suluhu Hassan, Rais wa Jamhuri ya Muungano wa Tanzania, kuendelea kutuongoza vyema kwa mafanikio makubwa katika nyanja mbalimbali kwa kipindi hiki cha miaka mitatu ya uongozi wake. Kipekee niendelee kumshukuru Mheshimiwa Rais kwa kuendelea kuniamini kuiongoza Wizara hii. Natambua kuwa Mheshimiwa Rais ana matarajio makubwa ya kuona hali ya usawa wa kijinsia hapa nchini inaimarika na utoaji wa huduma za maendeleo na ustawi wa jamii unafanyika kwa kasi kubwa na ufanisi. Ninamuahidi kwamba nitaendelea kutimiza majukumu yangu kwa weledi mkubwa ili kuhakikisha kwamba matarajio yake yanafikiwa kikamilifu. Mheshimiwa Spika, pia, napenda kumpongeza na kumshukuru Mheshimiwa Dkt. Philip Isdor Mpango, Makamu wa Rais wa Jamhuri ya Muungano wa Tanzania kwa kuendelea kuwa mstari wa mbele katika jitihada za kuboresha huduma za maendeleo na ustawi wa jamii, kuhimiza usawa wa kijinsia, uwezeshaji wanawake kiuchumi pamoja na kuzingatia haki za wazee, wanawake, wanaume na watoto katika jamii. Hivyo, Wizara yangu itaendelea kutekeleza kikamilifu maelekezo anayoyatoa. Mheshimiwa Spika, nitumie fursa hii kumshukuru Mheshimiwa Kassim Majaliwa Majaliwa  , Waziri Mkuu wa Jamhuri ya Muungano wa Tanzania kwa uongozi wake mahiri uliowezesha kuleta tija na ufanisi katika utendaji na kuimarisha huduma zinazotolewa katika Sekta ya Maendeleo na Ustawi ya Jamii. Aidha, ninampongeza kwa hotuba yake aliyoiwasilisha kwenye Bunge lako Tukufu tarehe 15 Aprili, 2024 ambayo imetoa mwelekeo wa majukumu yatakayotekelezwa na Serikali katika mwaka 2024/25. Mheshimiwa Spika, kwa namna ya kipekee naomba nimpongeze Mheshimiwa Dotto Mashaka Biteko  , Naibu Waziri Mkuu wa Jamhuri ya Muungano wa Tanzania na Waziri wa Nishati kwa kuaminiwa na Rais wa Jamhuri ya Muungano wa Tanzania na kuteuliwa kuwa Naibu Waziri Mkuu. Aidha, Wizara ya Maendeleo ya Jamii, Jinsia, Wanawake na Makundi Maalum inaahidi kuendelea kumpa ushirikiano katika utekelezaji wa majukumu yake. Mheshimiwa Spika, ninapenda kukupongeza wewe binafsi kwa uongozi wako mahiri na weledi wa kuendelea kuliongoza Bunge la Jamhuri ya Muungano wa Tanzania. Aidha, ninampongeza Mheshimiwa Mussa Azzan Zungu  , Naibu Spika wa Bunge la Jamhuri ya Muungano wa Tanzania kwa uchapakazi wake uliotukuka. Mwenyezi Mungu awajalie utashi, weledi na ufanisi mkubwa katika kuliongoza Bunge la Jamhuri ya Muungano wa Tanzania. Mheshimiwa Spika, vilevile, nawapongeza Mheshimiwa Dkt. Joseph Mhagama  , Mwenyekiti wa Kamati ya Kudumu ya Bunge ya Utawala, Katiba na Sheria na Mheshimiwa Deo Mwanyika  , Mwenyekiti wa Kamati ya Kudumu ya Bunge ya Viwanda, Biashara, Kilim0.Na Mifugo kwa kuchaguliwa kuwa Wenyeviti wa Bunge. Nawatakia majukumu mema katika kuliongoza Bunge. Mheshimiwa Spika, kipekee namshukuru na kumpongeza Mheshimiwa Mwanaidi Ali Khamis  , Naibu Waziri wa Maendeleo ya Jamii, Jinsia, Wanawake na Makundi Maalum kwa ushirikiano mkubwa anaonipa katika kutekeleza majukumu yangu ya kila siku. Mheshimiwa Spika, nitumie nafasi hii, kumshukuru Mheshimiwa Angellah Kairuki  , Waziri wa Wizara ya Maliasili na Utalii ambaye pia ni Mwenyekiti wa Kamati ya Ushauri ya Utekelezaji wa Jukwaa la Kizazi Chenye Usawa kwa jitihada zake katika kufikia kizazi chenye usawa nchini. Chini ya uenyekiti wake, Kamati imeweza kusimamia utekelezaji wa Programu ya Kizazi Chenye Usawa (Tanzania Generation Equality Programme  TGEP, 2021-2026) inayoainisha afua muhimu zitakazotekelezwa na Wizara za Kisekta na kuhakikisha kuwa hakuna mtu anayeachwa nyuma katika maendeleo na ujenzi wa Taifa letu. Mheshimiwa Spika, ninapenda kuwashukuru Mawaziri wenzangu kwa ushirikiano wanaonipatia ambao unaiwezesha Wizara yangu kuendelea kuimarisha na kuboresha utoaji wa huduma za maendeleo na ustawi wa jamii. Wizara itaendelea kushirikiana nao na kuhakikisha tunatimiza dhamira ya Mheshimiwa Dkt. Samia Suluhu Hassan, Rais wa Jamhuri ya Muungano wa Tanzania ya kuhakikisha mafanikio katika Nyanja za Maendeleo na Ustawi wa Jamii yanafikiwa. Mheshimiwa Spika, kipekee ninapenda kuishukuru Kamati ya Kudumu ya Bunge ya Ustawi na Maendeleo ya Jamii, chini ya Mwenyekiti Mheshimiwa Fatma Hassan Toufiq   na Makamu wake, Mheshimiwa Riziki Said Lulida   kwa ushauri na maelekezo waliyoyatoa wakati wa maandalizi ya Bajeti hii. Vilevile, ninawashukuru Waheshimiwa Wabunge wote kwa ushirikiano mzuri wanaotupatia wenye lengo la kuboresha huduma za ustawi na maendeleo ya jamii. Mheshimiwa Spika, naomba kutoa pole kwa Serikali na Chama cha Mapinduzi kufuatia kifo cha Ndugu, Ally Hassan Mwinyi aliyekuwa Rais wa awamu ya Pili wa Jamhuri ya Muungano wa Tanzania na Ndugu Edward Ngoyai Lowassa Waziri Mkuu Mstaafu wa Jamhuri ya Muungano wa Tanzania. Aidha, nitoa pole kwako, Spika na Waheshimiwa Wabunge wa Bunge lako Tukufu kwa kuondokewa na wapendwa wetu Mheshimiwa Francis Leonard Mtega aliyekuwa Mbunge wa Jimbo la Mbarali na Mheshimiwa Ahmed Yahaya Abdul-wakil aliyekuwa Mbunge wa Jimbo la Kwahani Zanzibar. Mheshimiwa Spika, napenda pia kutoa pole kwa wakazi wa Wilaya ya Hanang  pamoja na wananchi wa Mkoa wa Manyara kwa ujumla kufuatia maporomoko ya matope yaliyotokea Desemba 3, 2023 kutokana na mvua kubwa na kusababisha vifo, majeruhi, upotevu wa mali na makazi. Mwenyezi Mungu azilaze roho za marehemu wote mahali pema peponi. Amina. Mheshimiwa Spika, baada ya kutoa maelezo ya awali, ninapenda sasa kutoa maelezo kuhusu utekelezaji wa Mpango na Bajeti ya Wizara kwa mwaka 2023/24, Mpango na Makadirio ya Mapato na Matumizi pamoja na Maombi ya Fedha kwa ajili ya kutekeleza Vipaumbele vya Wizara kwa mwaka 2024/25. Wizara imeendelea kutekeleza majukumu yake kwa kuzingatia Sera, Mpango Mkakati pamoja na Makubaliano ya Kimataifa na Kitaifa yenye lengo la kuimarisha utoaji wa huduma za maendeleo na ustawi wa jamii nchini. Sera hizo ni pamoja na Sera ya Maendeleo ya Jamii  ; Sera ya Taifa ya Mashirika Yasiyo ya Kiserikali  ; Sera ya Taifa ya Wazee  , Sera ya Maendeleo ya Mtoto   na Sera ya Taifa ya Jinsia na Maendeleo ya Wanawake  . Vilevile, katika kuandaa mpango na bajeti, Wizara imezingatia Ilani ya Uchaguzi ya Chama Cha Mapinduzi   ya mwaka 2020, Dira ya Taifa ya Maendeleo  , Mpango wa Maendeleo wa Taifa wa Miaka Mitano (2021/22  2025/26), Malengo ya Maendeleo Endelevu (Sustainable Development Goals, 2030); na Agenda ya Afrika Tuitakayo  . Aidha, Wizara inatekeleza majukumu yake kwa kuzingatia Ahadi za Nchi katika Jukwaa la Kizazi Chenye Usawa (Generation Equality Forum   GEF, 2021   2026). Katika mwaka 2023/24, Wizara ilipanga kutekeleza vipaumbele mbalimbali vyenye lengo la kuboresha utoaji wa huduma za maendeleo na ustawi wa jamii katika maeneo yafuatayo: kuratibu afua za kukuza usawa wa kijinsia na uwezeshaji wanawake kiuchumi (Generation Equality Forum  GEF); kuratibu utekelezaji wa Mpango Kazi wa Taifa wa Kutokomeza Ukatili Dhidi ya Wanawake na Watoto  ; kutekeleza Mpango wa Taifa wa Kuhamasisha na Kusimamia Maendeleo Ngazi ya Msingi wa mwaka 2022/23  2025/26 (Bottom Up); kukuza ari ya jamii kushiriki katika kupanga na kutekeleza miradi ya maendeleo; kutambua na kuratibu Makundi Maalum wakiwemo wafanyabiashara ndogondogo ili kuboresha mazingira ya biashara zao; kuboresha mazingira ya kufundisha na kujifunzia katika Taasisi ya Ustawi wa Jamii, Taasisi ya Maendeleo ya Jamii Tengeru na Vyuo vya Maendeleo ya Jamii; kuratibu utoaji wa huduma za msingi kwa watu wenye mahitaji maalum ikiwemo huduma za msaada wa kisaikolojia kwa manusura wa majanga mbalimbali na makundi mengine yenye uhitaji katika jamii; kuratibu na kuwezesha upatikanaji wa haki za watoto na huduma za ustawi wa jamii kwa wazee; kuimarisha mifumo ya malezi, ulinzi na maendeleo ya watoto na familia; na kuimarisha utendaji kazi wa Mashirika Yasiyo ya Kiserikali ili mchango na ushiriki wa Mashirika Yasiyo ya Kiserikali katika maendeleo ya taifa uweze kutambulika na kuwa na tija kwa Jamii. Katika mwaka 2023/24, Wizara ilipanga kukusanya kiasi cha Shilingi 8,500,000, 0 kutoka kwenye ada za wanafunzi, uuzaji wa Mitaala ya kufundishia fani za Maendeleo ya Jamii na Ustawi wa Jamii pamoja na malipo ya hosteli katika vyuo nane  . Vyanzo vingine ni mapato ya ada ya usajili wa Mashirika Yasiyo ya Kiserikali, ada za mwaka na faini kwa mujibu wa Sheria ya Mashirika Yasiyo ya Kiserikali Sura ya 56 pamoja na marekebisho yake na mapato mengineyo (Fedha za mwaka uliopita zinazorejeshwa). Hadi kufikia mwezi Aprili 2024, Wizara imefanikiwa kukusanya kiasi cha Shilingi 3,184,370, 0 sawa na asilimia  6 ya makadirio ya mapato kama inavyoonesha katika Jedwali Na. 1. Jedwali Na. 1: Ukusanyaji Mapato ya Ndani kwa Kipindi cha Julai, 2023   Aprili, 2024. Chanzo cha Mapato, Mapato Yaliyoidhinishwa, Makusanyo Halisi, Ufanisi  .Ada ya Vyuo vya Maendeleo ya Jamii yalitarajiwa kuingiza Shilingi 6,204,497,000 ambapo makusanyo halisi yalikuwa Shilingi 2,355,091, 0 sawa na asilimia  6. Uuzaji wa mtaala wa maendeleo ya jamii ulitarajiwa kuingiza Shilingi 40,000,000 lakini uliingiza Shilingi 51,500,000 sawa na asilimia  5. Ada ya malazi kwa wanafunzi wa Vyuo vya Maendeleo ya Jamii ilikuwa na makadirio ya Shilingi 600,000,000 ambapo makusanyo yalikuwa Shilingi 167,231,239 sawa na asilimia  7. Ada ya usajili wa wafanyabiashara ndogondogo ilitarajiwa kuingiza Shilingi 1,000,000,000 lakini makusanyo yalikuwa Shilingi 64,284,000 sawa na asilimia  3. Usajili na ada za mwaka za NGOs zilikadiriwa kuwa Shilingi 638,500,000 na makusanyo halisi yalikuwa Shilingi 534,013,676 sawa na asilimia  4. Uuzaji wa mitaala ya vyuo vya ustawi ulitarajiwa kuingiza Shilingi 15,000,000 ambapo zilikusanywa Shilingi 10,500,000 sawa na asilimia  0. Mapato mengineyo yalitarajiwa kuwa Shilingi 2,003,000 na yaliyokusanywa ni Shilingi 1,750,000 sawa na asilimia  7. Jumla ya mapato yote yaliyotarajiwa ni Shilingi 8,500,000,000 ambapo yaliyokusanywa ni Shilingi 3,184,370, 0 sawa na asilimia  6.Mheshimiwa Spika, nasimama mbele ya Bunge lako Tukufu kuwasilisha taarifa ya utekelezaji wa Mpango na Bajeti ya Wizara ya Maendeleo ya Jamii, Jinsia, Wanawake na Makundi Maalum kwa mwaka 2024/25 na kuomba kupitishwa kwa makadirio ya mapato na matumizi kwa mwaka 2025/26, nikianza kwa kumshukuru Mwenyezi Mungu na kumpongeza Mheshimiwa Rais Dkt. Samia Suluhu Hassan kwa uongozi wake makini na imani aliyoendelea kunipa kuiongoza Wizara hii. Katika mwaka 2024/25, Wizara ilitekeleza majukumu mbalimbali likiwemo kuratibu maendeleo ya jamii, kushirikiana na jamii na wadau kuhamasisha ushiriki katika miradi ya maendeleo, kuendeleza mila na desturi chanya, kusimamia vyuo vya maendeleo ya jamii, kuratibu shughuli za wafanyabiashara ndogondogo ambapo zaidi ya 78,000 walisajiliwa na kupewa vitambulisho vya kidigitali, kuimarisha haki za watoto kwa kufanya marekebisho ya sheria na kuendesha kampeni ya usalama wa mtoto mtandaoni, kuboresha huduma za ustawi wa jamii kwa wazee, watoto na manusura wa ukatili wa kijinsia, kuendeleza usawa wa kijinsia na uwezeshaji wanawake kupitia programu mbalimbali ikiwemo uundaji wa majukwaa ya uwezeshaji wanawake kiuchumi, kuadhimisha Siku ya Wanawake Duniani kitaifa, kuratibu utekelezaji wa Ajenda ya Wanawake, Amani na Usalama, pamoja na kusimamia Mashirika Yasiyo ya Kiserikali ambapo zaidi ya 10,000 yalisajiliwa, yakitekeleza miradi ya thamani ya trilioni  1 na kutoa ajira zaidi ya 21,000. Wizara imeendelea kushirikiana na wizara nyingine, OR-TAMISEMI, na wadau wa maendeleo katika kutekeleza vipaumbele vyake, na inaomba Bunge lako Tukufu kupitisha bajeti ya mwaka 2025/26 ili kuendeleza mafanikio.Mheshimiwa Spika, Wizara imeendelea kuratibu Mpango Kazi wa Taifa wa Kutokomeza Ukatili Dhidi ya Wanawake na Watoto Awamu ya Pili wenye lengo la kuzuia na kutokomeza vitendo vya ukatili. Mpango wa Awamu ya Pili umeongeza mambo mapya kwa lengo la kuboresha uratibu na utekelezaji. Masuala yaliyoongezeka ni pamoja na: kuongezeka kwa Vyombo vya Usimamizi wa MTAKUWWA ikiwemo Kamati Elekezi ya Mawaziri Wakuu wa Mikoa na Wilaya kupitia Vikao vya Kamati za Ushauri za Mkoa na Wilaya kwa lengo la kupata msukumo wa kisera na kisiasa katika utekelezaji wa mpango huo ngazi zote; pia kushirikisha Wanaume na Vijana wa Kiume katika utekelezaji wa Afua za Kutokomeza Vitendo vya Ukatili wa Kijinsia; na kujumuisha Afua za Kupinga Ukatili wa Mtandaoni. Ni hatua njema na kubwa kuwa, Mwongozo wa Maandalizi ya Mpango na Bajeti ya Mwaka uliotolewa na Wizara ya Fedha umesisitiza Wizara, Idara, Taasisi za Serikali, Tawala za Mikoa na Serikali za Mitaa kujumuisha Afua za MTAKUWWA katika Mipango na Bajeti. Kama nilivyoeleza hapo awali, Wizara inaendelea kusimamia utekelezaji wa majukumu ya Taasisi zilizo chini yake ambazo ni Taasisi ya Maendeleo ya Jamii Tengeru na Taasisi ya Ustawi wa Jamii. Katika kuboresha mazingira ya utendaji kwa watumishi, Wizara inaendelea na ujenzi wa jengo la Utawala katika Taasisi ya Maendeleo ya Jamiii Tengeru. Jengo hilo litagharimu Shilingi Bilioni ambapo katika mwaka wa fedha Serikali imetoa fedha za ndani za maendeleo na kufanya jumla ya Shilingi Bilioni zilizopokelewa. Hadi Aprili ujenzi umefikia asilimia. Wizara inaratibu utekelezaji wa Programu ya Kizazi Chenye Usawa, ambapo Serikali imetoa Shilingi Bilioni zilizowezesha kuwajengea uwezo Maafisa Viungo wa Wizara za Kisekta, Kuratibu Ziara ya Kamati ya Kitaifa ya Ushauri wa Utekelezaji wa Programu ya Kizazi Chenye Usawa, kujenga uwezo kwa Vikundi vya Wanawake ili kunufaika na Zabuni kupitia Sheria ya Manunuzi ya Umma ya asilimia ambayo inataka vikundi vijisajili kwenye Mfumo wa Manunuzi ya Umma na ununuzi wa Pikipiki ambazo zipo katika taratibu za manunuzi. Katika kuwezesha na kuendeleza Makundi Maalum wakiwemo wafanyabiashara ndogondogo, Serikali imetoa Shilingi Bilioni ili kutoa mikopo kwa wafanyabiashara hao kupitia Benki ya NMB ili kuongeza kipato chao na kuwainua kiuchumi. Hadi Aprili wafanyabiashara ndogondogo wamekopeshwa mikopo yenye thamani ya Shilingi Bilioni na zoezi hilo linaendelea. Vilevile, maombi yanaendelea kuchakatwa yenye thamani ya Shilingi Bilioni. Wizara imekamilisha maandalizi ya utekelezaji wa Mradi wa Kukuza Usawa wa Kijinsia unaojulikana kwa jina la PAMOJA PROJECT ambao, uwezeshaji wake ni kupitia Mkopo wa Dola Millioni na Ruzuku ya Dola Millioni toka Benki ya Dunia. Lengo la mradi ni kukuza fursa za kiuchumi, kuboresha huduma za kifedha kwa wanawake na pia, kuzuia na kupambana na ukatili wa kijinsia. Katika mwaka ujao, Wizara kupitia Idara na Taasisi zilizo chini yake itatekeleza vipaumbele kama ifuatavyo: kukuza ari ya jamii kushiriki katika kupanga na kutekeleza miradi ya maendeleo iliyoibuliwa katika ngazi ya msingi; kuratibu na kuimarisha utoaji wa huduma za ustawi na maendeleo ya jamii ikiwa pamoja na kukuza usawa wa kijinsia, kutokomeza vitendo vya ukatili, uwezeshaji wanawake kiuchumi na upatikanaji wa malezi bora katika familia; kutambua, kuratibu maendeleo na ustawi Makundi Maalum wakiwemo watoto, wazee na wafanyabiashara ndogondogo; kuboresha mazingira ya kufundisha na kujifunzia katika Taasisi na Vyuo vya Ustawi na Maendeleo ya Jamii; na kuimarisha mazingira ya ushiriki na mchango wa Mashirika Yasiyo ya Kiserikali katika Maendeleo ya Taifa. Katika kutekeleza vipaumbele vilivyoainishwa, Wizara kwa mwaka imekadiria kutumia kiasi cha Shilingi Bilioni. Kati ya fedha hizo, sehemu ni Fedha za Matumizi ya Kawaida ambapo baadhi ni Fedha za Mishahara na nyingine ni Fedha za Matumizi Mengineyo. Aidha, sehemu nyingine ni Fedha za Utekelezaji wa Miradi ya Maendeleo ambapo kuna Fedha za Ndani na Fedha za Nje. Baadhi ya maeneo yaliyotengewa fedha yameainishwa kwenye maelezo. Mheshimiwa Spika, Ninaomba nitumie fursa hii kuzishukuru Serikali za Nchi Rafiki zikiwemo Japan, Ufalme wa Sweden, Jamhuri ya Watu wa China, Marekani, Ufalme wa Norway, Ufalme wa Uingereza, Falme za Nchi za Kiarabu, Italia, Ujerumani, Ubelgiji, Ufaransa, Canada, Ufalme wa Denmark, Ireland, Jamhuri ya Uswisi, Bangladesh na nchi nyingine ambazo zimeendelea kuisaidia Wizara kwa njia mbalimbali. Ninayashukuru Mashirika na Taasisi za Kimataifa ikiwa ni pamoja na UNICEF, UNFPA, UN-Women, WHO, UNDP, UNEP, ILO, IOM, WFP, FAO, UNESCO na UNHCR. Vilevile, ninashukuru Jumuiya ya Afrika Mashariki, Umoja wa Afrika, Jumuiya ya Nchi za Kusini mwa Afrika, na Jumuiya za Umoja wa Nchi za Ulaya. Pia nayashukuru Mashirika ya Kimataifa ambayo ni Benki ya Dunia, Benki ya Maendeleo ya Afrika, Mfuko wa Abbott Fund, Global Fund na Hilton Condrad Foundation. Aidha, ninazishukuru Taasisi za Kifedha ambazo ni pamoja na Benki za CRDB, NBC, NMB, Benki ya Biashara Tanzania, Benki ya Maendeleo ya Kilimo, Stanbic, Azania, Equity, Benki ya Watu wa Zanzibar, Akiba Commercial Bank, DCB Commercial Bank, Benki ya Mkombozi na Benki ya Biashara Tanzania. Nayashukuru Mashirika Yasiyo ya Kiserikali na Mashirika ya Dini kama World Vision, PACT Tanzania, The Aga Khan Foundation, Foundation for Civil Society, HelpAge Tanzania, Compassion International, Responsible Organization Tanzania, Both Ends Believing, Safe Society Platform Tanzania, Children in Crossfire, Care International Tanzania, Railway Children Tanzania, WiLDAF, ICS, TAWLA, TAYOA, LSF, SOS Children s Village Tanzania, BRAC Maendeleo Tanzania, Plan International Tanzania, Kivulini, FSDT, WFT, TANLAP, Save the Children, Equality for Growth, Landesa, CAMFED, C-SEMA, REPPSI, Amani Girls, Girls Effect, Pelum Tanzania, LHRC, Haki Elimu, TWCC, TECDEN, EGPAF, FAGDI, HJFMRI, TGNP, CRS na MEWATA. Shukrani kwa Sekta Binafsi ikiwemo Mgodi wa Geita, Barrick, State oil, Bakhresa Group of Company, Total Energies, ASM technology, Asas Group of Company, Camal Steel Group, Afroil Investment Ltd, Oryx Gas, Great lakes, Fleight, Bulyankuru Gold Mine Ltd, Bowmans Tanzania Ltd na Highland Estate. Shukrani ziwafikie Baraza la Taifa la Ushauri la Wazee, Chama cha Madereva na Wamiliki wa Pikipiki Tanzania, Machifu na Viongozi wa Kimila Tanzania, Umoja wa Wanawake Tanzania, Chama Cha Wanawake Wajane Tanzania, Jukwaa la ULINGO, Jumuiya ya Wazazi CCM, Baraza la Watoto la Jamhuri ya Muungano wa Tanzania, TAWIA, Shirikisho la Umoja wa Machinga Tanzania na Umoja wa Mama na Baba Lishe Tanzania. Pia, naomba nizishukuru Klabu za Mpira wa Miguu Tanzania hususan Yanga, Simba, AZAM na vikundi au kampeni za Kijamii kama SMAUJATA, TFF, LeMaChu, SAWATA, Malezi Bora Network pamoja na Vyombo vyote vya Habari. Mafanikio ya Wizara yametokana na ushirikiano wa Wadau pamoja na Kamati tulizounda na kuzipa majukumu ya kutekeleza. Nichukue fursa kuwashukuru sana Wenyeviti na Wajumbe wa Kamati hizo. Naomba kuchukua nafasi hii kumpongeza kijana Samson Mgelwa, muandishi wa kujitegemea kupitia Blog ya Muungwana kwa makala yake ya  Kwanini Wananchi Wengi Hawatoi Ushahidi kwenye Kesi za Ukatili  iliyoshinda tuzo za  Mama Samia Kalamu Award . Nitoe shukrani zangu pia kwa Viongozi na Taasisi za Dini zikiwemo CPCT, TEC, BAKWATA, CCT na SDA. Naomba kipekee niishukuru Menejimenti na Wataalam wote wa Wizara wakiongozwa na Dkt. John A. K. Jingu, Katibu Mkuu na wasaidizi wake Wakili Amon A. Mpanju, Naibu Katibu Mkuu Maendeleo ya Jamii na Makundi Maalum na Bi. Felister Peter Mdemu, Naibu Katibu Mkuu Maendeleo ya Jinsia na Wanawake kwa mchango na ushirikiano wao katika kuwezesha utekelezaji wa majukumu yangu. Kipekee namshukuru sana Katibu wangu Bi. Chantal Mishako kwa ushirikiano wote alionipa kipindi chote. Ninaomba kuwashukuru Bodi ya Uratibu wa Mashirika Yasiyo ya Kiserikali, Baraza la Taifa la Mashirika Yasiyo ya Kiserikali, Bodi na Menejimenti za Taasisi ya Ustawi wa Jamii na Taasisi ya Maendeleo ya Jamii Tengeru, Vyama vya Kitaaluma na TASWO. Pia, nawashukuru Wakuu wa Vyuo vya Maendeleo ya Jamii kwa ushirikiano wao mzuri. Kupitia TAMISEMI nawashukuru sana Wakuu wa Mikoa yote na Wataalam wote chini ya Ofisi zao na Wadau wote wa Sekta mbalimbali wanao hudumia katika maeneo yao pamoja na Wananchi mmoja mmoja na mitandao ya habari za kijamii. Nichukue fursa hii pia kuishukuru sana familia yangu, hususan Mume wangu Mpendwa Wakili Msomi Methusela Gwajima na watoto wetu wote pamoja na wote ambao wamekuwa sehemu ya familia yetu, kwa uvumilivu wao wa kipekee kwa kunitia moyo katika kutekeleza majukumu yangu ya Kitaifa. Katika mwaka ujao, Wizara imekadiria kukusanya kiasi cha Shilingi Bilioni kutoka katika vyanzo mbalimbali. Katika mwaka ujao, Wizara inakadiria kutumia kiasi cha Shilingi Bilioni kwa ajili ya Matumizi ya Kawaida. Kati ya fedha hizo, baadhi ni kwa ajili ya Matumizi Mengineyo na nyingine ni kwa ajili ya Mishahara ya Watumishi. Kwa upande wa shughuli za maendeleo, Wizara inakadiria kutumia Shilingi Bilioni kwa ajili ya Miradi ya Maendeleo. Kati ya fedha hizo, sehemu ni Fedha za Ndani na nyingine ni Fedha za Nje. Kwa mwaka huo, Wizara ya Maendeleo ya Jamii, Jinsia, Wanawake na Makundi Maalum inaomba Jumla ya Shilingi Bilioni ili kutekeleza majukumu yake. Hotuba hii inapatikana pia katika tovuti ya Wizara ya Maendeleo ya Jamii, Jinsia, Wanawake na Makundi Maalum. Mheshimiwa Spika, Ninaomba Kutoa Hoja. 