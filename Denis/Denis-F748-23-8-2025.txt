JAMES KALEKWA  -wth any  as  tte  mira  Imeandikwa  ha  Imeandikwa James & Frida Kalekwa 2  IMEANDIKWA:  Nguvu ya neno la Mungu  kukupa ushindi  unaodumu  James & Frida Kalekwa  Imeandikwa James & Frida Kalekwa 3  Imeandikwa: Nguvu ya neno la Mungu kukupa  ushindi unaodumu.  © Haki ya nakala 2016  James & Frida Kalekwa  Haki zote zimehifadhiwa. Hairuhusiwi kutoa nakala  sehemu yoyote ya kitabu kwa namna yoyote bila  ruhusa ya mmiliki wa kitabu hiki isipokuwa nukuu  zilizoruhusiwa kisheria  Kimetolewa na:  Kingdom Impact Publishers (KIP)  P.O Box 1074  Mwanza, Tanzania  kingdomimpactpublishers@gmail.com  +255 754 917 764  ISBN: 978-9987-9869-9-6  Toleo la kwanza 2016-07-28  Imeandikwa James & Frida Kalekwa 4  Kitabu hiki kimenunuliwa na:  …  Imeandikwa James & Frida Kalekwa 7  Shukurani  Mwanzo hadi mwisho wa maisha yangu umo ndani ya  Mungu. Hakuna namna ninaweza kuwa hivi nilivyo  pasipo uwezesho wa Yesu Kristo, Roho Mtakatifu na  Mungu Baba! Moyo wangu hauchoki kumshukuru  Mungu kwa neema na nidhamu ya uandishi wa vitabu  aliyoiweka ndani yangu.  Ninamshukuru mpenzi wa moyo wangu Frida kwa  kuitia nguvu mikono yangu wakati wote wa kazi hii  kubwa… Yeye ndiye tafsiri halisi ya “…wawili ni bora  kuliko mmoja…”  Shukurani kwa mchungaji kiongozi wa New Vine  Church (NVC), Goodluck Kyara, mlezi wangu  kihuduma (mentor) ambaye ananishika mkono,  kunipa nafasi na kunielekeza.  Utukufu wote uende kwa Bwana Yesu, Mungu na  mwokozi wetu!  Imeandikwa James & Frida Kalekwa 8  Kutabaruku  Shauku na maombi ya moyo wangu ni kuona kanisa la  Mungu linatembea na kuongozwa na misingi ya neno  la Mungu na si hisia, ushabiki au mihemko.  Kitabu hiki ni maalum kwa mwili wa Kristo Yesu!  Imeandikwa James & Frida Kalekwa 9  Utangulizi  Hongera kwa kuchagua kusoma kitabu hiki na  hongera sana kwa kusoma vitabu!  Msingi uliowekwa ndiyo huamua uimara wa jengo juu  ya msingi huo. Iwapo mtu amekusudia kuwa na jengo  litakalokaa (likakaloishi) kwa muda mrefu au kuwa na  jengo kubwa au refu au lenye uzito mkubwa sana, basi  mtu huyo hana uchaguzi zaidi ya kuwekeza  kusimamisha msingi thabiti.  Kwenye maisha ya ukristo, kama mfumo wa maisha  na si taratibu za kidini, neno la Mungu ndiyo msingi.  Kila hatua ya mwamini inapaswa kuongozwa ama  kuakisi kile kilichosemwa ndani ya neno la Mungu.  Binafsi, nimeshuhudia watu wakichangamka,  kuhamasika na kupata joto pindi wanapokuwa kwenye  makundi/makusanyiko ya wapendwa wenzao  “fellowship” lakini inapofikia nyakati za kujisimami  wao na nafsi zao, ndugu hao hujikuta wanayeyuka  mara! Nimeshuhudia watu wakipokea uponyaji kisha  baada ya muda unapotea kwa sababu “hawauamini”.  Nimeona watu ambao wanakiri ahadi za Mungu na   Imeandikwa James & Frida Kalekwa 10  kwa namna ya nje unaweza kushawishika ya kwamba  wanaelewa wanachokifanya – kumbe la! Siyo mapenzi  ya Mungu wewe uwe mkristo wa kupanda na kushuka  kama jotoridi la mwili.  Baada ya kujifunza kwa watumishi kadhaa wa Mungu  na kufanya tafiti kwenye machapisho mbalimbali,  nimegundua ya kwamba wakristo walioweza  kusimama na kujisimamia na kuacha alama ya miguu  yao kwenye mchanga wa historia hawakuwa ni watu  wenye ushabiki, mihemko au wenye kuzifuata hisia na  misisimko… Sikuona mtu wa namna hiyo!  Wakristo waliojengwa kwenye misingi ya neno,  haijalishi jambo gani liliwaijilia, bado waliweza  kusimama na kujisimamia. Hata kama mazingira  yalikuwa kinyume, hali hazikuwaunga mkono wala  hawakua na mtu wa kuwatia moyo… bado  walisimama thabiti!  Kimsingi, kila mwamini anapaswa kufikia hatua ya  kuweza kusimama peke yake. Hatua hii inaweza  kufikiwa iwapo tu msingi, yaani neno la Mungu  litakuwa limemjaa kwa wingi ndani yake na si ile hali  ya kutenda kwa kutazama wengine wanatenda nini –  kufuata upepo!  Imeandikwa James & Frida Kalekwa 11  Ndani ya kitabu hiki ninawasilisha mjadala na  mchuano mkubwa wa kimitazamo baina ya Yesu na  mjaribu ili kumsaidia mwamini kuwa na “nia  (mawazo/mtazamo) ya Kristo”. Ninaamini na  kukuona ukichukua hatua ya kumtafuta Mungu  kupitia neno lake kwa nguvu na kwa shauku kubwa  kwa jina la Yesu!  James & Frida Kalekwa  Mwandishi wa kitabu  Mwanza, Tanzania  Imeandikwa James & Frida Kalekwa 12  Sura ya kwanza:  Muktadha wa andiko  Mathayo 4:1-4, “Kisha Yesu alipandishwa na Roho  nyikani, ili ajaribiwe na Ibilisi. Akafunga siku arobaini  mchana na usiku, mwisho akaona njaa. Mjaribu  akamjia akamwambia, Ukiwa ndiwe mwana wa  Mungu, amuru kwamba mawe haya yawe mikate.  Naye akajibu akasema, Imeandikwa, Mtu hataishi kwa  mkate tu, ila kwa kila neno litokalo katika kinywa cha  Mungu.”  Moja ya wakufunzi wangu katika eneo la usomaji na  kutafsiri neno la Mungu alinielekeza ya kwamba ili  niwe kwenye nafasi ya kuelewa kwa upana na  kuhaulisha maarifa niyapatayo kutoka kwenye andiko  fulani kuja kwenye mazingira yangu ya sasa, kuna  mambo ninapaswa kuyaelewa katika andiko husika:  Wahusika, mazingira, nyakati, usuli, mpangilio wa  kitabu na jinsi andiko lilivyopangwa (positioned).  Ili uweze kuelewa vyema andiko hili ni lazima na  muhimu uelewe walau mambo kadhaa. Ninatamani   Imeandikwa James & Frida Kalekwa 13  pia kuachilia uelewa huo ndani yako ili kukuza uelewa  wako juu ya maandiko:    Uhalisia wa kibaiolojia na kisayansi (scientific  facts) unaonyesha ya kwamba katika hali ya  kawaida mtu wa jinsia ya kiume (mwanaume)  anaweza kuishi siku tano tu pasipo chakula kasha  baada ya hapo ni lazima mauti imchukue. Uhalisia  huo unajaribu kuelezea picha ya ujumla lakini  kwenye ulimwengu wa sayansi na kanuni zake  huwa kuna “exceptions” yaani ile hali ya kukinzana  kiasi na kanuni au uhalisia fulani wa kisayansi…  Kwa mfano, kuna wanaume wanaweza kukaa siku  4 au wengine siku 6 bila chakula. Ukiisoma habari  ya Bwana Yesu kwa jicho la kujifunza utagundua  ya kwamba, uhalisia wa kibaiolojia na kisayansi  ulikuwa unaruhusu ya kwamba Yesu angekuwa  amekwisha kufa tayari.  “Akafunga siku arobaini mchana na usiku….”  unaona ya kwamba hakuwa anapata hata nafasi ya  kupata chakula kupoza njaa kwa muda wa siku  arobaini?    Uhalisia wa hali na mazingira ya wakati huo. Hebu  rejea sehemu ya mwisho ya mstari wa pili “…  mwisho akaona njaa”. Utagundua ya kwamba   Imeandikwa James & Frida Kalekwa 14  kabla mjaribu hajamfuata alihakikisha ya kwamba  yupo kwenye hali ya uhitaji wa chakula, ndipo  amfuate. Kwa hiyo, kwa namna ya kawaida  unaweza kusema jaribu lilikuja kwa wakati sahihi  kabisa “perfect timing”. Kitu cha muhimu  ninachotaka macho ya ufahamu wako yakione ni  kwamba Yesu alikuwa kwenye hali ya uhitaji wa  chakula, si kwa sababu ya hamu bali ni ile sababu  ya lazima (Kuna aina mbili za kuhitaji chakula:  hamu ya chakula na njaa – uhitaji wa pili huwa  hauwezi kuahirishwa).    Uhalisia wa kijiografia na kieneo. Rejea mstari wa  kwanza wa andiko hili “Kisha Yesu alipandishwa  na Roho nyikani…”. Hii inatuonyesha ya  kwamba kijiografia Bwana Yesu alikuwa sehemu  isiyokaliwa na watu (siyo sehemu ya makazi ya  watu) kwa hiyo, hakuna namna angeweza kupokea  msaada wa haraka ama huduma ya kwanza  kulingana na hali aliyokuwa nayo. Pia katika  mazingira hayo, asingeweza kuzifikia huduma za  kimsingi za kijamii kwa uharaka (he had no access  to basic social services). Katika nyika hakuna  huduma za matibabu, chakula wala maji na wala  hakuna sehemu ambapo unaweza kulipia gharama  kuzipata – hakuna huduma!  Imeandikwa James & Frida Kalekwa 15  Mawe yawe mikate  Mjaribu alipomwijia Yesu alikuja si tu kumjaribu bali  kutatua matatizo yaliyokuwa yakimzunguka Yesu. Ni  virahisi sana kudhani shetani ni mbaya na ana sura  mbaya na mwonekano wa ajabu kwa hiyo kila  analolileta ni baya sana… Ndiyo, inaweza kuwa ni  ukweli lakini haikuwa hivyo kwenye jaribu hili  aliloletewa Bwana Yesu.  Kugeuza mawe kuwa mikate kulikusudia kutatua  maeneno matatu ambayo nimeyapembua hapo awali.  Mkate ungeweza kujibu swali la kibaiolojia na  kisayansi, swali la uhalisia na mazingira ya wakati huo  vile vile lilikuwa ni jibu kwenye swali la uhalisia wa  kijiografia na kieneo.  Binafsi, ninatamani kuondoa mtazamo wa juu juu au  mwepesi ulio ndani ya wapendwa wengi ya kwamba  shetani ni “mbaya” kwa hiyo wanatarajia atakuja kwa  namna ya ubaya. Ukisoma maandiko vizuri hasa  andiko hili utagundua ya kwamba huyu adui alikuja  kuleta msaada, kutatua changamoto, kumsaidia Yesu  kwenye hali aliyokuwa anaipitia. Mjaribu “aliyafungua”  macho ya Yesu na kumwonyesha mawe ali ayageuze  yawe mkate ajipatie chakula kwa ajili ya uzima wake  mwenyewe. Mjaribu aliileta fursa ili Yesu aitumie   Imeandikwa James & Frida Kalekwa 16  kujipatia majibu ya maswali yake matatu yaliyokuwa  yakimkumba kwa wakati huo.  Kitu kingine ninachotaka ukione hapa ni ule mstari wa  kwanza “Kisha Yesu alipandishwa na Roho  nyikani…”. Aliyempelekea kwenye hayo “matatizo na  changamoto” za wakati huo alikuwa ni Roho Mtakatifu,  hivyo mjaribu alitamani kutatua matatizo hayo!  Mungu akusaidie uone jambo hili. Ni kama vile Roho  Mtakatifu alikusudia kumuangamiza Yesu kwa  kumsababisha ashinde njaa kwa muda wa siku  arobaini mchana na usiku na kumuweka eneo  lisilofikiwa na huduma za kijamii. Ni kama vile  mjaribu alikuwa anampenda sana Yesu kiasi cha  kutaka kumsaidia na kumtoa kwenye matatizo na  changamoto hizo.   Imeandikwa James & Frida Kalekwa 17  Darasa kwa ajili yako  Moyoni mwangu ninawiwa kukuonyesha jambo hili  kwa waziwazi na si kukuachia kulitafuta mwenyewe  kwenye maelezo niliyoyatanguliza hapo awali.  Ukitazama kwa umakini utaona ya kwamba, Roho  Mtakatifu alimpeleka Yesu nyikani kwa ajili ya  kufunga, kukaa bila kula na kunywa, kwa muda wa  siku arobaini kwa lengo la kumuandaa kwa huduma ya  hadhara (public ministry) iliyokokuwa mbele yake.  Tafsiri yake ni kwamba, kwa Bwana Yesu ilikuwa ni  vigumu sana kuyaona na kuyafaidi matunda ya  kufunga na kuomba papo kwa hapo/ wakati huo huo  (immediately). Roho Mtakatifu aliratibu swala la la  maombi na kufunga kimkakati, yaani, matunda yake  yataonekana baada ya muda. Kwa maneno rahisi  alikuwa anamuandaa Yesu kwa ajili ya kesho yake leo.  Upande wa pili, mjaribu alileta hoja za kukidhi  mahitaji ya wakati huo huo (immediate gratification).  Ni watu wasio na muono wa kimkakati ambao  hutamani kuiandaa kesho yao ifikapo kesho. Yaani,  wako radhi kugeuza “ jiwe kuwa mkate” ili wapate  kushiba muda huu… akili zao hupiga kelele na  kusema “SASA!!!”  Imeandikwa James & Frida Kalekwa 18  Kumbuka:  ✓ Yesu alikuwa kwenye hali ya kiuhitaji na uhalisia  ulidhihirisha hivyo – kibaiolojia, kisayansi,  kijiografia, kieneo, kimazingira na hali.  ✓ Mjaribu alileta fursa ili kujibu mahitaji ya wakati ya  Yesu Kristo – usidhani shetani huja kwa sura na  mwonekano mbaya sana.  ✓ Roho Mtakatifu alimpitisha Yesu nyikani  kimkakati  ✓ Andaa kesho yako leo; kidhi mahitaji yajayo sasa!  Imeandikwa James & Frida Kalekwa 19  Sura ya Pili  Mgeuko wa Kimtazamo  Mathayo 4:4 “… mtu hataishi kwa mkate tu…”  Baada ya kutazama kwa upana wake muktadha wa  andiko hilo, uniruhusu nikusogeze hatua nyingine  katika ufahamu.  Baada ya kuwa ameletewa fursa ya kugeuza mawe  kuwa mikate kwa faida ya nafsi yake mwenyewe, Yesu  anajibu kwa namna ambayo huwa inanishtua sana  mimi binafsi.    Anajibu nje ya kile alichoulizwa ama mada  inayozungumziwa kwa wakati huo – mjaribu  anapoleta hoja ya mawe kuwa mikate, ni hoja ya  chakula. Ajabu na kweli Yesu anapangua hoja hiyo  kwa kuzungumzia neno la Mungu… Je, ni kwa  namna gani neno linaweza kuwa katika  mazungumzo ya chakula?    Majibu ya Bwana Yesu, kwa mtazamo wa  ukawaida, ni kama yamejaa uhafidhina/ushabiki   Imeandikwa James & Frida Kalekwa 20  (extremism). Kimsingi, anakinzana na uhalisia na  mtazamo wa kawaida wa uanadamu.  Sasa, ili uelewe vizuri alichokisema Yesu ni vyema  tukarudi nyuma kidogo kutengeneza ulewa wa pamoja  juu ya mwanadamu/mtu, kisha tutengeneze hatua  zetu kutoka huko kuuelekea mgeuko wa kimtazamo  ambao Yesu anauwasilisha kupitia majibu yake.  Mwanadamu/Mtu ni nani?  Mwanzo 2:7, “Bwana Mungu akamfanya mtu kwa  mavumbi ya ardhi, akampulizia puani pumzi ya uhai;  mtu akawa nafsi hai.”  Ninachotaka kukuonyesha ni hiki: mwanadamu ni  roho yenye nafsi inayoishi ndani ya mwili. Kwa hiyo  huwezi kumuongelea mwanadamu kwa kutenganisha  sehemu za uanadamu wake… Lazima uzungumzie  roho, nafsi na mwili kwa pamoja (holistic).  Kila sehemu ya mwanadamu huwa na chakula chake  kulingana na asili na utendaji wake. Mwili hula vyakula  vya wanga, vitamini, mafuta, maji n.k ili uwe na afya   Imeandikwa James & Frida Kalekwa 21  na utende sawasawa. Wakati nafsi hula taarifa kupitia  milango mitano ya fahamu na roho hula ibada. Ndani  ya kila mwanadamu huwa kuna shauku isiyoweza  kuelezeka juu ya uhitaji wa kushirikiana na ulimwengu  wa juu/roho (longing to communion with the  supernatural realm). Kila mwanadamu ana hilo  ombwe (vacuum) ndani yake ambalo hukidhiwa na  ibada tu. Swala la nani anamwabudu nani hiyo ni hoja  nyingine, lakini itoshe tu kukujulisha ya kwamba  mwandamu huilisha roho yake ibada.  Taswira 1. Sehemu za mwanadamu na vyakula vyake.  Mwili  Nafsi  Roho  •Wanga, vitamini,  mafuta, maji n.k  •Taarifa  •Ibada  Imeandikwa James & Frida Kalekwa 22  Vita ya kimitazamo (Paradigm war)  Baada ya kuwa umemuelewa mwanadamu kwa  mtazamo mpana (holistic perspetive) sawa sawa na  neno la Mungu, naomba kwa miwani hiyo tuyarejelee  mazungumzo baina ya Yesu na mjaribu.  Kwenye mjadala hu, ambao mimi binafsi huwa  ninaona vita kali sana ya kimitazamo, utagundua  mjaribu anamwendea Yesu na kumwambia: “…  amuru kwamba mawe haya yawe mikate…” kisha  kwenye mstari wa nne tunaona majibu ya Bwana Yesu  “…mtu hataishi kwa mkate tu, ila kwa kila neno  litokalo katika kinywa cha Mungu.”  Hebu nikuonyeshe hii mitazamo inayokinzana  kwenye mjadala huu kisha tupate wasaa wa  kuchanganua mambo:    Shetani alilenga kukidhi mahitaji ya Sehemu moja  tu ya mwanadamu, yaani mwili (mkate ni chakula  cha mwili peke yake) wakati Yesu alileta hoja ya  kulisha roho na nafsi – “… bali kwa kila neno”…  neno ni aina na njia mojawapo ya uwasilishaji wa  taarifa/habari. Pili, Yesu anasema “…litokalo  katika kinywa cha Mungu.” anazungumzia asili   Imeandikwa James & Frida Kalekwa 23  ya hilo neno! Asili yake ni Mungu – hapa  ninamaanisha siyo tu kwamba anayeliachilia neno  hilo ni Mungu bali aliyeliumba neno hilo ni  Mungu na linatokana naye!  Mfano: Bidhaa inaweza kutolewa na ndugu kutoka  Mwanza, Tanzania. Ilhali bidhaa hiyo hutengenezwa  au hutokana na mkoa wa Mtwara. Yaani unaweza  ukapokea zawadi ya vinyago kutoka Mwanza lakini  asili ya vinyago hivyo ni Mtwara.  Ninachotaka kukuonyesha ni kwamba Yesu  hakukusudia kumweleza shetani ya kwamba neno hilo  linatoka kwa Mungu bali pia linatokana (asili) na  Mungu… Ningekuwa ninafundisha kwa lugha ya  kiingereza ningeweza kusema “… not only that the  word is from God but also it is of God…”  Hii inatuongezea ushahidi ya kwamba Yesu  anatambulisha ile shauku ya kila mwanadamu  kuugusa/kushirikiana na ulimwengu wa roho.  Kwa mantiki hiyo basi, Yesu alikuwa akipiga vita sana  mtazamo wa kishetani wa kushughulika na mahitaji ya  mwanadamu kwa upande mmoja tu bila kumhudumia  mwanadamu kwa ukamilifu wake!  Imeandikwa James & Frida Kalekwa 24    Yesu anaonyesha kutambua kazi ya chakula  kwenye mwili lakini hauoni huo kuwa ndiyo  mwisho bali anaamua kuyatanua mawazo na  kuyapeleka nje ya boksi. “… mtu hataishi kwa  makate tu…”. Ukitazama kwa umakini  utang’amua ya kwamba Bwana Yesu hakuifutilia  mbali hoja ya mkate moja kwa moja bali  alionyesha inahitaji kujazilizwa. Yesu hasemi “mtu  hataishi kwa mkate…” bali twaona anaongeza  neno “tu”! Ninaamini Biblia yako imeandikwa  hivyo pia. Hilo neno “tu” ni ishara ya kutambua  ya kwamba mkate ni kwa ajili ya mwili wa  mwanadamu, lakini haishii hapo, ndipo anaamua  kutukaribisha kwenye viwango vya juu vya  kumtazama mwanadamu.    Yesu anatambulisha vipaumbele katika ujenzi wa  maisha kamilifu ya mwanadamu. Ili mtu aweze  kusimama na kuacha alama ya miguu kwenye  mchanga wa historia (footprint on the sand of  history), kuna namna ambayo mtu huyo anapaswa  kujengwa/kustawi… Kukua/kustawi kutoka  ndani kwenda nje (inside-out) wala si kutoka nje  kwenda ndani (outside-in) – nitalijadili hili katika  sura inayofuatia.   Imeandikwa James & Frida Kalekwa 25  Ushuhuda wa maisha yangu  Katika ukuaji wangu ndani ya wokovu, nilianza kupata  mwongozo wa kiungu ndani yangu kuhusu maisha  yangu ya utumishi hasa eneo la kuzalisha maarifa.  Katika umri wa miaka kumi na kitu nilianza  kujibidiisha kutafuta maarifa nikiamini ya kwamba  yananiandaa kufikia maono. Nilifikia hatua ya  kuchagua kutembea kwa miguu badala ya kupanda  usafiri wa umma na kutunza (saving) pesa niliyopewa  na wazazi wangu ili niweze kununua vitabu. Nikiwa  chuo kikuu, nikisomea shahada ya kwanza ya  Sosholojia, niliweza kutumia sehemu kubwa sana ya  pesa yangu na muda wangu mwingi kununua vitabu  na mikanda ya video (DVD) ya mafundisho.  Inawezekana kabisa nilikuwa miongoni mwa  wanafunzi wachache wa vyuo vikuu walio na shubaka  la vitabu na vitabu vingi ndani yake. Moyo wangu  ulishawishika mapema sana ya kwamba kwa kuiandaa  roho na nafsi yangu, siku za usoni nitaweza kuenenda  kwa urahisi sana kwenye maono na hasa eneo la  uandishi wa vitabu.  Haikunisumbua hata kidogo kutoa pesa kununua  vitabu vyenye gharama ya shilingi 50,000 -100,000   Imeandikwa James & Frida Kalekwa 26  (elfu hamsini mpaka laki moja) kwa kitabu kimoja  kwani nilikuwa nina uhakika na utendaji wa kujijenga  ndani ili kuyaathiri mambo ya nje.  Nilijifunza kanuni hii anayoisema Bwana Yesu… Kwa  maneno yangu binafsi huwa ninapenda kujisemea  “Mimi James sitaishi kwa mkate, matunda, wali,  mboga mboga, maji (unaweza kuongeza orodha wa  vyakula) TU, bali kwa KILA NENO litokalo katika  kinywa cha MUNGU.”  Kumbuka:  ✓ Mwanadamu ni roho yenye nafsi inayoishi ndani  ya mwili – kila sehemu ya mwanadamu ina  chakula chake.  ✓ Mtazamo wa kiungu ni kukutana na mahitaji ya  sehemu zote za mwanadamu (holistic  perspective)  ✓ Mtu mkomavu na mwenye kutenda mambo  makuu kwenye maisha hujengwa/hustawi  kutoka ndani kwenda nje (Inside-out)  Imeandikwa James & Frida Kalekwa 27  Sura ya Tatu:  Kutoka ndani kwenda nje  Kila ukionacho kikijidhihirisha kwenye maisha ya  mwanadamu yeyote ni matokeo ya kile  kinachoendelea ndani yake. Maisha yanayoonekana ni  matokeo ya maisha yasiyoonekana yaliyo ndani ya  mtu. Ndiyo kusema kile ukionacho ni matokeo tu!  Kila usomapo kitabu hiki na kukutana na neno  “ndani” ninatamani uelewe ni mjumuisho wa mambo  yafuatayo: mitazamo, imani, uelewa, mfumo fikra,  maoni n.k ambavyo hutokana na kile mtu alichowahi  kusikia, kuona, kusoma, kusimuliwa, kuaminishwa na  kuamini.  Kwa ujumla wake mambo haya ndiyo ambayo  huamua mwenendo wa maisha ya mtu. Haijalishi  ameokoka au la, bali inategemea “ndani” yake  amebeba nini.  Kitu anachokizungumza Yesu ili kujibu hoja za yule  mjaribu kimebeba mantiki hiyo. “...mtu hataishi kwa   Imeandikwa James & Frida Kalekwa 28  mkate tu; bali (ataishi) kwa kila neno litokalo katika  kinywa cha Mungu.” . Tafsiri yake ni kwamba “neno”  linauwezo wa kusababisha maisha ya mwanadamu  yeyote kusonga mbele, na si mkate (chakula) peke  yake kama vile ambavyo mjaribu (na watu wengi)  hudhani.  Unaweza kulitazama jambo hili kwa nanmna hii,  chakula kupitia mfumo wa umeng’enyaji, ndiyo  husababisha mwili wa mwanadamu kuwa vile ulivyo.  Kama huwa unafuatilia maswala ya afya na chakula  utakubaliana nami ya kwamba kuna vyakula ambavyo  huupatia mwili nguvu, vipo viletavyo joto kwenye  mwili, vipo vyenye kazi ya kuulinda mwili, vipo  vinahusika na ukuaji na uimarishaji wa mifupa na  kucha n.k. Hivyo basi, ukiouna mwili wa mwanadamu  uko njiani uwe na uhakika umekiona chakula! Kwa  maana ya uelewa huo, mwili wa mwanadamu ni  chakula!  Yesu anajibu hoja ya mkate kwa hoja ya neno la  Mungu. Kwa haraka unaweza kudhania vitu hivi  havina uhusiano wowote. Maadamu Yesu ametumia  neno la Mungu mahala pa mkate, ni hekima kutaka  kutafuta kujua uhusiano uliopo.   Imeandikwa James & Frida Kalekwa 29  Neno la Mungu, ni chakula kwenye roho na nafsi ya  mwanadamu! Kiutendaji, mwanadamu huakisi ni kwa  kiasi gani amejawa neno la Mungu ndani yake.  Umejawa na nini ndani yako?  Hebu nikuonyeshe jambo hili kwenye neno la Mungu  ili kuinua uelewa wako.  Mithali 4:23, “Linda moyo wako kuliko yote  uyalindayo; Maana ndiko zitokako chemchemi za  uzima.”  Neno la Mungu linatuagiza kulinda sana moyo na  sababu pekee inayotolewa na juu ya agizo hili ni  kwamba “…ndiko zitokako chemchemi za uzima”.  Kwa hiyo, uzima wa maisha ya mtu hutokea ndani ya  moyo wake. Kwenye moyo wa mtu ndiko iliko hazina  ya maisha yake yote. Kama huwa unatunza pesa  kwenye benki au taasisi yoyote ya kifedha, natambua  unajua ya kwamba kinachoamua uchukue kiasi gani  kutoka kwenye hazina yako ni kile kilichomo ndani ya  hazina hiyo na siyo uhitaji wako binafsi. Hebu  nikutazamishe tena eneo jingine.  3Yohana 1:2, “Mpenzi naomba ufanikiwe katika  mambo yote na kuwa na afya yako, kama vile roho  yako ifanikiwavyo.”  Imeandikwa James & Frida Kalekwa 30  Neno la Mungu linaiweka kanuni hii ya mafanikio ya  kwamba mambo yote na afya yako yanaamuliwa na  mafanikio ya roho yako “…kama vile…” yaani kwa  kiwango, kiasi, kasi, mwenendo uleule wa roho yako.  Kitu kinachotambulishwa na neno la Mungu ni  kwamba hatuwezi kufanikiwa zaidi ya vile  tunavyofanikiwa ndani yaetu! Mungu akusaidie  kukamata jambo hili kwa wepesi.  Je, umegundua neno la Mungu halijatenganisha  maeneo baadhi ya kimaisha ambayo huamuliwa na  mafanikio ya ndani? Umegundua hilo? “… ufanikiwe  katika mambo yote…” Maana yake ni kwamba  hakuna hata eneo moja ambalo unaweza kupiga hatua  yoyote ya maana pasipo msaada wa neno la Mungu  kufanikisha roho yako.  Uniruhusu nikuchukue kwenye andiko jingeni tena ili  tujifunze pamoja.  Mithali 23:7a, “Maana aonavyo nafsini mwake,  ndivyo alivyo….”  Kitu ninachotaka kusisistiza kwako ni kwamba uko  jinsi ulivyo kwa sababu ya vile ulivyo ndani yako. Kwa  mantiki hiyo basi, kinachoanza kufanikiwa, kustawi,   Imeandikwa James & Frida Kalekwa 31  kukua, kuendelea ni “ndani” mwako kisha mafanikio  hayo ya ndani huanza kujidhihirisha kwa nje.  Kuna wakati Yesu alifundisha jambo ambalo linaakisi  kanuni hii:  Mathayo 12:35,"Mtu mwema katika akiba njema  hutoa mema; na mtu mbaya katika akiba mbaya hutoa  mabaya."  Swali kwako, umejaza nini ndani yako? Umejawa na  taarifa gani? Umejawa na ibada gani? Hazina hiyo  uliyoitunza ndani yako ndiyo huamua jinsi ulivyo sasa!  Huwezi kutoa tofauti na ulichowekeza ndani yako.    Hoja ya msingi ya Yesu  Yesu anamjibu mjaribu ya kwamba “mtu hataishi kwa  mkate tu, bali kwa kila neno litokalo katika kinywa cha  Mungu” Hii inatupa kutambua ya kwamba Yesu  alikuwa akitembea na kanuni kubwa za maisha  (principle-centred). Anajenga hoja mbele ya mjaribu  ya kwamba kile kilichomo ndani ya mwanadamu  ndiyo huamua mwenendo wa maisha. Yaani, kujawa   Imeandikwa James & Frida Kalekwa 32  na neno la Mungu, ndiyo huamua nini kitokee kwenye  maisha ya nje.  Wakati mjaribu alikusudia kujenga hoja na kuisimamia  ya kwamba iwapo Yesu (mtu) atakula  “mkate/chakula”, shibe ya mwili itaamua hali (status)  yake ya ndani! Hiyo ndiyo huitwa nje kwenda ndani  (outside-in)… Hakuna matokeo yadumuyo katika  hiyo!  Hebu nikuonyeshe eneo moja kwenye maandiko  matakatifu:  Mwanzo 3:4-5, “Nyoka akamwambia mwanamke,  Hakika hamtakufa, kwa maana Mungu anajua ya  kwamba siku mtakayokula matunda ya mti huo,  mtafumbuliwa macho, nanyi mtakuwa kama Mungu,  mkijua mema na mabaya.”  Hawa ndugu wapenzi, waliumbwa kwa mfano  (mfanano wa Mungu) na walikuwa na ushirika wa  karibu na Mungu – hiyo inaonyesha hali (status) yao  ya ndani. Ajabu na kushangaza, mjaribu anawajia na  kuwahakikisha kuongeza viwango vya ndani –  watakuwa kama Mungu! Lakini njia anayowaambia  kuitumia ili kuathiri maisha yao ya ndani ni ile ya  kutokea nje kwenda ndani (outside-in). Walipaswa   Imeandikwa James & Frida Kalekwa 33  kula tunda (kama ilivyokuwa mkate wakati wa Yesu) –  kimsingi hicho ni chakula. Na kwa kula chakula hicho  hali yao ya ndani itabadilika na kupanda kwenda  viwango vikubwa zaidi… Kilichotokea ni anguko  kubwa, kufukuzwa Edeni, kupoteza ushirika na  Mungu na kuleta laana kwenye uzao!  Huo ni ushahidi ya kwamba njia hiyo alishawahi kuleta  madhara makubwa sana kwa wanadamu na hivyo  isingeweza kuleta matokeo mazuri kwa Yesu pia!  Ndiyo hasa msingi wa hoja ya Yesu “…ila kwa kila  neno litokalo katika kinywa cha Mungu.”  Nikiwa mwanafunzi wa shule ya upili  Nilipookoka nikiwa ninasoma shule ya upili jijini  Mwanza iitwayo Mwanza Baptist Secondary School,  kuna baadhi ya waalimu wangu wazuri na wenye  kunipenda sana walijaribu kunishauri kuachana na  mambo ya kuokoka kwa vile wao wamekwishaona  madhara yake wakiwa shuleni na vyuoni. Baada ya  ushauri kutofanikiwa, walianza kutumia njia ya “name  and shame”. Kunitaja (mimi na ndugu wengine  waliookoka) mbele ya umati na kuanza kudhihaki na   Imeandikwa James & Frida Kalekwa 34  kuniaibisha. Ukweli ni kwamba, madai ya waalimu  wangu yalikuwa na uhalisia (facts). Ni kweli wanafunzi  wengi waliookoka walikuwa hawafanyi vizuri sana  kwenye masomo na huo ulikuwa ushahidi ya kwamba  ningeelekea huko pia. Ashukuriwe Mungu  nilijibidiisha kutafuta mafundisho hasa yahusianayo  na elimu na maneno yaliyotamkwa kinyume na mimi.  Mpaka ninahitimu masomo yangu katika shule hiyo,  kutofaulu kimasomo ilikuwa ni hadithi tu iliyoshindwa  kutimilika kwenye maisha yangu! Utukufu kwa Bwana  Yesu!  Ushauri wangu binafsi  Ili uone ustawi katika maeneo mbali mbali ya  kimaisha, ninakushauri utafute maarifa ya Mungu  kuhusiana na eneo husika. Unaweza kujikuta  unakutana na uangamivu kwenye eneo fulani la  kimaisha kwa sababu “watu wangu wanaangamizwa  kwa kukosa maarifa…”. Kuokoka ni mtaji, kwa hiyo  unapaswa kuukuza mtaji wako katika maeneo yote ya  kimaisha ili upate matokeo yadumuyo. Usikae chini  wala usikae kimya kusikiliza maoni ya watu au vikundi   Imeandikwa James & Frida Kalekwa 35  binafsi, bali tafuta neno la Mungu ili liwe msimamo  wa maisha yako… Kwa sababu  “IMEANDIKWA…”  Kumbuka:  ✓ Maisha ya nje ni udhihirisho wa  kinachoendelea ndani ya mtu.  ✓ Katika maeneo mbalimbali ya kimaisha mtu  huanza kufanikiwa ndani yake kisha  mafanikio hayo huamua mafanikio ya nje.  ✓ Kiwango cha neno ndani ya mtu katika  Nyanja fulani ndiyo huamua kiwango cha  mfanikio huko.  Mwito na Habari njema:  Imeandikwa James & Frida Kalekwa 36  Sikutamani kuhitimisha kitabu hiki pasipo  kukushirikisha ukweli ya kwamba kama haupendi hali  uliyo nayo sasa kwa ujumla au katika eneo fulani la  kimaisha, basi usife moyo, mambo yanaweza  kubadilika na kubadilishwa! Tumia muda wako  kujifunza neno la Mungu yaani Biblia na mafundisho  ya neno la Mungu kupitia machapisho au namna  zingine.  Pili, kama haujaokoka na moyoni mwako ungetamani  kuona mafundisho haya yanafanyika halisi kwenye  maisha yako. Huhitaji kujidanganya nafsi yako,  jisalimishe kwa Yesu Kristo upate mwanzo wa  usalama kamili wa maisha. Kuokoka si habari ya dini,  bali ni kuwa na uhusiano binafsi na Mungu. Kama  unahitaji kufanya hivyo, tafadhali chukua maneno  haya na uyaseme kwa kumaanisha kutoka moyoni  mwako:  Baba Mungu, asante kwa kunipenda ningali mwenye  dhambi. Nimesikia neno lako na kutambua ya  kwamba mimi ni mwenye dhambi hivyo ninatubu  dhambi zangu zote nilizokutenda kwa mawazo,  maneno na kwa matendo. Nina amini kwamba Yesu  Kristo alikufa msalabani kwaajili yangu na kwamba  yu hai kutoka kwa wafu. Muda huu ninamkabidhi  Yesu Kristo maisha yangu, awe Bwana na mwokozi  wa maisha yangu tangu sasa na maisha yangu yote.   Imeandikwa James & Frida Kalekwa 37  Asante Yesu kwa kuniokoa na kunipa uzima wa  milele. Ninaomba kupitia Jina la Yesu Kristo mwana  wa Mungu aliye hai. Amina!  Kama umesali sala hiyo, hongera kwa kuwa sasa  umeokoka!  Tafadhali uwe huru kutushirikisha juu ya uamuzi  wako wa kumfuata Yesu (Uamuzi bora kabisa ambao  mtu mwenye akili timamu anaweza kuufanya duniani).  Iwapo kuna ushuhuda wowote utokanao na usomaji  wa vitabu vyetu, au iwapo unataka kujua namna  unaweza kupata matoleo mengine ya vitabu au hitaji  la maombi au jambo lolote. Tushirikishe kwa  mawasiliano yafutayo:  Kingdom Impact Publishers  P.O. Box 1074  Mwanza, Tanzania  Email: kingdomimpactpublishers@gmail.com  Simu: +255 754 917 764  Imeandikwa James & Frida Kalekwa 38  Orodha ya maandiko ya msaada wa karibu:  Kuhusu Wokovu na Msamaha wa Mungu  Yohana 3:16-21; Yohana 15:13; Warumi 10:9-10; 1  Yohana 1:9; Matendo 4:12; Wakolosai 2:14-15;  Yohana 1:12; Warumi 1:16; 2 Wakorintho 5:17;  Waefeso 2:8-9  Kuhusu uchumi na fedha  2Korintho 8:9; Kumb 8:18; Mithali 13:11; Mithali  12:27; Mhubiri 7:12; Mithali 18:11; Wafilipi 4:19;  Malaki 3:10-12; Mithali 10:4; Mithali 3:9-10  Kuhusu elimu na taaluma  Mithali 4:13; Danieli 1:20; Zaburi 119:99; Mithali 1:7;  Isaya 28:9-10; Mithali 16:16; Mithali 9:10  Kuhusu familia na malezi ya watoto  Waefeso 5:25-31; 1Timotheo 5:8; Mithali 17:6;  Zaburi 127: 3-5; Waefeso 5:22-24; Waefeso 6:1-4;  Mithali 15:17; Mithali 22:6  Imeandikwa James & Frida Kalekwa 39