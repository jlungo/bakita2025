  SERIKALI  YA  MAPINDUZI  YA  ZANZIBAR  OFISI  YA  RAIS  NA  MWENYEKITI  WA  BARAZA  LA  MAPINDUZI  HOTUBA  YA  WAZIRI  WA  NCHI  OFISI  YA  RAIS  NA  MWENYEKITI  WA  BARAZA  LA  MAPINDUZI  MHESHIMIWA  DKT.  MWINYIHAJI  MAKAME  KUHUSU  MAKADIRIO  YA  MAPATO  NA  MATUMIZI  YA  FEDHA  YA  OFISI  YA  RAIS  NA  MWENYEKITI  WA  BARAZA  LA  MAPINDUZI  KWA  MWAKA  WA  FEDHA  2013/2014  KATIKA  BARAZA  LA  WAWAKILISHI,  ZANZIBAR  JUNI,  2013          Mheshimiwa  Spika,  naomba  kutoa  hoja  kwamba  Baraza  lako  Tukufu  likae  kama  Kamati  kwa  madhumuni  ya  kupokea,  kujadili  na  hatimae  kuidhinisha  makadirio  ya  mapato  na  matumizi  ya  fedha  ya  Ofisi  ya  Rais  na  Mwenyekiti  wa  Baraza  la  Mapinduzi     kwa  mwaka  wa  fedha  2013/2014.  Mheshimiwa  Spika,  naomba  nianze  kwa  kumshukuru  Mwenyezi  Mungu  mwingi  wa  rehema  kwa  kutuwezesha  kuwa  wazima  wa  afya  na  hivyo  kutekeleza  majukumu  yetu  yakiwemo  ya  kustawisha  maisha  ya  jamii  ya  Wazanzibari.  Mheshimiwa  Spika,  naomba  pia  kutumia  nafasi  hii  kumpongeza  Rais  wa  Zanzibar  na  Mwenyekiti  wa  Baraza  la  Mapinduzi,  Mheshimiwa  Dkt.  Ali  Mohamed  Shein  kwa  umahiri  wake  katika  kuiongoza  nchi  yetu.  Chini  ya  uongozi  wake,  Serikali  imeendelea  kutekeleza  Mipango  Mikuu  ya  Kitaifa  ikiwemo  MKUZA  II  na  Ilani  ya  Uchaguzi  ya  CCM  ya  -2015,  sambamba  na  ahadi  alizozitoa  kwa  wananchi  katika  nyakati  tofauti  na  hasa  wakati  wa  ziara  zake  Mikoani.  Utekelezaji  wa  mipango  hiyo,  imesaidia  Serikali  kutoa  huduma  muhimu  kwa  jamii  na  kuongeza  imani  ya  wananchi  kwa  Serikali  yao.  Mheshimiwa  Spika,  nakupongeza  wewe  binafsi  na  Naibu  wako  kwa  kuendelea  kuliongoza  Baraza  letu  Tukufu  kwa  mujibu  wa  kanuni  na  taratibu  tulizojiwekea.  Uvumilivu  wako  umekuwa  ni  mfano  katika  kuimarisha  demokrasia  ndani  ya  Baraza  hili.  Hata  hivyo,  uvumilivu  huo  haujawa  kikwazo  kwako  katika  kufikia  maamuzi  sahihi.  Aidha,  ninawapongeza  Naibu  Spika  na  Waheshimiwa  Wenyeviti  wa  Baraza  ambao  wanakusaidia  kuliendesha  Baraza  hili.  Ninawashukuru  pia  Waheshimiwa  Wawakilishi  wote  kwa  ushirikiano  mzuri  wanaonipa  katika  kutekeleza  majukumu  yangu  ya  kila  siku.  Hii  ni  Ofisi  inayowajumuisha  na  kuwaunganisha  jamii  na  wananchi  wote,  hivyo  mashirikiano  makubwa  kati  yenu  Waheshimiwa  Wawakilishi  na  Ofisi  hii  ni  suala  la  msingi  sana.  Mheshimiwa  Spika,  nampongeza  Mwenyekiti  wa  Kamati  ya  Kudumu  ya  Baraza  la  Wawakilishi  ya  Kusimamia  Ofisi  za  Viongozi  Wakuu,  Mheshimiwa  Hamza  Hassan  Juma,  Mwakilishi  wa  kuchaguliwa  wa  wananchi  wa  Jimbo  la  Kwamtipura  ambaye  pia  ni  Mwenyekiti  wa  Wenyeviti.  Nampongeza  sana  Mheshimiwa  Hamza  kwa  kuchaguliwa  tena  kuwa  Mwenyekiti  wa  Kamati  hii.  Naamini  umahiri  wake  katika  kuiongoza  Kamati  hii  katika  kipindi  kilichopita  ndio  kigezo  kikubwa  kilichowafanya  Waheshimiwa  Wajumbe  wa  Kamati  anayoiongoza  kumchagua  tena  kwa  kipindi  cha  pili  mfululizo.  Aidha,  napenda  kuchukua  fursa  hii  kuwapongeza  Waheshimiwa  Wajumbe  wote  walioteuliwa  kuingia  kwenye  Kamati  hii,  nawaahidi  kwamba  mimi  binafsi  pamoja  na  watendaji  wenzangu  wote  tutaendelea  kutoa  ushirikiano  wa  hali  ya  juu  kwao  kwa  kipindi  chote  cha  utendaji  wa  majukumu  yetu.  Mheshimiwa  Spika,  kwa  namna  ya  kipekee  naomba  niwapongeze  Wajumbe  wote  wa  Kamati  iliyopita  kwa  ushirikiano  waliouonesha  na  utekelezaji  mzuri  wa  kazi  zao.  Mafanikio  ya  Ofisi  yangu  yametokana  zaidi  na  miongozo  na  ushauri  wao  waliokuwa  wakitupatia  mara  kwa  mara.  Naamini  kwa  wale  Wajumbe  ambao  hawajarejea  katika  Kamati  hii,  kwa  kutumia  uzoefu  walioupata  katika  kipindi  cha  miaka  miwili  na  nusu,  wataendelea  kutoa  mchango  wao  mkubwa  katika  kufanikisha  ufanisi  wa  utendaji  wa  Ofisi  ya  Rais  na  Mwenyekiti  wa  Baraza  la  Mapinduzi.  Nitakuwa  sijatenda  haki  kama  sitompongeza  Mwenyekiti  wa  Kamati  ya  Kusimamia  Hesabu  za  Serikali  Mheshimiwa  Omar  Ali  Shehe  Mwakilishi  wa  Jimbo  la  Chake  Chake  kwa  kuchaguliwa  tena  kuiongoza  Kamati  hiyo  na  pia  nawapongeza  Waheshimiwa  Wajumbe  wote  wa  Kamati  hii.  Mheshimiwa  Spika,  siku  za  hivi  karibuni  kumejitokeza  wimbi  kubwa  la  baadhi  ya  wananchi  nchini  mwetu  kutotii  Sheria  za  nchi.  Watu  wengine  wamefikia  kuhatarisha  usalama  na  amani  ya  nchi,  kuwadhuru  wengine  na  hata  kufikia  kuuwawa.  Hali  hii  si  ya  kawaida  nchini  mwetu  na  ni  wajibu  wetu  sote  kuvipiga  vita  vitendo  vyote  vya  kihalifu.  Vile  vile,  ni  wajibu  wetu  sote  kulinda  amani  na  usalama  wa  nchi  yetu.  Uzoefu  wa  nchi  nyingi  umeonesha  kwamba  amani  ikipotea  si  rahisi  kuirejesha  tena  kwa  haraka  lakini  baya  zaidi  ni  matokeo  na  hasara  zinazoambatana  na  matokeo  ya  mifarakano.  Mheshimiwa  Spika,  kabla  sijamaliza  salamu  zangu  za  pongezi  naomba  kuchukua  fursa  hii  kumpongeza  kwa  dhati  Mwakilishi  wa  Jimbo  la  Bububu  Mheshimiwa  Hussein  Ibrahim  Makungu     kwa  kuchaguliwa  na  wananchi  wa  Jimbo  hili  kupitia  Chama  Cha  Mapinduzi.  Kuchaguliwa  kwake  kunaonesha  matumaini  waliyonayo  wananchi  wa  Jimbo  hilo  kwake  katika  kuwaletea  maendeleo.  B.  SHABAHA  YA  OFISI  YA  RAIS  NA  MWENYEKITI  WA  BARAZA  LA  MAPINDUZI  Mheshimiwa  Spika,  Shabaha  kuu  ya  Ofisi  ya  Rais  na  Mwenyekiti  wa  Baraza  la  Mapinduzi  ni:  Kudumisha  Amani,  Ulinzi  na  Usalama  Kuwafanya  vijana  wawe  na  maadili  mema  na  mtazamo  wa  kujiajiri  wenyewe  Kustawisha  haki  za  Wanafunzi  waliohalifu  Sheria  Kutoa  Huduma  bora  kwa  Jamii  Kuimarika  kwa  Maendeleo  ya  Zanzibar  C.  MWELEKEO  WA  BAJETI  NA  MALENGO  YALIYOWEKWA  KWA  MWAKA  WA  FEDHA  WA  2013/2014  Mheshimiwa  Spika,  hotuba  ya  bajeti  ya  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  2013/2014  inatoa  muelekeo  wa  jumla  wa  utekelezaji  wa  mipango  ya  Idara  na  Taasisi  zilizo  chini  ya  Ofisi  ya  Rais  na  Mwenyekiti  wa  Baraza  la  Mapinduzi  zikiwemo  Mamlaka  za  Serikali  za  Mikoa  na  Serikali  za  Mitaa  pamoja  na  Idara  Maalum  za  SMZ.  Katika  hotuba  hii,  ili  malengo  na  utekelezaji  yaweze  kuonekana  vizuri  na  Waheshimiwa  Wajumbe  nimeamua  kwa  makusudi  kuweka  viambatanisho  vinavyoeleza  kwa  ufasaha  kwa  njia  ya  vitabu  mambo  yafuatayo:  Utekelezaji  wa  Maagizo  ya  Wajumbe  wa  Baraza  la  Wawakilishi  Yaliyotolewa  Wakati  wa  Kuwasilisha  Bajeti  ya  Ofisi  ya  Rais  na  Mwenyekiti  wa  Baraza  la  Mapinduzi  Juni  ,  Utekelezaji  wa  Malengo  ya  Bajeti  ya  Serikali  za  Mitaa  kwa  mwaka  wa  fedha  2012/2013  na  Malengo  ya  Bajeti  kwa  mwaka  wa  fedha  2013/2014  na,  Maelezo  ya  Bajeti  Inayotumia   Program  Based  Budget      Kwa  Mwaka  wa  Fedha  2013/2014  Katika  Baraza  la  Wawakilishi.  Mheshimiwa  Spika,  kufuatia  uamuzi  wa  Serikali  wa  kutaka  kubadilisha  mfumo  wa  bajeti  wa  sasa  wa   Line  Budget  Item   kwenda   Program  Based  Budget    ,  Ofisi  yangu  imeanza  maandalizi  hayo  kwa  kupanga  shughuli  zote  za  mwaka  ujao  katika  programu  nne.  Programu  hizo  ni:  Programu  ya  Ushirikiano  wa  Kikanda,  Kimataifa  na  Wazanzibari  Wanaoishi  nje  ya  nchi,  Programu  ya  Uongozi  na  Utawala  wa  Tawala  za  Mikoa  na  Serikali  za  Mitaa,  Programu  ya  Mipango  ya  Ulinzi  na  Huduma  za  Urekebishaji  na  Uwezeshaji  Kiuchumi  na  Programu  ya  Usimamizi  na  Utawala  Katika  Ofisi  ya  Rais  na  Mwenyekiti  wa  Baraza  la  Mapinduzi.  Muundo  wa  PBB  unaonekana  katika  Kiambatanisho  Nambari  1.  Mheshimiwa  Spika,  kutokana  na  Programu  nilizozitaja  hapo  juu,  Ofisi  yangu  inaazimia  kutekeleza  malengo  makuu  matano  ambayo  ni  kuimarisha  Ulinzi  na  Usalama,  Kuwafanya  vijana  wawe  na  maadili  mema  na  mtazamo  wa  kujiajiri  wenyewe,  kuimarisha  Utawala  Bora  na  Haki  za  Binaadamu,  kuongeza  ufanisi  wa  ukusanyaji  wa  mapato  na  ushirikishwaji  wa  Wazanzibari  walioko  nje  katika  maendeleo  ya  Zanzibar.  Kwa  ufafanuzi  zaidi  angalia  Kiambatanisho  Nambari  2.  Mheshimiwa  Spika,  ifikapo  Januari  mwakani,  nchi  yetu  itaadhimisha  Miaka  50  ya  Mapinduzi  Matukufu  ya  Zanzibar  ambayo  yaliasisiwa  na  Jemedari  Hayati  Mzee  Abeid  Amani  Karume,  Rais  wa  Kwanza  wa  Serikali  ya  Mapinduzi  ya  Zanzibar  yakiwa  na  lengo  la  kumkomboa  Mzanzibari  kutoka  katika  madhila  ya  Wakoloni.  Mapinduzi  hayo,  yameiwezesha  Zanzibar  kupiga  hatua  kubwa  katika  nyanja  za  kiuchumi,  kijamii  na  kisiasa.  Katika  kufanikisha  maadhimisho  hayo,  Ofisi  ya  Rais  na  Mwenyekiti  wa  Baraza  la  Mapinduzi  imejipanga  kutekeleza  shughuli  mbali  mbali  kupitia  Idara  na  Taasisi  zake.  Miongoni  mwa  mambo  ambayo  Ofisi  inatarajia  kuyatekeleza  ni  kuandaa  na  kurusha  hewani  vipindi  mbali  mbali  vya  TV  na  Redio  vinavyoelezea  mafanikio  ya  Miaka  50  ya  Mapinduzi  ya  Zanzibar  na  kuzindua  na  kuweka  mawe  ya  msingi  katika  miradi  mbali  mbali  ya  maendeleo  ya  wananchi  Mikoani.  Mheshimiwa  Spika,  Ofisi  itafanya  tathmini  ya  vyanzo  vya  mapato  vya  Idara  Maalum  za  SMZ  ambayo  itatoa  mapendekezo  ya  kuimarisha  misingi  ya  ukusanyaji  wa  mapato  na  kuvitambua  vyanzo  vyote  vya  mapato  kwa  usahihi.  Aidha,  Ofisi  yangu  inaendelea  kuvifanyia  mapitio  vyanzo  vya  mapato  vya  Serikali  za  Mitaa  sambamba  na  kutayarisha  upya  Sheria  ya  Serikali  za  Mitaa  ambayo  itaelekeza  kwa  uwazi  utaratibu  bora  wa  ukusanyaji  mapato  katika  Serikali  za  Mitaa  pamoja  na  kuainisha  vyanzo  vya  mapato  yake.  Mheshimiwa  Spika,  kwa  kushirikiana  na  Ofisi  ya  Rais,  Fedha,  Uchumi  na  Mipango  ya  Maendeleo,  tunakusudia  kuharakisha  mchakato  wa  ukusanyaji  wa  Kodi  ya  Mali  (Property  Tax),  kurasimisha  kisheria  ada  zinazokusanywa  na  Masheha  na  utozaji  wa  ada  wa  vitambulisho  vya  wageni.  Kwa  hatua  ya  awali,  Wataalamu  wa  Serikali  za  Mitaa  wamefanya  ziara  ya  kimafunzo  Jijini  Dar  es  Salaam  Wilaya  ya  Ilala  kujifunza  juu  ya  utaratibu  bora  wa  ukusanyaji  wa  Kodi  ya  Mali.  Kimsingi,  Halmashauri  ya  Wilaya  ya  Ilala  imekubali  kushirikiana  nasi  na  kubadilishana  utaalamu  katika  kufanikisha  zoezi  hili.  Mheshimiwa  Spika,  Serikali  inaandaa  utaratibu  wa  kuanzisha  Shirika  litakalosimamia  Miradi  ya  Idara  Maalum.  Aidha,  Serikali  inategemea  kufanya  marekebisho  ya  Sheria  ya  Idara  Maalum  ya  Kikosi  cha  Zimamoto  na  Uokozi  ili  kuweka  ulazima  kwa  vyombo  vya  moto  vya  biashara  kuwa  na  vifaa  vya  kuzimia  moto  na  kufanyiwa  ukaguzi  na  Kikosi  cha  Zimamoto  na  Uokozi.  Azma  hii  itakapoanza  kutekelezwa,  inakusudia  kuongeza  usalama  wa  kujikinga  na  majanga  ya  moto.  Mheshimiwa  Spika,  Mikoa  itatoa  kipaumbele  katika  kutumia  ulinzi  shirikishi  ili  kuhakikisha  kuwa  uhalifu  unapungua  katika  mitaa  na  vijiji.  Aidha,  Serikali  inakusudia  kuweka  mfumo  maalum  wa  kamera  za  ulinzi     sambamba  na  kuweka  taa  za  kuongozea  gari  katika  baadhi  ya  barabara.  Kwa  hatua  za  mwanzo,  maeneo  ya  Malindi,  Mkunazini  na  Kwamchina  Mwanzo  yatashughulikiwa.  Mpango  huu  utakuwa  chini  ya  Wizara  ya  Mawasiliano  na  Miundombinu  kwa  kushirikiana  na  Ofisi  ya  Mkoa  wa  Mjini  Magharibi.  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  itaendesha  utafiti  unaokusudia  kuangalia  kwa  umakini  majukumu  ya  Sheha  katika  mfumo  wa  mageuzi  ya  Serikali  za  Mitaa.  Hii  itasaidia  katika  zoezi  la  kupanga  majukumu  ya  Serikali  Kuu  na  Serikali  za  Mitaa  katika  muundo  mpya  wa  Serikali  ambao  unalenga  kupunguza  baadhi  ya  madaraka  kutoka  Serikali  Kuu  kwenda  kwa  wananchi  (Decentralization  by  Devolution)  ili  kurahisisha  utoaji  wa  huduma  kwa  jamii.  Mheshimiwa  Spika,  utendaji  kazi  katika  ngazi  za  Mikoa  na  Wilaya  nao  utaimarishwa  ili  kuweza  kutoa  huduma  bora  kwa  jamii,  azma  hiyo  inaenda  sambamba  na  uwepo  wa  vitendea  kazi  katika  Taasisi  hizo.  Jumla  ya  gari  kumi  na  moja  zitanunuliwa  katika  mwaka  wa  fedha  wa  /2014,  gari  hizo  zitasaidia  sana  katika  kazi  za  usimamizi  na  ufuatiliaji  wa  shughuli  mbali  mbali  zinazotekelezwa  katika  ngazi  za  Wilaya  na  Mikoa.  Aidha,  Ofisi  inaazimia  kuwawekea  mazingira  bora  ya  makaazi  Viongozi  wa  Mikoa  na  Wilaya  kwa  kuanza  ujenzi  na  kuzifanyia  matengenezo  makubwa  nyumba  wanazoishi.  Jumla  ya  TZS.     milioni  zimetengwa  kwa  kazi  hiyo  ya  ujenzi  na  matengenezo  ya  nyumba  za  Wakuu  wa  Mikoa  na  Wilaya  pamoja  na  Ofisi  zao.  Mheshimiwa  Spika,  kwa  muda  mrefu  sasa  suala  la  kuwa  na  eneo  la  kudumu  la  kutupia  taka  limekuwa  ni  tatizo  kubwa.  Napenda  kuliarifu  Baraza  lako  Tukufu  kuwa  hivi  sasa  Serikali  imo  katika  hatua  za  mwisho  za  kukabidhiwa  eneo  la  kudumu  la  kutupia  taka  lilioko  Kibele  Wilaya  ya  Kati  ambalo  lina  ukubwa  wa  hekta  15.  Hatua  za  kupimwa  na  kupatiwa  hatimiliki  kwa  kushirikiana  na  Wizara  ya  Ardhi,  Makaazi,  Maji  na  Nishati  zinaendelea  vizuri.  Kupatikana  eneo  hilo  kutatatuwa  tatizo  sugu  la  kukosekana  eneo  la  kudumu  la  kutupa  taka  zinazozalishwa  katika  Manispaa  ya  Zanzibar  na  maeneo  jirani.  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  imekuwa  ikiendelea  na  juhudi  za  kuimarisha  usafi  katika  Manispaa  ya  Zanzibar  ambapo  utaratibu  maalum  utaandaliwa  wa  kusafisha  Mji  wakati  wa  usiku  ambao  utatoa  wasaa  mzuri  wa  wasafishaji  kuweza  kuusafisha  Mji  kwa  urahisi  na  kwa  utulivu  mkubwa.  Zoezi  hili  litakuwa  rahisi  baada  ya  kupatikana  kwa  taa  katika  barabara  zetu.  Baraza  la  Manispaa  litaendelea  na  utaratibu  wa  kuwaondoa  watu  wanaofanya  biashara  kiholela  katika  maeneo  yasiyoruhusiwa,  pia  kutenga  maeneo  kwa  ajili  ya  wafanyabiashara  wadogo  wadogo.  Mheshimiwa  Spika,  baada  ya  kuonesha  mafanikio  makubwa  ya  mradi  wa  majaribio  wa  uwekaji  wa  taa  za  barabarani  wenye  kutumia  nguvu  za  jua  ambao  ni  ufadhili  wa  Serikali  ya  Jamhuri  ya  Watu  wa  China,  Serikali  ya  Mapinduzi  ya  Zanzibar  inaendelea  na  mazungumzo  na  Serikali  ya  Jamhuri  ya  Watu  ya  China  kwa  kuanza  awamu  ya  pili  ya  Mradi  huu  ambao  utahusisha  barabara  ya  Kiembe  Samaki  hadi  Mnazi  Mmoja,  Kiembe  Samaki  hadi  Mwanakwerekwe,  Amani  hadi  Mtoni  na  Mtoni  hadi  Malindi.  Aidha,  barabara  za  Mji  wa  Chake  Chake  nazo  zimeingizwa  katika  mpango  huu.  Mheshimiwa  Spika,  matayarisho  ya  utekelezaji  wa  mradi  wa  Mpango  wa  Kuimarisha  Huduma  za  Miji  Zanzibar  (Zanzibar  Urban  Service  Program     ZUSP),  awamu  ya  kwanza  (Hatua  ya  maandalizi)  imefikia  asilimia  97.  Katika  awamu  hiyo,  jumla  ya  Washauri  Elekezi  wanane  wametafutwa  ambao  watashiriki  katika  utekelezaji  wa  kazi  mbali  mbali  zilizopangwa  kufanyika  katika  maeneo  ya  Manispaa  ya  Mji  wa  Zanzibar  na  Mabaraza  ya  Miji  ya  Pemba  (maelezo  ya  kina  yapo  katika  kiambatanisho  nambari  14).  Mheshimiwa  Spika,  awamu  ya  pili  ya  mradi  wa  ZUSP  (Hatua  ya  utekelezaji)  imefikia  asilimia  30  inayojumuisha  shughuli  za  ujenzi  na  upatikanaji  wa  vifaa  imeanza  kutekelezwa  kwa  kuzingatia  sehemu  kuu  tatu  ambazo  ni  kupatikana  kwa  Washauri  Elekezi  wa  Mradi  (Consultancy  Services),  shughuli  za  ukarabati  na  ujenzi  wa  miundombinu  (Physical  Works)  na  ununuzi  wa  vifaa.  Miongoni  mwa  vifaa  vilivyonunuliwa  hadi  sasa  ni  gari  tano  aina  ya   Double  Cabin   za  Wakuu  wa  Idara  za  Baraza  la  Manispaa  na  gari  nne  za  Mabaraza  ya  Miji  Pemba  pamoja  na  Idara  ya  Uratibu  Pemba,  vespa  25,  pikipiki  saba,  magari  matatu  ya  kuchukulia  vikapu  vya  taka  kwa  Mabaraza  ya  Miji  Pemba,  gari  moja  ya  Idara  ya  Mipango  Miji,  gari  moja  ya  kuchukulia  maji  machafu  ya  Mabaraza  ya  Miji  Pemba  na  vitendea  kazi  vikiwemo  kompyuta,  samani,  printer,  projector  na  scanner.  Jumla  ya  programu  tano  zitaanza  kutekelezwa  katika  mwaka  unaokuja  baada  ya  taratibu  za  mikataba  na  upatikanaji  wa  Wakandarasi  kukamilika.  Mheshimiwa  Spika,  Programu  zinazotarajiwa  kutekelezwa  ni  pamoja  na  ujenzi  na  ukarabati  wa  msingi  wa  maji  ya  mvua  katika  mitaa  ya  Sebleni  na  Ziwa  la  Kwa-Binti  Hamrani  ambao  utekelezaji  wake  utaanza  mwezi  Januari  2014.  Programu  ya  uwekaji  taa  za  barabarani  katika  maeneo  ya  Shangani,  Mkunazini,  Kiponda  na  Amani     Kwabiziredi,  utekelezaji  wake  utaanza  mwezi  Oktoba  2013.  Ukarabati  wa  jengo  la  Ofisi  Kuu  ya  Baraza  la  Manispaa  Darajani  na  ukarabati  wa  Karakana  ya  Saateni,  utekelezaji  wake  utaanza  mwezi  Agosti  Programu  ya  kuongeza  uwezo  wa  Baraza  la  Manispaa  itaanza  mwezi  Agosti  2013.  Aidha,  Programu  ya  uendelezaji  wa  Mpango  Mkuu  wa  Mji  inatarajiwa  kukamilika  katika  miezi  18  ijayo.  Mheshimiwa  Spika,  katika  kuimarisha  miundombinu  ya  kuzima  moto  katika  Kiwanja  cha  Ndege  cha  Kimataifa  cha  Abeid  Amani  Karume,  utaratibu  wa  kupata  eneo  jengine  kwa  ajili  ya  shughuli  za  kituo  cha  Kikosi  cha  Zimamoto  umekamilika  ambapo  kwa  sasa  eneo  jipya  limeshapatikana  na  michoro  ya  jengo  la  kituo  hicho  imeshatayarishwa.  Aidha,  katika  kukabiliana  na  tatizo  la  uhaba  na  uchakavu  wa  vifaa  vya  kuzimia  moto,  Kikosi  cha  Zimamoto  na  Uokozi  kimetiliana  saini  mkataba  na  Kampuni  ya  NN  Engeneering  ya  nchini  Uholanzi  kwa  ajili  ya  ununuzi  wa  magari  manne  ya  Zimamoto  na  vifaa  mbali  mbali  vya  uokozi  vyenye  thamani  ya  EURO  2,054,852.  Mheshimiwa  Spika,  mbali  na  juhudi  zinazochukuliwa  kuwahamasisha  Wazanzibari  wanaoishi  nje  ya  nchi  kuchangia  maendeleo  katika  sekta  za  Kijamii  na  Kiuchumi,  bado  juhudi  hizi  zinakabiliwa  na  changamoto  mbali  mbali.  Miongoni  mwa  Changamoto  hizo  ni:  Kutokuwepo  kwa  muongozo  wa  uratibu  wa  shughuli  za  maendeleo  zinazofanywa  na  Wazanzibari  wanaoishi  nje  ya  nchi,  kutokuwepo  kwa  mfumo  maalum  unaoratibu  utumaji  wa  fedha  kutoka  nje  na  kutokuwepo  kwa  mfumo  unaoratibu  utumiaji  mzuri  wa  rasilimali  walizonazo  Wazanzibari  wanaoishi  nje  ya  nchi  ikiwemo  fedha,  elimu,  utaalamu  na  teknolojia.  Katika  kutatua  changamoto  zilizotajwa  na  nyengine,  Ofisi  ya  Rais  na  Mwenyekiti  wa  Baraza  la  Mapinduzi  inaandaa  Sera  ya  Diaspora  ambayo  itatoa  miongozo  na  mikakati  itakayowashajihisha  Wazanzibari  wanaoishi  nje  ya  nchi  kushiriki  katika  mipango  ya  maendeleo  ya  kiuchumi  na  kijamii  ya  Zanzibar.  Sera  hiyo  ya  Diaspora  inatarajiwa  kukamilika  katika  mwaka  wa  fedha  wa  2013/2014.  Mheshimiwa  Spika,  itakumbukwa  kuwa  Serikali  ya  Mapinduzi  ya  Zanzibar  iliunda  Kamati  ya  kuchunguza  uendeshaji,  usimamizi  na  faida  zinazopatikana  kutoka  katika  Mradi  wa  Shamba  la  Mfano  la  Pamoja  linaloendeshwa  kwa  ubia  kati  ya  Serikali  ya  Mapinduzi  ya  Zanzibar  na  Serikali  ya  Misri.  Tayari  ripoti  ya  uchunguzi  imetolewa  ambapo  imeonesha  changamoto  mbali  mbali  zilizopo  katika  mradi  huo  na  imetoa  mapendekezo  juu  ya  namna  ya  kukabiliana  na  changamoto  hizo.  Ofisi  ya  Rais  na  Mwenyekiti  wa  Baraza  la  Mapinduzi  tayari  imeshaanza  kuyafanyia  kazi  mapendekezo  yaliyomo  kwenye  ripoti  hiyo  ambayo  yameoneshwa  katika  Kiambatanisho  Nambari  3.  Vile  vile,  Baraza  lako  Tukufu  liliunda  Kamati  Teule  ya  Kuchunguza  Utendaji  wa  Baraza  la  Manispaa  Zanzibar.  Naomba  kukujuilisha  rasmi  kwamba  Serikali  imeipokea  ripoti  ya  Kamati  hiyo  na  inaendelea  kuifanyia  kazi  na  itaiwasilisha  rasmi  taarifa  ya  utekelezaji  katika  kikao  kijacho  cha  Baraza  la  Wawakilishi.  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  wa  2013/2014,  itatekeleza  mradi  makhsusi  wa  Ukarabati  wa  Ikulu  Kuu  Zanzibar.  Jengo  hili  kwa  sasa  halipo  katika  hali  ya  kuridhisha  hasa  ukitilia  maanani  ni  jengo  lenye  umri  wa  miaka  108  lililojengwa  katika  mwaka  1905.  Kazi  ya  ujenzi  wa  kuzuia  mmong onyoko  nyuma  ya  Ikulu  ndogo  ya  Mkoani  nayo  itafanyika  sambamba  na  ujenzi  na  matengenezo  ya  nyumba  za  mapumziko  za  Micheweni  na  Chwaka.  Aidha,  Ofisi  itaendelea  kutekeleza  miradi  saba  ambayo  inatekelezwa  katika  mwaka  huu  wa  /2013.  Pia,  itatekeleza  mradi  wa  Mpango  wa  Kuimarisha  Huduma  za  Miji  Zanzibar  na   Capacity  for  Reform  Implementation  Management  Program   ambayo  kiutawala  inasimamiwa  na  Ofisi  ya  Rais  Fedha,  Uchumi  na  Mipango  ya  Maendeleo.  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  kupitia  Halmashauri  za  Wilaya,  Mabaraza  ya  Miji  na  Baraza  la  Manispaa  imejidhatiti  katika  suala  zima  la  kuimarisha  masoko  yetu.  Tayari  soko  la  Mombasa  limefunguliwa  upya,  halikadhalika  na  soko  la  Qatar  Chake  Chake  Pemba.  Serikali  inajitahidi  sana  kuongeza  huduma  za  masoko  kutokana  na  kuongezeka  kwa  mahitaji  ya  soko  kwa  wananchi.  Pia,  Serikali  inazingatia  kubadili  mwenendo  mzima  wa  uendeshaji  wa  masoko  kwa  kuongeza  muda  wa  kazi  wa  masoko  yote  baada  ya  kubainika  kwamba  sehemu  kubwa  ya  wafanyakazi  wanafanya  manunuzi  ya  mahitaji  yao  nyakati  za  jioni.  D.  MAPITIO  YA  UTEKELEZAJI  WA  MPANGO  WA  BAJETI  2012/2013  NA  MALENGO  KWA  MWAKA  2013/2014  Mheshimiwa  Spika,  baada  ya  utangulizi  wa  hapo  juu,  sasa  naomba  kueleza  utekelezaji  wa  malengo  ya  bajeti  ya  mwaka  2012/2013  pamoja  na  mwelekeo  wa  bajeti  ya  mwaka  wa  fedha  2013/2014  kwa  Idara  na  Taasisi  zilizo  chini  ya  Ofisi  ya  Rais  na  Mwenyekiti  wa  Baraza  la  Mapinduzi.  OFISI  YA  FARAGHA  YA  RAIS  Mheshimiwa  Spika,  Ofisi  ya  Faragha  ya  Rais  imeendelea  kuratibu  shughuli  za  kila  siku  za  Mheshimiwa  Rais,  kufuatilia  ahadi  na  maagizo  anayoyatoa  kwa  wananchi  na  Taasisi  mbali  mbali,  kusimamia  upatikanaji  wa  huduma  za  kila  siku  za  Mheshimiwa  Rais,  pamoja  na  kuweka  kumbukumbu  za  mazungumzo  ya  Mheshimiwa  Rais  na  viongozi  mbali  mbali  wakiwemo  Mabalozi.  Kadhalika,  Ofisi  imeweza  kuratibu  safari  za  ndani  na  nje  za  Mheshimiwa  Rais  na  Mwenyekiti  wa  Baraza  la  Mapinduzi  na  vile  vile  kutekeleza  jukumu  lake  la  utunzaji  na  ukarabati  wa  nyumba  zote  za  Ikulu  Unguja,  Pemba,  Dar  es  Salaam  na  Dodoma.  Nyumba  zilizopo  katika  dhamana  ya  Ofisi  hii  ni  Ikulu  Kuu  ya  Mnazimmoja,  Ikulu  ndogo  iliyopo  Kikwajuni,  Ikulu  ndogo  iliyopo  Migombani,  Ikulu  ndogo  iliyopo  Kibweni  na  Ikulu  ndogo  iliyopo  Mkokotoni.  Nyengine  ni  nyumba  ya  mapunziko  ya  Mazizini  I,  Mazizini  II  na  Bwefoum.  Aidha,  Ofisi  hii  ina  dhamana  ya  Ikulu  ndogo  iliopo  Chake  Chake  na  Mkoani  pamoja  na  Nyumba  ya  Mapumziko  ya  Micheweni.  Nyengine  ni  Ikulu  ndogo  ya  Laiboni  Mjini  Dar  es  Salaam,  Ikulu  ndogo  pamoja  na  nyumba  ya  Wageni  Mjini  Dodoma.  Aidha,  Ofisi  hii  imetekeleza  wajibu  wake  wa  kuwasiliana  na  vyombo  vya  habari  na  kutoa  taarifa  sahihi  za  Mheshimiwa  Rais  kwa  wakati  unaotakiwa  kwa  lengo  la  kuwafikishia  wananchi  na  wahusika  wote.  Vile  vile,  Ofisi  hii  inajukumu  la  kuwaendeleza  wafanyakazi  wake  kwa  kuwapatia  fursa  za  masomo  katika  vyuo  na  Taasisi  mbali  mbali  ndani  na  nje  ya  nchi.  Mheshimiwa  Spika,  kwa  mwaka  wa  fedha  2012/2013,  Ofisi  ya  Faragha  ilitengewa  jumla  ya  TZS  1,   milioni  kwa  ajili  ya  matumizi  ya  kawaida  ikiwemo  mishahara  na  hadi  kufikia  Machi  2013,  Ofisi  hii  iliingiziwa  TZS  1,   milioni  sawa  na  asilimia     ya  makadirio.  Mheshimiwa  Spika,  Ofisi  ya  Faragha  imetekeleza  vizuri  jukumu  lake  la  kutoa  huduma  kwa  Mheshimiwa  Rais  na  wageni  rasmi  mbali  mbali.  Katika  kipindi  hiki,  Mheshimiwa  Rais  amekutana  na  kufanya  mazungumzo  na  mabalozi  na  viongozi  kadhaa  kutoka  nchi  mbali  mbali  kama  inavyoonekana  katika  Kiambatanisho  Nambari  4.  Mazungumzo  hayo  yalilenga  kuimarisha  urafiki  kati  ya  Zanzibar  na  nchi  hizo,  pia  kuongeza  juhudi  za  Serikali  ya  Mapinduzi  ya  Zanzibar  katika  kutafuta  maendeleo  ya  haraka  kwa  wananchi  wake  na  kwa  jumla  yalijumuisha  sekta  zote  za  uchumi,  siasa  na  ustawi  wa  jamii.  Wengi  wa  wageni  hao,  wamevutiwa  sana  na  jitihada  zinazochukuliwa  na  Serikali  ya  Mapinduzi  ya  Zanzibar  katika  kukuza  uchumi  na  kuimarisha  umoja,  amani,  utulivu  na  mshikamano.  Kutokana  na  juhudi  hizo  viongozi  hao  wamekuwa  wakiunga  mkono  na  kutoa  ushirikiano  wao  katika  juhudi  za  kuleta  maendeleo  kwa  njia  mbali  mbali  ikiwemo  kuhamasisha  wawekezaji  kutoka  katika  nchi  zao  kuja  kuwekeza  Zanzibar.  Mheshimiwa  Spika,  katika  mwaka  wa  fedha  unaomalizika,  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  amefanya  ziara  mbili  katika  nchi  za  Mashariki  ya  Mbali  zenye  mafanikio  makubwa.  Katika  mwezi  wa  Novemba,  2012  alitembelea  Jamhuri  ya  Kisoshalisti  ya  Vietnam  na  hivi  karibuni,  katika  mwezi  wa  Mei,  2013  alitembelea  Jamhuri  ya  Watu  wa  China.  Katika  ziara  yake  ya  Vietnam,  Mheshimiwa  Dk.  Ali  Mohamed  Shein  alikutana  na  Mheshimiwa  Truong  Tan  Sang,  Rais  wa  Jamhuri  ya  Kisoshalisti  ya  Vietnam,  Mheshimiwa  Bibi  Nguyen  Thi  Doan,  Makamu  wa  Rais  wa  nchi  hiyo  na  Mheshimiwa  Nguyen  Tan  Dung,  Waziri  Mkuu  wa  Jamhuri  ya  Kisoshalisti  ya  Vietnam  pamoja  na  viongozi  wa  Taasisi  mbali  mbali  nchini  humo.  Ziara  hiyo  ilikuwa  ni  ya  mafanikio  kwani  ujumbe  wa  Zanzibar  ulijifunza  namna  ambavyo  nchi  ya  Vietnam  imeweza  kupiga  hatua  kubwa  ya  kujiletea  maendeleo  katika  muda  mfupi  ikiwemo  kuzalisha  mpunga  kwa  wingi.  Vile  vile,  Zanzibar  ilifaidika  kwa  kuona  na  kufikia  maelewano  ya  kushirikiana  katika  shughuli  mbali  mbali  za  kiuchumi  katika  sekta  ya  kilimo  hasa  uimarishaji  wa  ukulima  wa  mpunga  kwa  njia  za  kisasa  na  kukubaliana  na  Wizara  ya  Kilimo  na  Maendeleo  ya  Vijijini  ya  Vietnam  iwe  na  ushirikiano  wa  karibu  na  Wizara  ya  Kilimo  na  Mali  Asili  ya  Zanzibar.  Aidha,  wataalam  wa  kilimo  na  Uvuvi  wa  Vietnam  watembelee  Zanzibar  na  kutoa  ushauri  wao  wa  kitaalamu.  Maeneo  mengine  ambayo  Vietnam  itashirikiana  na  Zanzibar  ni  katika  sekta  ya  Uwezeshaji  Wananchi  Kiuchumi  ambapo  wananchi  watashajihishwa  kufuga  samaki  na  mazao  ya  baharini  kupitia  vikundi  vya  ushirika  pamoja  na  kunyanyua  shughuli  za  akina  mama  wajasiriamali.  Ujumbe  wa  Zanzibar  ulitumia  ziara  hiyo  kuitangaza  Zanzibar  kwa  wawekezaji  wa  nchi  hiyo.  Mheshimiwa  Spika,  katika  ziara  yake  katika  Jamhuri  ya  Watu  wa  China,  Mheshimiwa  Rais  alipata  fursa  ya  kukutana  na  kufanya  mazungumzo  na  Rais  wa  Jamhuri  ya  Watu  wa  China  Mheshimiwa  Xi  Jinping  kwa  mara  ya  pili  ndani  ya  mwaka  huu,  baada  ya  kukutana  nae  mjini  Dar  es  Salaam  mnamo  mwezi  wa  Machi,  mwaka  huu.  Katika  mazungumzo  yao  yaliyotawaliwa  na  hisia  za  kirafiki  na  kindugu,  viongozi  hao  walizungumzia  na  kukubaliana  juu  ya  uimarishaji  wa  uhusiano  wa  kihistoria  uliodumu  tokea  mwaka  1964,  ulioanzishwa  na  Hayati  Mwalimu  Julius  Kambarage  Nyerere,  Marehemu  Mzee  Abeid  Amani  Karume  na  Mwenyekiti  Mao  TseTung.  Vile  vile,  Jamhuri  ya  Watu  wa  China  imesisitiza  kuendeleza  urafiki  wake  na  Zanzibar  pamoja  na  kukuza  ushirikiano  katika  nyanja  za  kiuchumi  na  kijamii  zikiwemo  sekta  za  kilimo,  uvuvi,  afya,  mafunzo  mbali  mbali,  utafiti  na  utalii.  Aidha,  miradi  kadhaa  ya  maendeleo  illizungumzwa.  Vile  vile,  Mheshimiwa  Rais  alitumia  fursa  hiyo  kuelezea  kwamba  Serikali  ya  Mapinduzi  Zanzibar  iliyo  katika  Muundo  wa  Serikali  ya  Umoja  wa  Kitaifa  ina  dhamira  ya  kweli  ya  kuwahudumia  na  kuwaletea  maendeleo  wananchi  wake  ambao  wanaishi  kwa  amani  na  utulivu  Mheshimiwa  Spika,  Wakati  huo  huo,  Mheshimiwa  Rais  alikutana  na  kufanya  mazungumzo  na  Mheshimiwa  Li  Yuamchao  Makamu  wa  Rais  wa  Jamhuri  ya  Watu  wa  China.  Pia,  Mheshimiwa  Rais,  alipata  heshima  kubwa  ya  kuwa  miongoni  mwa  viongozi  wa  nchi  nne,  Singapore,  Fiji,  Sri  Lanka  na  Zanzibar  katika  ufunguzi  rasmi  wa  maonesho  ya  kimataifa  ya  biashara  na  huduma  mjini  Beijing,  wakiwa  pamoja  na  Waziri  Mkuu  wa  Jamhuri  ya  Watu  wa  China  Mheshimiwa  Li  Keqiang.  Viongozi  wengine  ambao  Mheshimiwa  Rais  alipata  fursa  ya  kukutana  na  kuzungumza  nao  ni  pamoja  na  Naibu  Waziri  wa  Biashara  ambapo  Wizara  yake  ilitia  saini  makubaliano  ya  ujenzi  wa  kitengo  cha  wagonjwa  mahututi  katika  Hospitali  ya  Mnazi  Mmoja  na  utoaji  wa  mafunzo  kwa  maofisa  wa  habari  pamoja  na  maofisa  wa  bajeti  wa  Zanzibar.  Makubaliano  mengine  yaliyotiwa  saini  ni  ushirikiano  katika  Sayansi  na  Teknolojia  ya  Baharini  ikiwemo  utafiti  wa  kisayansi  katika  bahari.  Vile  vile,  alikutana  na  Kiongozi  wa  Mji  wa  Nanjing  katika  jimbo  la  Jiangsu  Mheshimiwa  Li  Xueyong  pamoja  na  madaktari  waliowahi  kufanya  kazi  Zanzibar  kwa  miaka  tofauti  ambapo  suala  la  kuwapeleka  wagonjwa  kutoka  Zanzibar  katika  hospitali  ya  Drum  Tower  lilizungumzwa.  Katika  mazungumzo  yake  na  Meya  wa  Mji  wa  Xiamen  katika  jimbo  la  Fujian,  Mheshimiwa  Liu  Keqing  ilikubalika  kwamba  Jimbo  hilo  litaleta  Zanzibar  ujumbe  wa  Viongozi  wa  Jimbo  na  makampuni  mbali  mbali  hivi  karibuni,  kwa  ajili  ya  hatua  za  uwekezaji  na  mashirikiano  katika  maeneo  mbali  mbali.  Aidha,  Mheshimiwa  Rais  alikutana  na  viongozi  wa  makampuni  na  Taasisi  mbali  mbali  yakiwemo  Mashirika  yanayojishughulisha  na  ujenzi,  utalii  na  mahoteli,  usafiri  wa  baharini,  uvuvi,  teknolojia  na  viwanda  ambapo  wote  wameonesha  moyo  mkubwa  wa  kuwekeza  na  kushirikiana  na  Zanzibar.  Ujumbe  wa  Rais  kwa  upande  wake,  ulitoa  taaluma  kwa  makampuni  na  wawekezaji  mbali  mbali  wa  China  juu  ya  vivutio  vya  uwekezaji  na  utalii  vilivyopo  Zanzibar.  Aidha,  Mheshimiwa  Rais  alitumia  fursa  ya  kuwepo  kwake  nchini  China  kuzungumza  na  wananchi  wa  Jamhuri  ya  Muungano  wa  Tanzania  wanaoishi  nchini  humo  na  kuwaeleza  juu  ya  hali  ya  maendeleo  pamoja  na  amani  na  utulivu  iliyopo  nchini.  Aliwataka  wanafunzi  wanaochukua  masomo  mbali  mbali  nchini  China  kusoma  kwa  bidii  na  kurejea  nyumbani  kuungana  na  wananchi  wenzao  katika  shughuli  za  maendeleo  mara  tu  watakapomaliza  masomo  yao.  Mheshimiwa  Spika,  Kwa  upande  wa  ziara  za  ndani,  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi,  Dk.  Ali  Mohamed  Shein,  amekuwa  akiendeleza  utaratibu  wa  kufanya  ziara  za  Mikoa  na  Wilaya  zote  za  Zanzibar  kila  mwaka  kwa  lengo  la  kukutana  na  wananchi  katika  maeneo  yao  na  kuwaunga  mkono  katika  juhudi  za  kuleta  maendeleo.  Katika  kipindi  hiki,  Mheshimiwa  Rais  alifanya  ziara  ya  Mikoa  ya  Unguja  na  Pemba  tarehe  5  hadi  21  Machi  2013,  ambapo  alipokea  taarifa  za  Mikoa  hiyo  na  kufanya  majumuisho  katika  kila  Mkoa  baada  ya  kumaliza  ziara  ya  Mkoa  husika.  Katika  ziara  hizo  ambapo  Mheshimiwa  Rais  hufuatana  na  viongozi  mbali  mbali,  wananchi  hupata  fursa  ya  kuwasilisha  ana  kwa  ana  masuala  muhimu  yanayowagusa  katika  maisha  yao  ya  kila  siku.  Aidha,  ziara  hizo  zimekuwa  zikitoa  mchango  mkubwa  na  kuhamasisha  viongozi  na  wananchi  kushiriki  kikamilifu  katika  harakati  za  maendeleo,  kuwakurubisha  viongozi  kwa  wananchi  wanaowaongoza  na  katika  jitihada  za  kufufua  ari  ya  utamaduni  wa  kujitolea  katika  kutekeleza  mipango  muhimu  ya  maendeleo.  Katika  ziara  za  mwaka  huu  miradi  mbali  mbali  ya  kilimo,  afya,  maji,  elimu  ilikaguliwa,  kuwekewa  mawe  ya  msingi  na  myengine  kuzinduliwa.  Juhudi  za  wajasiriamali  ziliungwa  mkono  na  changamoto  mbali  mbali  kupatiwa  ufumbuzi  na  baadhi  yake  kutolewa  maelekezo.  Mheshimiwa  Spika,  Katika  kuimarisha  maendeleo  ya  jamii,  Ofisi  imewatembelea  wananchi  mbali  mbali  Unguja  na  Pemba  na  kufanya  tathmini  juu  ya  mahitaji  yao  ya  msingi  kwa  lengo  la  kuwasaidia  na  kuwaunga  mkono  katika  juhudi  zao  za  kuleta  maendeleo.  Mheshimiwa  Spika,  Ofisi  iliendelea  kuimarisha  Ikulu  ya  Mnazi  Mmoja  kwa  kujenga  na  kukamilisha  jengo  jipya  linalojumuisha  Stoo  na  Ofisi.  Kadhalika,  Ofisi  imefanikisha  ufungaji  wa  mashine  tatu  za  kufulia  katika  Ikulu  ya  Migombani,  mashine  tatu  za  vipoza  hewa  katika  ukumbi  wa  Baraza  la  Mapinduzi  na  kupaka  rangi  jengo  la  Ikulu.  Kwa  upande  wa  Ofisi  ya  Ikulu  ndogo  ya  Laibon  ilioko  Dar  es  Salaam,  Ofisi  imefunga  mashine  ya  kipoza  hewa,  kufanya  matengenezo  ya  vyoo  na  kufanya  malipo  ya  huduma  za  umeme  na  maji.  Aidha,  Ofisi  imeendelea  kuimarisha  huduma  katika  Ikulu  ndogo  ya  Dodoma  kwa  kuvifanyia  matengenezo  makubwa  vyoo  vitano  pamoja  na  sehemu  ya  kufulia.  Mheshimiwa  Spika,  pamoja  na  utekelezaji  wa  mambo  yaliyoainishwa,  Ofisi  ya  Faragha  ya  Rais,  vile  vile  imetekeleza  majukumu  yake  mengine  kama  ifuatavyo:  Ofisi  imeendelea  kuwaendeleza  wafanyakazi  wake  katika  kada  mbali  mbali.  Kati  ya  wafanyakazi  watano  waliokuwa  masomoni  katika  mwaka  wa  fedha  uliopita,  wafanyakazi  wawili  wamemaliza  mafunzo  yao  kwa  ufanisi  katika  ngazi  ya  Stashahada  kwenye  masomo  ya  Uongozi  katika  Utoaji  Huduma  katika  Chuo  cha  Maendeleo  ya  Utalii  Maruhubi.  Wafanyakazi  wengine  wawili  wanaendelea  na  mafunzo  kama  hayo  katika  ngazi  ya  Shahada  na  mwengine  mmoja  anaendelea  na  mafunzo  ya  Stashada  katika  fani  ya  Rasilimali  Watu  katika  Chuo  cha  Utawala  wa  Umma,  Tunguu.  Aidha,  Ofisi  ya  Faragha  imewapatia  nafasi  za  mafunzo  ya  Uongozi  katika  Utoaji  Huduma,  katika  ngazi  ya  Stashada,  wafanyakazi  wengine  wawili  katika  Chuo  cha  Maendeleo  ya  Utalii  Maruhubi  katika  mwaka  huu  wa  fedha.  Jumla  ya  madereva  wawili  wamemaliza  mafunzo  ya  muda  mfupi  ya  kuendesha  gari  za  viongozi  na  Ofisa  mmoja  ameshiriki  katika  mafunzo  mafupi  ya  Sheria.  Vile  vile,  Ofisa  mmoja  ameshiriki  mafunzo  ya  muda  mfupi  ya  Uchumi  na  Maendeleo  ya  Jamii  katika  Jamhuri  ya  Watu  wa  China  yaliyofadhiliwa  na  Serikali  ya  nchi  hiyo.  Matengenezo  makubwa  ya  maktaba  ya  Mheshimiwa  Rais  yamekamilika.  Hatua  inayofuata  ni  ununuzi  wa  samani  pamoja  na  kuongeza  vitabu  kwa  ajili  ya  maktaba  hiyo.  Ofisi  imeendelea  kuchapisha  vitabu  vya  Hotuba  mbali  mbali  za  Mheshimiwa  Rais,  pamoja  na  kuweka  kumbukumbu  za  hotuba  na  ziara  mbali  mbali  za  Rais  katika  DVD  na  CDs.  Ofisi  imetoa  huduma  zinazohitajika  kwa  wageni  rasmi  pamoja  na  kufanikisha  sherehe  mbali  mbali  zinazohusiana  na  Ofisi  ya  Faragha.  Mheshimiwa  Spika,  katika  mwaka  wa  fedha  wa  2013/2014,  Ofisi  ya  Faragha  ya  Rais  inatarajia  kutekeleza  malengo  yafuatayo:  Kuimarisha  huduma  za  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi;  Kuimarisha  mazingira  ya  kazi;  Kuendelea  na  matengenezo  madogo  madogo  ya  majengo  ya  Ikulu  za  Zanzibar;  na  Kujenga  uwezo  kwa  wafanyakazi  sita  katika  ngazi  ya  Stashahada  na  watatu  ngazi  ya  Cheti.  Mheshimiwa  Spika,  ili  Ofisi  ya  Faragha  iweze  kutekeleza  malengo  yake  kwa  ufanisi,  kwa  mwaka  wa  fedha  2013/2014,  naliomba  Baraza  lako  Tukufu  liidhinishe  TZS.  2,   milioni  kwa  matumizi  ya  kazi  za  kawaida.  OFISI  YA  BARAZA  LA  MAPINDUZI  Mheshimiwa  Spika,  Baraza  la  Mapinduzi  ndio  chombo  kikuu  cha  kumsaidia  na  kumshauri  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi  katika  masuala  mbali  mbali  ya  Serikali  ya  Mapinduzi  ya  Zanzibar.  Shughuli  za  Baraza  la  Mapinduzi  zinaratibiwa  na  kusimamiwa  na  Ofisi  ya  Baraza  la  Mapinduzi  chini  ya  Katibu  wa  Baraza  la  Mapinduzi  na  Katibu  Mkuu  Kiongozi.  Ofisi  hii  pia  inajukumu  la  kuratibu  na  kusimamia  vikao  vya  Kamati  mbali  mbali  za  Baraza  la  Mapinduzi  ikiwa  ni  pamoja  na  Kamati  ya  Kitaalamu  ya  Makatibu  Wakuu  (Inter-Ministerial  Technical  Committee).  Aidha,  Baraza  la  Mapinduzi  limeunda  Kamati  mbili  kutoka  kwenye  Wajumbe  wake,  Kamati  hizi  zinaitwa  Kamati  ya  Maendeleo  ya  Jamii  na  Kamati  ya  Fedha  na  Uchumi.  Mheshimiwa  Spika,  kwa  mwaka  wa  fedha  2012/2013,  Ofisi  ya  Baraza  la  Mapinduzi  ilitengewa  TZS.  1,   milioni  kwa  matumizi  ya  kawaida  na  hadi  kufikia  Machi  2013,  Ofisi  hii  iliingiziwa  TZS.     milioni  sawa  na  asilimia     ya  makadirio.  Mheshimiwa  Spika,  Ofisi  imeandaa  semina  mbili,  moja  kwa  Masheha  na  Madiwani  wote  katika  Kisiwa  cha  Pemba  na  nyengine  kwa  Viongozi  Wakuu  wa  Serikali.  Semina  hizo  zilikuwa  na  lengo  la  kutathmini  utendaji  kazi  wa  Serikali  na  kuwajuilisha  Viongozi  hasa  katika  Mikoa,  Wilaya  na  Shehia  juu  ya  dhamana  zao,  majukumu  yao  ya  kila  siku  na  nini  hawapaswi  kufanya.  Jumla  ya  vikao  22  vya  Baraza  la  Mapinduzi  na  30  vya  Kamati  ya  Makatibu  Wakuu  vimefanyika.  Aidha,  Ofisi  ya  Baraza  la  Mapinduzi  imeratibu  mikutano  35  ya  pamoja  kati  ya  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi  na  Viongozi  na  watendaji  wa  Wizara  mbali  mbali  za  Serikali  ya  Mapinduzi  ya  Zanzibar.  Kupitia  vikao  na  mikutano  hiyo  masuala  mbali  mbali  yaliweza  kujadiliwa  na  ushauri  kutolewa.  Mheshimiwa  Spika,  Ofisi  ya  Baraza  la  Mapinduzi  pia  imefanya  matengenezo  ya  jengo  la  Ofisi  ikiwa  ni  pamoja  na  kukamilisha  kazi  ya  kuezeka  paa  la  Ofisi,  matengenezo  ya  varanda   ,  vyumba  vinne  na  kuweka  samani  (shelves  na  viti)  katika  ukumbi  wa  mkutano  unaotumika  kwa  mikutano  ya  Kamati  ya  Makatibu  Wakuu.  Mheshimiwa  Spika,  kwa  mwaka  wa  fedha  2013/2014,  Ofisi  ya  Baraza  la  Mapinduzi,  imepanga  kutekeleza  malengo  yafuatayo:  Kuendelea  kuandaa  vikao  vya  kujadili  Rasimu  za  Sera,  Sheria  na  Nyaraka  mbali  mbali  zinazowasilishwa  katika  vikao  vya  Baraza  la  Mapinduzi  na  Kamati  zake;  Kuimarisha  na  kuendeleza  ustawi  wa  Ofisi  na  kuimarisha  mazingira  ya  kazi;  Kuwajengea  uwezo  watumishi  ili  waweze  kutekeleza  majukumu  yao  ipasavyo;  na  Kutunza  na  kuhifadhi  nyaraka  na  kumbukumbu  muhimu  za  Ofisi.  Mheshimiwa  Spika,  ili  Ofisi  ya  Baraza  la  Mapinduzi  iweze  kutekeleza  malengo  yake  kwa  ufanisi,  naliomba  Baraza  lako  Tukufu  liidhinishe  TZS.  1,   milioni  kwa  ajili  ya  matumizi  ya  kazi  za  kawaida.  IDARA  YA  MIPANGO,  SERA  NA  UTAFITI  Mheshimiwa  Spika,  Idara  ya  Mipango,  Sera  na  Utafiti  imeendelea  na  jukumu  lake  la  kuratibu  na  kusimamia  uandaaji  wa  Sera,  Sheria  na  Mipango  ya  Ofisi  ya  Rais  na  Mwenyekiti  wa  Baraza  la  Mapinduzi.  Aidha,  Idara  imeendelea  na  utekelezaji  wa  jukumu  la  kufanya  tafiti  mbali  mbali  pamoja  na  kufanya  ufuatiliaji  na  tathmini  ya  miradi  ya  maendeleo.  Mheshimiwa  Spika,  kwa  mwaka  wa  fedha  2012/2013,  Idara  ya  Mipango,  Sera  na  Utafiti,  ilitengewa  TZS.     milioni  kwa  ajili  ya  utekelezaji  wa  kazi  za  kawaida  na  TZS.     milioni  kwa  ajili  ya  miradi  minne  ya  maendeleo.  Hadi  kufikia  Machi  2013,  Idara  ya  Mipango,  Sera  na  Utafiti  imeingiziwa  TZS.     milioni  sawa  na  asilimia     ya  makadirio  ya  matumizi  ya  kazi  za  kawaida  na  TZS.  9  milioni  kwa  kazi  za  maendeleo  sawa  na  asilimia  Mheshimiwa  Spika,  Idara  ya  Mipango,  Sera  na  Utafiti  imeratibu  mikutano  mitatu  ya  robo  mwaka  kwa  ajili  ya  kufanya  tathmini  ya  utekelezaji  wa  malengo  ya  bajeti,  utekelezaji  wa  Ilani  ya  Uchaguzi  na  uandaaji  wa  ripoti.  Aidha,  Idara  imefanya  mapitio  ya  Muongozo  wa  Mpango  wa  Muda  wa  Kati  wa  Bajeti     na  Mipango  Kazi  ya  Taasisi  zote  za  Ofisi  ya  Rais  na  Mwenyekiti  wa  Baraza  la  Mapinduzi  Unguja  na  Pemba.  Mheshimiwa  Spika,  Idara  imewawezesha  watumishi  watatu  kuhudhuria  mafunzo  ya  muda  mrefu  katika  Shahada  ya  kwanza  ya  mipango  ya  maendeleo,  Stashahada  ya  Teknologia  ya  Habari  na  Mawasiliano  na  Shahada  ya  pili  ya  Sheria.  Aidha,  wafanyakazi  watano  wamepatiwa  mafunzo  ya  muda  mfupi  katika  fani  za  Uchambuzi  wa  Bajeti  na  Uchumi,  Sera  na  Udereva.  Vile  vile,  Idara  imetoa  mafunzo  ya  siku  mbili  kuhusu  Usimamizi  na  Tathmini  ya  Miradi  ya  Maendeleo  kwa  Maofisa  Mipango  25  wa  Taasisi  za  Ofisi  ya  Rais  na  Mwenyekiti  wa  Baraza  la  Mapinduzi.  Mheshimiwa  Spika,  Idara  imeratibu  utafiti  kuhusu  maoni  ya  wananchi  juu  ya  taarifa  zinazotolewa  na  Idara  ya  Mawasiliano    Ikulu  ili  kubaini  mafanikio  na  changamoto  ziliopo.  Sambamba  na  hilo  katika  kuimarisha  mfumo  wa  takwimu  wa  Ofisi  ya  Rais  na  Mwenyekiti  wa  Baraza  la  Mapinduzi,  Idara  imekamilisha  mchakato  wa  kumpata  Mshauri  Elekezi  wa  kufanya  utafiti  juu  ya  mahitaji  ya  takwimu  katika  Ofisi  ya  Rais  na  Mwenyekiti  wa  Baraza  la  Mapinduzi.  Hatua  hii  ya  kuelewa  mahitaji  ya  takwimu  itaiwezesha  Ofisi  kujua  mahitaji  sahihi  ya  takwimu  zake  na  namna  ya  kukusanya  na  kuzitumia  takwimu  hizo.  Aidha,  Idara  imeendesha  semina  kwa  Waheshimiwa  Wajumbe  wa  Baraza  la  Wawakilishi  kuhusu  Sera  mpya  ya  Serikali  za  Mitaa  ya  Zanzibar.  Mheshimiwa  Spika,  Idara  pia  imeandaa  taarifa  jumuishi  za  utekelezaji  wa  malengo  ya  bajeti  ya  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  2012/2013  za  robo  mwaka  ya  kwanza,  ya  pili  na  ya  tatu  za  Taasisi  zote  za  Ofisi  ya  Rais  na  Mwenyekiti  wa  Baraza  la  Mapinduzi.  Taarifa  imeonesha  kuwa  utekelezaji  kwa  ujumla  ni  asilimia  70.  Aidha,  katika  kipindi  hiki  Idara  imekiimarisha  kitengo  cha  kutunzia  nyaraka  kwa  kukipatia  vitendea  kazi  vikiwemo  samani.  Mheshimiwa  Spika,  kwa  mwaka  wa  fedha  2013/2014,  Idara  ya  Mipango,  Sera  na  Utafiti  imekusudia  kutekeleza  malengo  yafuatayo:  Kuimarisha  uwezo  wa  Idara  katika  Mipango,  kuandaa  na  kuchambua  Sera,  kufanya  Utafiti  na  shughuli  za  uratibu;  Kuanzisha  mfumo  wa  ufuatiliaji  na  tathmini;  Kuimarisha  uwezo  wa  watendaji  wa  Idara  na  wa  Ofisi  ya  Rais  na  Mwenyekiti  wa  Baraza  la  Mapinduzi;  Kuimarisha  huduma  za  Teknolojia  ya  Habari  na  Mawasiliano;  na  Kuimarisha  mazingira  ya  kufanyia  kazi  ili  kutoa  huduma  bora.  Mheshimiwa  Spika,  ili  Idara  ya  Mipango,  Sera  na  Utafiti  iweze  kutekeleza  malengo  yake  ipasavyo,  kwa  mwaka  wa  fedha  2013/2014,  naliomba  Baraza  lako  Tukufu  liidhinishe  TZS.     milioni  kwa  matumizi  ya  kazi  za  kawaida  na  TZS.  1,   milioni  kwa  matumizi  ya  kazi  za  maendeleo.  IDARA  YA  UTUMISHI  NA  UENDESHAJI  Mheshimiwa  Spika,  Idara  ya  Utumishi  na  Uendeshaji  ina  jukumu  la  kusimamia  shughuli  za  Utawala  na  Utumishi  za  siku  hadi  siku  zikiwemo  kusimamia  Sheria  na  Kanuni  za  Utumishi  kwa  watendaji  pamoja  na  kuweka  mazingira  mazuri  ya  utendaji  kazi,  kuratibu  na  kusimamia  utekelezaji  wa  Sheria  ya  Manunuzi  na  Ugavi,  kuwaendeleza  wafanyakazi  kielimu  pamoja  na  kusimamia  maslahi  yao.  Mheshimiwa  Spika,  Idara  ya  Utumishi  na  Uendeshaji,  kwa  mwaka  wa  fedha  2012/2013,  iliidhinishiwa  TZS.  1,   milioni  kwa  kazi  za  kawaida.  Hadi  kufikia  Machi  2013,  Idara  hii  iliingiziwa  TZS.     milioni  sawa  na  asilimia     ya  makadirio  ya  matumizi  ya  kawaida.  Mheshimiwa  Spika,  Idara  imelipa  stahili  mbali  mbali  za  wafanyakazi  zikiwemo  mishahara,  michango  ya  Mfuko  wa  Hifadhi  ya  Jamii,  likizo  kwa  wafanyakazi,  posho  la  kujikimu,  gharama  za  safari  za  ndani  na  sare  kwa  wafanyakazi.  Aidha,  Idara  imenunua  vifaa  mbali  mbali  vya  kuandikia  na  vifaa  vya  usafi.  Vile  vile,  Idara  imesimamia  utekelezaji  kivitendo  wa  Sheria  ya  Manunuzi  na  Ugavi  kwa  kuendesha  vikao  vinane  vya  Bodi  ya  Zabuni  pamoja  na  vikao  vya  Kamati  ya  Ukaguzi  wa  Ndani.  Mheshimiwa  Spika,  wafanyakazi  wamejengewa  uwezo  kwa  kuwapatia  mafunzo  ya  muda  mrefu  wafanyakazi  watatu  katika  ngazi  ya  Shahada  ya  Uzamili  na  wafanyakazi  watano  Stashahada.  Vile  vile,  Idara  imewapatia  mafunzo  ya  muda  mfupi  wafanyakazi  watatu  katika  fani  ya  Udereva,  Uongozi  wa  Rasilimali  Watu  na  Lugha  za  Alama  pamoja  na  kuwapatia  semina  wafanyakazi  80  juu  ya  maadili  ya  kazi  na  utunzaji  wa  siri  za  Ofisi  na  Uimarishaji  wa  masjala  za  Ofisi.  Sambamba  na  hayo,  Idara  imeratibu  mafunzo  ya  muda  mrefu  na  mfupi  kwa  Wafanyakazi  207  wa  Idara  na  Taasisi  zilizo  chini  ya  Ofisi  ya  Rais  na  Mwenyekiti  wa  Baraza  la  Mapinduzi.  Kiambatanisho  Nambari  5  kinatoa  ufafanuzi  zaidi.  Mheshimiwa  Spika,  katika  kuyapatia  hati  miliki  majengo  ya  Ikulu  na  nyumba  za  Serikali,  gharama  za  upimaji  wa  maeneo  ya  majengo  zimelipwa  kwa  lengo  la  kuyatafutia  hati  miliki.  Jengo  la  Ikulu  ya  Mnazi  Mmoja  limeshapatiwa  hati  miliki  na  majengo  yaliyobakia  hati  zake  zimeshafanyiwa  uhakiki  na  zitapatikana  hivi  karibuni.  Sambamba  na  hayo,  Idara  imeandaa  Makisio  ya  mishahara  na  Mipango  ya  Matumizi  ya  Rasilimali  Watu  (Norminall  Roll)  pamoja  na  kufanya  mapitio  na  marekebisho  ya  Miundo  ya  Utumishi  (Scheme  of  Service)  na  kuwasilishwa  Ofisi  ya  Rais,  Utumishi  wa  Umma  na  Utawala  Bora  kwa  hatua  ya  kufanyiwa  kazi.  Mheshimiwa  Spika,  Idara  inaendelea  na  kazi  ya  uhakiki  wa  mahitaji  na  kuandaa  Mpango  wa  Mafunzo  wa  Ofisi  ya  Rais  na  Mwenyekiti  wa  Baraza  la  Mapinduzi  ambapo  kazi  hiyo  inategemewa  kukamilika  katika  mwaka  wa  fedha  2013/2014.  Mheshimiwa  Spika,  kwa  mwaka  wa  fedha  2013/2014,  Idara  ya  Utumishi  na  Uendeshaji  inakusudia  kutekeleza  malengo  yafuatayo:  Kuongeza  ufanisi  wa  kazi  kwa  kuimarisha  mazingira  ya  utendaji  kazi  na  maslahi  ya  wafanyakazi;  Kutekeleza  Sheria  ya  Manunuzi  kwa  kuendesha  vikao  12  vya  Bodi  ya  Zabuni  na  vikao  vinne  vya  Kamati  ya  Ukaguzi  wa  ndani;  Kuwajengea  uwezo  wafanyakazi  kwa  kuwapatia  mafunzo  ya  muda  mrefu  na  mfupi  ndani  na  nje  ya  nchi;  Kuendeleza  uhusiano  wa  kimichezo  kwa  wafanyakazi;  Kuratibu  masuala  mtambuka  pamoja  na  kupima  afya  za  wafanyakazi  ili  kubaini  mienendo  ya  hali  zao  na  kupatiwa  ushauri  wa  kinga  na  matibabu  kwa  wakati;  Kuandaa  makisio  ya  mishahara  na  kupanga  matumizi  ya  Rasilimali  Watu  ya  Ofisi  ya  Rais  na  Mwenyekiti  wa  Baraza  la  Mapinduzi;  na  Kusimamia  utendaji  na  uwajibikaji  wa  wafanyakazi.  Mheshimiwa  Spika,  ili  Idara  ya  Utumishi  na  Uendeshaji  iweze  kutekeleza  majukumu  yake  kwa  ufanisi,  kwa  mwaka  wa  fedha  /2014,  naliomba  Baraza  lako  Tukufu  liidhinishe  TZS.  1,   milioni  kwa  matumizi  ya  kazi  za  kawaida.  IDARA  YA  MAWASILIANO    IKULU  Mheshimiwa  Spika,  Idara  ya  Mawasiliano    Ikulu  imeendelea  na  utekelezaji  wa  majukumu  yake  ya  msingi  ya  kupokea  na  kutoa  taarifa  za  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi  kuhusu  utekelezaji  wa  Sera  na  Mipango  ya  Serikali.  Aidha,  Idara  ya  Mawasiliano     Ikulu  imepewa  jukumu  la  kuhakikisha  kuwa  taarifa  za  Rais  wa  Zanzibar  na  Mwenyekiti  wa  Baraza  la  Mapinduzi  zinazotolewa  kwa  wananchi  ni  sahihi  na  katika  wakati  muafaka.  Mheshimiwa  Spika,  kwa  mwaka  wa  fedha  2012/2013,  Idara  ya  Mawasiliano     Ikulu  ilitengewa  jumla  ya  TZS.     milioni  kwa  ajili  ya  matumizi  ya  kawaida  na  hadi  kufikia  Machi  2013,  iliingiziwa  TZS.  0  milioni  sawa  na  asilimia     ya  makadirio  ya  matumizi.  Mheshimiwa  Spika,  Idara  ya  Mawasiliano     Ikulu  imeendelea  kuimarisha  mawasiliano  baina  ya  Rais  wa  Zanzibar  na  Mwenyekiti  wa  Baraza  la  Mapinduzi,  Taasisi  za  Serikali  na  wananchi  na  imeandaa  na  kurusha  hewani  vipindi  44  vya  Televisheni  katika  Shirika  la  Utangazaji  la  Zanzibar  Vipindi  hivyo  vilihusu  ziara  za  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi  ndani  na  nje  ya  nchi  na  hotuba  za  Mheshimiwa  Rais.  Aidha,  Idara  imeandaa  na  kurusha  hewani  vipindi  17  vya  Redio  kupitia  Shirika  la  Utangazaji  la  Zanzibar,  vipindi  ambavyo  vilizungumzia  masuala  ya  utalii  kwa  wote,  uwezeshaji  wananchi  kiuchumi  na  uwajibikaji  kwa  wafanyakazi.  Orodha  ya  vipindi  vilivyorushwa  hewani  inaoneshwa  katika  Viambatanisho  Nambari  6  na  7.  Mheshimiwa  Spika,  Idara  pia,  imeandaa  na  kuchapisha  nakala  3,000  za  kalenda  zenye  kuonyesha  shughuli  zinazotekelezwa  na  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi  katika  nyanja  za  kijamii,  kiuchumi  na  kidiplomasia.  Vile  vile,  Idara  iliandaa  na  kuchapisha  matoleo  matatu  ya  Jarida  la   IKULU   lenye  kuonyesha  shughuli  mbali  mbali  za  maendeleo  pamoja  na  utekelezaji  wa  ahadi  za  Mheshimiwa  Rais  alizozitoa  kwa  wananchi  katika  nyakati  tofauti.  Mheshimiwa  Spika,  Idara  imeendelea  kuwajengea  uwezo  wa  kiutendaji  watumishi  wake  ili  kuimarisha  ueledi  katika  fani  ya  mawasiliano.  Katika  kufanikisha  azma  hii,  Idara  imelipia  gharama  za  mafunzo  ya  muda  mfupi  na  mrefu  kwa  watumishi  watatu  katika  fani  za  Ukatibu  Muhtasi,  Matumizi  ya  Kompyuta  na  namna  ya  kuandaa  majarida.  Mheshimiwa  Spika,  kwa  mwaka  wa  fedha  2013/2014,  Idara  ya  Mawasiliano     Ikulu  imepanga  kutekeleza  malengo  yafuatayo:  Kuendeleza  taswira  nzuri  ya  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi;  Kuimarisha  mazingira  ya  kazi  katika  Idara  ili  iweze  kutoa  huduma  nzuri;  na  Kuwajengea  uwezo  wafanyakazi  wa  Idara  ya  Mawasiliano.  Mheshimiwa  Spika,  ili  Idara  ya  Mawasiliano     Ikulu  iweze  kutekeleza  majukumu  yake  ipasavyo,  kwa  mwaka  wa  fedha  2013/2014,  naliomba  Baraza  lako  Tukufu  liidhinishe  TZS.     milioni  kwa  matumizi  ya  kazi  za  kawaida.  IDARA  YA  USHIRIKIANO  WA  KIMATAIFA  NA  URATIBU  WA  WAZANZIBARI  WANAOISHI  NJE  YA  NCHI  Mheshimiwa  Spika,  Idara  ya  Ushirikiano  wa  Kimataifa  na  Uratibu  wa  Wazanzibari  Wanaoishi  Nje  ya  Nchi  imeendelea  na  majukumu  yake  ya  kuratibu  ushiriki  wa  Zanzibar  katika  mikutano  mbali  mbali  ya  Kikanda  na  Kimataifa  na  kuhakikisha  kwamba  Zanzibar  inafaidika  na  ushiriki  huo  na  fursa  zinazotokana  na  mikutano  hiyo.  Aidha,  Idara  ina  jukumu  la  kuwatafuta,  kuwatambua  na  kuwashajihisha  Wazanzibari  wanaoishi  nje  ya  nchi     ili  kuchangia  katika  kujenga  uchumi  mzuri  na  kuleta  maendeleo  ya  kiuchumi  na  kijamii  Zanzibar.  Mheshimiwa  Spika,  kwa  mwaka  wa  fedha  2012/2013,  Idara  ya  Ushirikiano  wa  Kimataifa  na  Uratibu  wa  Wazanzibari  Wanaoishi  Nje  ya  Nchi,  ilitengewa  TZS.     milioni  kwa  ajili  ya  matumizi  ya  kazi  za  kawaida  na  hadi  kufikia  Machi  2013,  iliingiziwa  TZS.     milioni  sawa  na  asilimia     ya  makadirio  ya  matumizi.  Mheshimiwa  Spika,  Zanzibar  imeshiriki  kikamilifu  katika  mikutano  ya  Kikanda  ya  Jumuiya  ya  Afrika  Mashariki   ,  Jumuiya  ya  Maendeleo  ya  Nchi  za  Kusini  mwa  Afrika     na  Mkutano  wa  Nchi  Zinazozungukwa  na  Bahari  ya  Hindi  Idara  kwa  kushirikiana  na  Wizara  za  SMZ  inafuatilia  maamuzi  ya  vikao  hivyo  kwa  manufaa  ya  Zanzibar.  Wizara  ya  Mifugo  na  Uvuvi  tayari  inafuatilia  miradi  ya  uvuvi  inayotokana  na  makubaliano  ya  mkutano  uliofanyika  India  mwezi  Novemba  2012.  Aidha,  Ofisi  inaendelea  kufuatilia  hatua  za  mwisho  za  kuanzisha  Taasisi  ya  Kiswahili  ya  Jumuiya  ya  Afrika  Mashariki.  Wakuu  wa  nchi  za  Jumuiya  ya  Afrika  Mashariki  wamesharidhia  kuanzishwa  kwa  Taasisi  hiyo  hapa  Zanzibar  na  kazi  iliyobaki  sasa  ni  utayarishaji  wa  makubaliano  na  Makao  Makuu  ya  Jumuiya.  Mheshimiwa  Spika,  Idara  pia,  ilishiriki  katika  mkutano  wa  Diaspora  uliofanyika  nchini  Oman  kufuatia  ziara  ya  Mheshimiwa  Rais  wa  Jamhuri  ya  Muungano  wa  Tanzania,  Dk.  Jakaya  Mrisho  Kikwete.  Katika  mkutano  huo  ajenda  kuu  ilikua  ni  kujadili  namna  ambavyo  Wazanzibari  wanaoishi  Oman  na  nchi  za  Mashariki  ya  Kati  wanavyoweza  kushiriki  na  kuchangia  maendeleo  ya  Zanzibar.  Matokeo  ya  mikutano  hiyo  imepelekea  Benki  ya  Watu  wa  Zanzibar  kuingia  mkataba  na  Benki  ya  Muscat  kufungua  akaunti  maalum  ambayo  itawezesha  Diaspora  hao  kutuma  fedha  zao  Zanzibar  bila  ya  usumbufu  kupitia  akaunti  hiyo.  Mheshimiwa  Spika,  matayarisho  ya  Sera  ya  Diaspora  yameanza  baada  ya  kupatikana  Mshauri  Elekezi,  pamoja  na  hatua  hiyo  muhimu,  Shirika  la  Uhamiaji  la  Kimataifa     limeahidi  kuipitia  Rasimu  ya  Sera  hiyo  kila  baada  ya  hatua  na  kutoa  ushauri  wa  kitaalamu.  Kazi  hiyo  inatarajiwa  kukamilika  katika  mwaka  wa  fedha  2013/2014.  Mheshimiwa  Spika,  pamoja  na  hayo,  Idara  imeendelea  kuwajengea  uwezo  wa  kiutendaji  watumishi  wawili,  mmoja  katika  ngazi  ya  Shahada  ya  Uzamili     na  mwengine  katika  Stashahada  (Utawala  wa  Umma).  Mheshimiwa  Spika,  kwa  mwaka  wa  fedha  2013/2014,  Idara  ya  Ushirikiano  wa  Kimataifa  na  Uratibu  wa  Wazanzibari  Wanaoishi  Nje  ya  Nchi  imepanga  kutekeleza  malengo  yafuatayo:  Kuhakikisha  kuwa  Zanzibar  inashiriki  kikamilifu  katika  mikutano  mbali  mbali  ya  Kikanda  na  Kimataifa;  Kuwashajihisha  Wazanzibari  wanaoishi  nje  ya  nchi  kuchangia  katika  maendeleo  ya  kiuchumi  na  kijamii;  Kuwajengea  uwezo  Wazanzibari  katika  sekta  mbali  mbali  kupitia  wataalamu  wa  Kizanzibari  wanaoishi  nje  ya  nchi   ;  Kuitangaza  dhana  ya  Diaspora  ndani  na  nje  ya  nchi;  Kuandaa  Programu  maalum  itakayorahisisha  upatikanaji  wa  taarifa  kwa  Diaspora  kuhusu  maendeleo  yanayopatikana  katika  nchi  yao;  Kuandaa  programu  maalum  ya  mafunzo  ya  kuongeza  uwezo  wa  wataalamu  wa  Serikali  katika  majadiliano  ya  Kikanda;  na  Kuwaongezea  uwezo  wafanyakazi  kwa  kuwapatia  mafunzo  ya  muda  mfupi  na  mrefu.  Mheshimiwa  Spika,  ili  Idara  ya  Ushirikiano  wa  Kimataifa  na  Uratibu  wa  Wazanzibari  Wanaoishi  Nje  ya  Nchi  iweze  kutekeleza  malengo  yake  kwa  ufanisi,  kwa  mwaka  wa  fedha  2013/2014,  naliomba  Baraza  lako  Tukufu  liidhinishe  TZS.     milioni  kwa  matumizi  ya  kawaida.  KITENGO  CHA  USALAMA  WA  SERIKALI     ZANZIBAR  Mheshimiwa  Spika,  Kitengo  cha  Usalama  wa  Serikali  kimeendelea  kufanya  kazi  zake  kama  kilivyopangiwa  kwa  mujibu  wa  Sheria.  Kwa  mwaka  wa  fedha  2012/2013,  Kitengo  cha  Usalama  wa  Serikali  kilitengewa  TZS.     milioni  kwa  matumizi  ya  kazi  za  kawaida  na  hadi  kufikia  mwezi  Machi  2013,  kiliingiziwa  TZS.     milioni  sawa  na  asilimia     ya  makadirio  ya  matumizi.  Mheshimiwa  Spika,  kazi  kubwa  za  kitengo  hiki  ni  za  kufanya  upekuzi  endelevu  kwa  wafanyakazi  wanaotaka  kuajiriwa.  Katika  mwaka  wa  fedha  2012/2013,  Kitengo  cha  Usalama  wa  Serikali     kimefanya  ukaguzi  katika  Taasisi  tisa  za  Serikali.  Taasisi  hizo  ni  Kamisheni  ya  Utalii  Zanzibar,  Wizara  ya  Biashara  Viwanda  na  Masoko     Unguja  na  Pemba,  Kituo  cha  Matrekta  Macho  Mane     Pemba,  Wizara  ya  Kilimo  na  Mali  Asili     Pemba,  Shirika  la  Bima     Unguja  na  Pemba,  Chuo  cha  Kilimo  Kizimbani     Unguja,  Viwanja  vya  Ndege     Unguja  na  Pemba,  Mamlaka  ya  Kusimamia  Uvuvi  wa  Bahari  Kuu     Unguja  na  Wizara  ya  Ardhi,  Makazi,  Maji  na  Nishati.  Aidha,  katika  kipindi  hiki  Kitengo  kilifanya  upekuzi  wa  kiusalama  kwa  wafanyakazi  168  wa  Taasisi  mbali  mbali  za  Serikali  na  kutoa  ushauri  wa  kiusalama  kwa  Taasisi  hizo.  Taasisi  zilizokaguliwa  zimeoneshwa  kwenye  Kiambatanisho  Nambari  8.  Mheshimiwa  Spika,  Kitengo  kimeendesha  mafunzo  ya  utunzaji  wa  nyaraka  na  siri  za  Serikali  kwa  watumishi  wa  Wizara  ya  Biashara,  Viwanda  na  Masoko.  Mafunzo  hayo  yalihusu  udhibiti  wa  siri  za  Serikali  na  kuelimisha  watumishi  juu  ya  umuhimu  wa  nyaraka  na  kumbukumbu  za  Serikali.  Aidha,  Kitengo  kimeendesha  mafunzo  kama  hayo  katika  Chuo  cha  Kilimo  Kizimbani,  Wahudumu,  Madereva,  Maafisa  masjala  wa  Ofisi  ya  Rais  na  Mwenyekiti  wa  Baraza  la  Mapinduzi,  Makatibu  Muhtasi  wa  Mawaziri  na  Makatibu  Wakuu  wa  Wizara  zote  za  Serikali  ya  Mapinduzi  ya  Zanzibar.  Mheshimiwa  Spika,  kwa  mwaka  wa  fedha  2013/214,  Kitengo  cha  Usalama  wa  Serikali  kimepanga  kutekeleza  malengo  yafuatayo:  Kuimarisha  shughuli  za  upekuzi  kwa  watumishi  kabla  na  baada  ya  kuajiriwa;  Kuimarisha  ukaguzi  wa  majengo,  miundombinu  na  mali  za  Serikali;  Kuwajengea  uwezo  watumishi  juu  ya  utunzaji  na  udhibiti  wa  siri  za  Serikali;  Kufanya  tathmini  ya  utekelezaji  wa  maelekezo  yanayotolewa  kwa  Wizara/Taasisi  wakati  wa  ukaguzi;  na  Kuimarisha  mazingira  ya  kufanyia  kazi  Mheshimiwa  Spika,  ili  Kitengo  cha  Usalama  wa  Serikali     kiweze  kutekeleza  malengo  yake  kwa  ufanisi,  kwa  mwaka  wa  fedha  /2014,  naliomba  Baraza  lako  Tukufu  liidhinishe  TZS.     milioni  kwa  matumizi  ya  kazi  za  kawaida.  OFISI  YA  USAJILI  NA  KADI  ZA  UTAMBULISHO  Mheshimiwa  Spika,  Ofisi  ya  Usajili  na  Kadi  za  Utambulisho  imefanya  kazi  zake  kwa  ufanisi  kwa  mujibu  wa  Sheria.  Kwa  mwaka  wa  fedha  /2013,  Ofisi  ya  Usajili  na  Kadi  za  Utambulisho  iliidhinishiwa  TZS.  ,   milioni  kwa  matumizi  ya  kazi  za  kawaida  na  hadi  mwezi  Machi  ,  iliingiziwa  TZS.  1,   milioni  sawa  na  asilimia     ya  makadirio.  Mheshimiwa  Spika,  Ofisi  ya  Usajili  na  Kadi  za  Utambulisho  imefanya  usajili  wa  Wazanzibari  wakaazi  26,594  waliotimiza  masharti  ya  usajili  ikiwa  ni  ongezeko  la  asilimia  151  ukilinganisha  na  idadi  ya  Wazanzibari  Wakaazi  10,578  waliosajiliwa  katika  mwaka  2011/2012.  Aidha,  Ofisi  imetengeneza  vitambulisho  vipya  18,532  vilivyomaliza  muda  wake  wa  matumizi  na  imetengeneza  vitambulisho  5,178  kwa  wananchi  waliopoteza  na  walioomba  kufanya  marekebesho  halali  ya  taarifa  zao  binafsi.  Mheshimiwa  Spika,  Ofisi  imeendelea  kutengeneza  vitambulisho  vya  wafanyakazi  wa  Serikali  na  Taasisi  zake  ambapo  jumla  ya  vitambulisho  2,410  vimetengenezwa.  Aidha,  jumla  ya  vitambulisho  ,347  vya  Mashirika  ya  Serikali  na  2,188  vya  Idara  Maalum  za  Serikali  ya  Mapinduzi  ya  Zanzibar  vimetengenezwa.  Mheshimiwa  Spika,  naomba  kutoa  taarifa  kuwa  Sheria  Namba  /2005  imefanyiwa  marekebisho  kuwa  Sheria  Namba  14/2012  ili  kuruhusu  kutoa  vitambulisho  maalumu  kwa  wageni  wanaoishi  Zanzibar.  Utaratibu  wa  kutoa  vitambulisho  umekamilika  na  Serikali  inategemea  kuanzisha  rasmi  utoaji  wa  vitambulisho  hivyo  katika  mwaka  ujao  wa  fedha  wa  2013/2014.  Mheshimiwa  Spika,  katika  kuongeza  uelewa  wa  wananchi  juu  ya  umuhimu  wa  matumizi  bora  ya  Kitambulisho  cha  Mzanzibari,  Ofisi  ya  Usajili  na  Kadi  za  Utambulisho  imeandaa  na  kurusha  hewani  jumla  ya  vipindi  18  kupitia  Shirika  la  Utangazaji  la  Zanzibar.  Aidha,  Ofisi  imeendelea  kuwajengea  uwezo  wa  kitaaluma  wafanyakazi  wake  katika  ngazi  za  Cheti,  Stashahada  na  Shahada.  Mheshimiwa  Spika,  Ofisi  imefanyiwa  ukaguzi  na  Shirika  la  Viwango  vya  Kimataifa  (I  Q  Net)  juu  ya  mfumo  na  viwango.  Taarifa  ya  ukaguzi  huo  imethibitisha  kuwa  mfumo  na  taratibu  zinazotumika  ziko  katika  kiwango  kinachokubalika  Kimataifa.  Sambamba  na  hilo,  Ofisi  imenunua  seti  15  za  mashine  za  kisasa  za  usajili.  Mashine  hizo  zinategemewa  kusaidia  shughuli  za  usajili  katika  Ofisi  za  Wilaya.  Mheshimiwa  Spika,  kwa  mwaka  wa  fedha  2013/2014,  Ofisi  ya  Usajili  na  Kadi  za  Utambulisho  inakusudia  kutekeleza  malengo  yafuatayo:  Kuwasajili  Wazanzibari  Wakaazi  waliotimiza  masharti  kwa  mujibu  wa  Sheria  na  kuwapatia  vitambulisho;  Kutunza  taarifa  za  waliosajiliwa  katika  database  maalum;  Kuwasajili  na  kutoa  vitambulisho  maalum  kwa  wageni  wanaoishi  Zanzibar  kwa  ruhusa  maalum;  Kuzishajihisha  Taasisi  za  Serikali  kutumia  taarifa  zilizowekwa  katika   Database   ya  Ofisi  ya  Usajili  na  Kadi  za  Utambulisho  kwa  usalama  na  kiuchumi;  Kuratibu  masuala  mtambuka  pamoja  na  kutoa  elimu  ya  kujikinga  na  maambukizi  mapya  ya  UKIMWI  kwa  wafanyakazi;  Kuendelea  kuwajengea  uwezo  kielimu  wafanyakazi  wa  Ofisi;  na  Kuongeza  ufanisi  kazini  ikiwa  ni  pamoja  na  kuwapatia  wafanyakazi  stahili  zao.  Mheshimiwa  Spika,  ili  Ofisi  ya  Usajili  na  Kadi  za  Utambulisho  iweze  kutekeleza  malengo  yake  kwa  ufanisi,  kwa  mwaka  wa  fedha  /2014,  naliomba  Baraza  lako  Tukufu  liidhinishe  TZS.  2,   milioni  kwa  ajili  ya  matumizi  ya  kawaida.  OFISI  YA  OFISA  MDHAMINI     PEMBA  Mheshimiwa  Spika,  Ofisi  ya  Ofisa  Mdhamini     Pemba  ina  jukumu  la  kuratibu  na  kusimamia  shughuli  za  utawala  na  huduma  za  Ofisi  ya  Rais  na  Mwenyekiti  wa  Baraza  la  Mapinduzi  Pemba.  Aidha,  Ofisi  ya  Ofisa  Mdhamini  inawajibu  wa  kuratibu  na  kusimamia  ziara  za  Viongozi  Wakuu  wa  Kitaifa  na  Kimataifa  Kisiwani  Pemba.  Mheshimiwa  Spika,  kwa  mwaka  wa  fedha  2012/2013,  Ofisi  ya  Ofisa  Mdhamini     Pemba  iliidhinishiwa  jumla  ya  TZS.     milioni  kwa  ajili  ya  matumizi  ya  kawaida  na  hadi  kufikia  Machi  2013,  iliingiziwa  TZS.  2  milioni  sawa  na  asilimia     ya  makadirio  ya  matumizi.  Mheshimiwa  Spika,  Ofisi  ya  Ofisa  Mdhamini  Pemba  imeendelea  kuratibu  na  kusimamia  utekelezaji  wa  shughuli  za  Ofisi  ya  Rais  na  Mwenyekiti  wa  Baraza  la  Mapinduzi  Pemba  kwa  kufanya  ufuatiliaji  na  tathmini  ya  utekelezaji  wa  miradi  ya  maendeleo  inayotekelezwa  na  Taasisi  za  Ofisi  ya  Rais  na  Mwenyekiti  wa  Baraza  la  Mapinduzi  Pemba.  Aidha,  Ofisi  imeratibu  na  kuwawezesha  maofisa  kushiriki  katika  mikutano  na  vikao  mbali  mbali  vilivyofanyika  Unguja  vikiwemo  vikao  vya  Bodi  ya  Zabuni,  Bajeti,  na  Uwasilishaji  wa  Ripoti  za  Utekelezaji.  Mheshimiwa  Spika,  Ofisi  imewawezesha  wafanyakazi  watatu  kupata  mafunzo  ya  Stashahada  katika  fani  ya  Teknolojia  ya  Habari  na  Mawasiliano  na  Vyakula  na  Vinywaji.  Vile  vile,  mfanyakazi  mmoja  amepatiwa  mafunzo  ya  muda  mfupi  juu  ya  zabuni  za  majengo  na  ukandarasi.  Aidha,  Ofisi  iliandaa  mafunzo  ya  siku  moja  kwa  wafanyakazi  50  wa  Taasisi  za  Ofisi  ya  Rais  na  Mwenyekiti  wa  Baraza  la  Mapinduzi    Pemba  juu  ya  utunzaji  wa  siri  za  Serikali,  maadili,  Sheria  na  Kanuni  za  kazi.  Mheshimiwa  Spika,  katika  kuongeza  kasi  ya  mapambano  dhidi  ya  maambukizi  mapya  ya  VVU  katika  sehemu  za  kazi,  Ofisi  imetoa  mafunzo  kwa  wafanyakazi  50  juu  ya  kujikinga  na  maambukizi  mapya  ya  VVU.  Katika  mafunzo  hayo  wafanyakazi  hao  wameazimia  kuweka  siku  maalum  kwa  ajili  ya  kuendesha  zoezi  la  kupata  ushauri  nasaha  na  kupima  afya  zao  kwa  hiari.  Mheshimiwa  Spika,  Ofisi  imesimamia  kazi  ya  kufanya  matengenezo  katika  majengo  ya  Ikulu  ya  Mkoani.  Kazi  nyengine  zilizofanyika  ni  pamoja  na  kupaka  rangi  katika  jengo  la  Ofisi  ya  Ofisa  Mdhamini,  uwekaji  wa  mtandao  mpya  wa  maji  Ofisi  Kuu  na  Ikulu  ya  Chake  Chake  ili  kupata  huduma  hiyo  kwa  urahisi.  Mheshimiwa  Spika,  kwa  mwaka  wa  fedha  2013/2014,  Ofisi  ya  Ofisa  Mdhamini     Pemba  imepanga  kutekeleza  malengo  yafuatayo:  Kuwajengea  uwezo  wafanyakazi  sita  katika  mafunzo  ya  muda  mfupi  na  mrefu;  Kuimarisha  uwezo  wa  Ofisi  katika  kuratibu  Mipango,  Sera  na  Utafiti;  Kuimarisha  mazingira  bora  ya  kufanyia  kazi,  stahili  na  kutoa  huduma  bora;  Kuimarisha  uwezo  wa  utendaji  wa  Serikali  za  Mitaa     Pemba;  na  Kuhamasisha  wafanyakazi  juu  ya  uwelewa  wa  masuala  mtambuka  ikiwemo  UKIMWI,  Jinsia  na  Mazingira.  Mheshimiwa  Spika,  ili  Ofisi  ya  Ofisa  Mdhamini     Pemba  iweze  kutekeleza  malengo  yake  kwa  ufanisi,  kwa  mwaka  wa  fedha  /2014,  naliomba  Baraza  lako  Tukufu  liidhinishe  TZS.     milioni  kwa  ajili  ya  matumizi  ya  kazi  za  kawaida.  IDARA  YA  URATIBU  WA  TAWALA  ZA  MIKOA  NA  SERIKALI  ZA  MITAA  Mheshimiwa  Spika,  kwa  mwaka  wa  fedha  2012/2013,  Idara  ya  Uratibu  wa  Tawala  za  Mikoa  na  Serikali  za  Mitaa  ilitengewa  TZS.  4  milioni  kwa  ajili  ya  matumizi  ya  kazi  za  kawaida  na  TZS.  ,   milioni  ikiwa  ni  Ruzuku  kwa  Baraza  la  Manispaa.  Hadi  Machi  ,  iliingiziwa  TZS.     milioni  sawa  na  asilimia     kwa  matumizi  ya  kazi  za  kawaida  na  TZS.     milioni  sawa  na  asilimia  7  ambazo  ni  Ruzuku  ya  Baraza  la  Manispaa.  Mheshimiwa  Spika,  Idara  kupitia  Tume  ya  Kurekebisha  Sheria,  imeanza  mchakato  wa  kuandaa  Sheria  mpya  ya  Vileo  kufuatia  kupitwa  na  wakati  Sheria  ya  zamani  (Cap  Na.  163/1928).  Kwa  kuwa  Sheria  hiyo  inaigusa  Jamii,  mchakato  wake  wa  kuiandaa  uliwashirikisha  wadau  na  wananchi  katika  maeneo  mbali  mbali  ya  Unguja  na  Pemba.  Mswada  wa  Sheria  hiyo  unatarajiwa  kuwasilishwa  katika  Baraza  la  Wawakilishi  katika  mwaka  ujao  wa  fedha  /2014.  Mheshimiwa  Spika,  Idara  imeratibu  mkutano  mmoja  wa  mashirikiano  ya  pamoja  baina  ya  Viongozi  wa  Ofisi  ya  Rais  na  Mwenyekiti  wa  Baraza  la  Mapinduzi  na  Ofisi  ya  Waziri  Mkuu     uliofanyika  Pemba  kuanzia  tarehe  12  hadi  14  Desemba,  Lengo  la  mkutano  huo  ni  kubadilishana  mawazo,  uzoefu  na  utaalamu  miongoni  mwa  Viongozi  na  watendaji  wa  pande  zote  mbili  katika  kuratibu  na  kusimamia  utekelezaji  wa  majukumu  ya  Mamlaka  ya  Serikali  za  Mikoa  na  Serikali  za  Mitaa.  Mheshimiwa  Spika,  mkutano  huo  wa  mashirikiano  uliazimia  mambo  muhimu  yakiwemo  kuunda  kikosi  kazi  kwa  pande  zote  mbili  kitakachoangalia  uwepo  wa  Sheria  ndogo  ndogo  za  Serikali  za  Mitaa  na  utekelezaji  wake  katika  usimamizi  wa  usafi  wa  mazingira  pamoja  na  ziara  za  kubadilishana  uzoefu.  Maazimio  hayo  ni  muhimu  kwa  maendeleo  ya  Serikali  za  Mikoa  na  Serikali  za  Mitaa.  Hivyo  basi,  Ofisi  yangu  imeanza  kuyafanyia  kazi  maazimio  hayo  hatua  kwa  hatua  ikiwemo  ziara  ya  mafunzo  kwa  Watendaji  na  Viongozi  wa  Serikali  za  Mitaa  katika  Jiji  la  Mwanza  ya  kujifunza  na  kubadilishana  uzoefu  juu  ya  usafi  wa  Mji  na  mazingira.  Mheshimiwa  Spika,  Idara  imetoa  mafunzo  kuhusu  utawala  bora  katika  usimamizi  wa  majukumu  ya  Serikali  za  Mitaa  kwa  Waheshimiwa  Madiwani  wa  Kamati  za  Fedha,  Sheria  na  Afya  katika  Halmashauri  tano.  Aidha,  Idara  imefuatilia  utekelezaji  wa  miradi  ya  Halmashauri  zote  Unguja  na  Pemba.  Matokeo  ya  jumla  yanaonesha  kuwa  kiwango  cha  utekelezaji  wa  shughuli  zilizopangwa  kinaridhisha.  Mheshimiwa  Spika,  Idara  iliendelea  kuwawezesha  watumishi  wake  kuhudhuria  mafunzo  ya  muda  mfupi  na  mrefu.  Watumishi  watatu  walipatiwa  mafunzo  ya  muda  mfupi  katika  fani  za  Utawala  na  Uongozi  wa  Serikali  za  Mitaa  na  wawili  mafunzo  ya  muda  mrefu  katika  fani  za  Utunzaji  wa  Kumbukumbu  na  Usimamizi  wa  Rasilimali  Watu.  Mheshimiwa  Spika,  kwa  mwaka  wa  fedha  2013/2014,  Idara  ya  Uratibu  wa  Tawala  za  Mikoa  na  Serikali  za  Mitaa  imekusudia  kutekeleza  malengo  yafuatayo:  Kuimarisha  mazingira  bora  kazini  na  utoaji  wa  huduma;  Kujenga  uwezo  wa  watumishi;  Kuimarisha  uratibu  wa  Taasisi  za  Mikoa,  Wilaya,  Serikali  za  Mitaa  na  Wadau  wa  maendeleo;  na  Kuimarisha  ushirikishwaji  wa  wananchi  katika  utawala  wa  kidemokrasia.  Mheshimiwa  Spika,  ili  Idara  ya  Uratibu  wa  Tawala  za  Mikoa  na  Serikali  za  Mitaa  iweze  kutekeleza  malengo  yake  kwa  ufanisi,  kwa  mwaka  wa  fedha  2013/2014,  naliomba  Baraza  lako  Tukufu  liidhinishe  TZS.     milioni  kwa  matumizi  ya  kazi  za  kawaida  na  TZS.  1,   milioni  ikiwa  ni  Ruzuku  kwa  Baraza  la  Manispaa.  MAMLAKA  ZA  SERIKALI  ZA  MIKOA  Mheshimiwa  Spika,  Mamlaka  za  Serikali  za  Mikoa  zimepewa  jukumu  la  kuratibu  na  kusimamia  utekelezaji  wa  maagizo  ya  Serikali  katika  maeneo  yao  ya  utawala.  Aidha,  iliratibu  kwa  ufanisi  mkubwa  shughuli  za  kupata  maoni  ya  wananchi  katika  Katiba  mpya  ya  Jamhuri  ya  Muungano  wa  Tanzania.  Pia,  Mikoa  na  Wilaya  ilisimamia  kikamilifu  zoezi  la  Sensa  ya  Watu  na  Makaazi  ya  mwaka  2012  kupitia  Kamati  za  Sensa  za  Wilaya  na  Mikoa  kwa  kushirikiana  na  Ofisi  ya  Mtakwimu  Mkuu  wa  Serikali.  Pamoja  na  hayo,  naomba  kutoa  maelezo  kuhusu  utekelezaji  wa  malengo  ya  Mamlaka  za  Serikali  za  Mikoa  kwa  mwaka  2012/2013  na  utekelezaji  wa  malengo  yaliyopangwa  kwa  mwaka  2013/2014.  MKOA  WA  MJINI  MAGHARIBI  Mheshimiwa  Spika,  kwa  mwaka  wa  fedha  2012/2013  Mkoa  wa  Mjini  Magharibi  uliidhinishiwa  TZS.  1,   milioni  kwa  kazi  za  kawaida  na  hadi  kufikia  mwezi  wa  Machi  2013,  Mkoa  huu  umeingiziwa  TZS.  4  milioni  sawa  na  asilimia     ya  makadirio  ya  matumizi.  Mheshimiwa  Spika,  hali  ya  ulinzi  na  usalama  katika  Mkoa  wa  Mjini  Magharibi  imeendelea  kuwa  nzuri  ingawa  kumejitokeza  matukio  ya  uhalifu  ambayo  yaliishitua  jamii.  Kamati  ya  Ulinzi  na  Usalama  ya  Mkoa  imekutana  katika  vikao  vyake  mbali  mbali  kupanga  mikakati  ili  kuhakikisha  kuwa  vitendo  hivyo  vya  uhalifu  vinadhibitiwa.  Mkoa  umeendelea  kushajihisha  uimarishaji  wa  ulinzi  shirikishi  katika  Shehia  zote  za  Mkoa.  Hata  hivyo,  mkazo  zaidi  umewekwa  katika  Shehia  za  Kianga,  Sharifumsa,  Kwaalinatu  na  Amani.  Kutokana  na  hatua  hiyo,  matokeo  yanaonesha  kuwa  uhalifu  umepunguwa  na  hasa  utumiaji  wa  madawa  ya  kulevya  katika  Shehia  hizo.  Mheshimiwa  Spika,  Operesheni  maalum  ya  kuwaondosha  wanyama  wanaozurura  ovyo  Mjini  pamoja  na  wafanyabiashara  wanaofanya  biashara  kiholela  tena  sehemu  zisizoruhusiwa  katika  Masoko  imefanyika.  Operesheni  hii  inayosimamiwa  na  Mkoa  kupitia  Baraza  la  Manispaa  na  Halmashauri  ya  Wilaya  ya  Magharibi  imeweza  kudhibiti  uzururaji  wa  wanyama  na  zaidi  ya  wanyama  190  wamekamatwa  na  kupelekwa  katika  maeneo  maalum  yaliyotengwa.  Kwa  wale  wanyama  waliogombolewa  huwa  wanarejeshewa  wenyewe  kwa  masharti  maalum  yakiwemo  wanyama  hao  kupelekwa  nje  ya  Mji  na  gharama  za  upelekaji  huo  hulipwa  na  mmiliki  wa  mnyama  husika.  Aidha,  wanyama  wote  waliogombolewa  huwekwa  rangi  maalum  na  pindipo  akikamatwa  tena  hatua  za  kisheria  huchukuliwa  dhidi  ya  mmiliki.  Mheshimiwa  Spika,  Katika  kuimarisha  ufanisi  na  utendaji  kazi,  Mkoa  umefanikiwa  kulipa  Stahili  za  wafanyakazi,  kununua  vifaa  vya  kutendea  kazi,  kuanza  matengenezo  madogo  na  makubwa  ya  Ofisi.  Aidha,  mafunzo  ya  Sheria  Namba  2/2011  ya  Usimamizi  wa  Utumishi  wa  Umma  Zanzibar  yametolewa  kwa  wafanyakazi.  Wafanyakazi  13  wamesomeshwa  katika  ngazi  ya  Stashahada  ya  Uzamili,  Stashahada  na  Cheti  kwa  fani  za  Uhasibu,  Uandishi  wa  Habari,  Utunzaji  wa  Kumbukumbu,  Teknolojia  ya  Habari  na  Mawasiliano,  Rasilimali  Watu,  Ukatibu  Muhtasi  na  Utawala  wa  Umma.  Mchanganuo  wa  watendaji  waliopatiwa  mafunzo  unaonekana  katika  Kiambatanisho  Nambari  9.  Mheshimiwa  Spika,  mafunzo  juu  ya  kupambana  na  UKIMWI  na  kupiga  vita  unyanyasaji  wa  kijinsia  yametolewa  kwa  wafanyakazi  91,  Masheha  45,  na  makundi  matatu  ya  kijamii  yakiwemo  watu  wenye  ulemavu,  watu  wenye  kuishi  na  VVU  na  makundi  yaliyo  katika  mazingira  hatarishi.  Kamati  za  mazingira  za  Wilaya  zimeundwa  na  kuendesha  vikao,  ufuatiliaji  na  uhamasishaji  wananchi  juu  ya  uhifadhi  wa  mazingira,  usafishaji  wa  misingi  ya  maji  machafu  pamoja  na  upandaji  wa  miti.  Mheshimiwa  Spika,  Mkoa  umeratibu  na  kusimamia  miradi  mbali  mbali  iliyoanzishwa  na  wananchi.  Utekelezaji  wa  miradi  hiyo  kwa  hatua  mbali  mbali  unaonekana  katika  Kiambatanisho  Nambari  10.  Aidha,  jumla  ya  vikundi  51  vya  SACCOS  na  Ushirika  vimetembelewa  na  kupatiwa  ushauri  wa  kuviendeleza  vikundi  vyao.  Mheshimiwa  Spika,  kazi  nyengine  zilizotekelezwa  na  Mkoa  ni  pamoja  na:  Kukutana  na  Wakurugenzi  Mipango,  Sera  na  Utafiti  wa  Wizara  16  za  Serikali  ya  Mapinduzi  ya  Zanzibar  kwa  azma  ya  kuimarisha  na  kusaidia  utekelezaji  wa  shughuli  za  maendeleo  katika  Mkoa;  Utatuzi  wa  migogoro  kumi  na  moja  ya  ardhi  kati  ya  34  iliyoripotiwa  pamoja  na  kutoa  mafunzo  juu  ya  matumizi  bora  ya  ardhi  kwa  jamii;  Kufuatilia  na  kutoa  mafunzo  ya  uwekaji  wa  kumbukumbu  katika  Shehia  27  kati  ya  84;  Kufuatilia  kesi  saba  za  udhalilishaji  wa  wanawake  na  watoto;  Kusimamia  uandikishaji  wa  watoto  13,321  waliofikia  umri  wa  kuanza  darasa  la  kwanza;  Kuhamasisha  ukulima  wa  kilimo  cha  mpunga  ambapo  jumla  ya  ekari  1,912  zimelimwa  kati  ya  ekari  1,800  zilizolengwa  awali  na  ekari  1,042  kati  ya  ekari  917  za  mazao  ya  chakula  na  ekari  237  za  mboga  mboga;  Wananchi  63  wamepatiwa  misaada  ya  kijamii  na  kiuchumi;  na  Utoaji  wa  mafunzo  juu  ya  Uibuaji  Miradi,  Upangaji  wa  Mipango  na  Usimamizi  wa  Fedha  kwa  Wajumbe  wa  Kamati  za  Maendeleo  za  Shehia  25  na  kuwashirikisha  Wenyeviti  na  Makatibu  pamoja  na  washika  fedha  wa  Kamati  hizo.  Mheshimiwa  Spika,  kwa  mwaka  wa  fedha  2013/2014,  Mkoa  wa  Mjini  Magharibi  unatarajia  kutekeleza  malengo  yafuatayo:  Kuimarisha  kiwango  cha  utendaji  kwa  wafanyakazi  wa  Mkoa  wa  Mjini  Magharibi  na  Sekta  ziliopo;  Kuimarisha  hali  ya  ulinzi  na  usalama  ndani  ya  Mkoa;  Kuhakikisha  jamii  yenye  afya  njema;  na  Kuhakikisha  maendeleo  endelevu  kwa  jamii.  Mheshimiwa  Spika,  ili  Mkoa  wa  Mjini  Magharibi  uweze  kutekeleza  malengo  iliyojipangia  kwa  ufanisi,  kwa  mwaka  wa  fedha  2013/2014,  naliomba  Baraza  lako  Tukufu  liidhinishe  TZS.  1,   milioni  kwa  ajili  ya  matumizi  ya  kazi  za  kawaida.  MKOA  WA  KUSINI  UNGUJA  Mheshimiwa  Spika,  kwa  mwaka  wa  fedha  2012/2013,  Mkoa  uliidhinishiwa  TZS.  1,   milioni  kwa  matumizi  ya  kazi  za  kawaida  na  hadi  mwezi  Machi  2013,  uliingiziwa  TZS.     milioni  sawa  na  asilimia     ya  fedha  zilizoombwa.  Mheshimiwa  Spika,  kwa  ujumla  hali  ya  ulinzi  na  usalama  katika  Mkoa  imezidi  kuimarika.  Kamati  ya  Ulinzi  na  usalama  ilifanya  vikao  tisa  kutathmini  hali  hiyo  ndani  ya  Mkoa.  Aidha,  kikao  kimoja  cha  Kamati  ya  Maendeleo  ya  Mkoa     kimefanyika  na  vikao  vitatu  kujadili  utekelezaji  na  uratibu  wa  Ilani  ya  Uchaguzi  ya  CCM  ya  mwaka  2010.  Mheshimiwa  Spika,  Mkoa  umefanya  ukaguzi  katika  vituo  17  vya  mitihani  vya  Wilaya  zote  mbili  kati  ya  vituo  29  viliomo  katika  Mkoa.  Aidha,  Mkoa  uliratibu  kikao  kimoja  kilichojadili  mbinu  za  kukabiliana  na  utoro  maskulini.  Mikakati  iliobuniwa  na  kutekelezwa  katika  Mkoa  imesaidia  kupunguza  tatizo  la  utoro  ambapo  katika  hatua  ya  awali  wanafunzi  18  wa  Skuli  ya  Charawe  wamerejeshwa  Skuli  na  kuendelea  tena  na  masomo.  Mheshimiwa  Spika,  Mkoa  umefuatilia  hali  ya  usambazaji  wa  maji  safi  na  salama.  Miradi  ya  maji  safi  na  salama  ndani  ya  Mkoa  inaendelea  vizuri  ikiwemo  ujenzi  wa  matangi  ya  maji  yaliopo  Machui,  Jumbi  na  Pongwe.  Aidha,  ulazaji  wa  mabomba  ya  maji  safi  katika  Shehia  za  Chwaka  na  Miwani  umekamilika  na  huduma  imeanza  kupatikana.  Mheshimiwa  Spika,  sambamba  na  hayo,  Mkoa  umesimamia  kikamilifu  kilimo  cha  mpunga  ambapo  jumla  ya  ekari  1,   za  mpunga  katika  Wilaya  ya  Kati  na  ekari     katika  Wilaya  ya  Kusini  zimechimbwa  na  kuburugwa.  Hatua  hii  inafanya  jumla  ya  ekari  zilizochimbwa,  kuburugwa  na  kupandwa  katika  Mkoa  wa  Kusini  Unguja  kufikia  1,  Mheshimiwa  Spika,  Mkoa  umeratibu  mchakato  wa  kuwatambua  watoto  wanaoishi  katika  mazingira  magumu  na  hatarishi.  Katika  utambuzi  huo  jumla  ya  watoto  35  wametambuliwa  na  kupatiwa  msaada  wa  sare  za  skuli,  viatu  na  vifaa  vya  kusomea.  Aidha,  katika  kuufanya  utaratibu  huu  uwe  endelevu,  Mkoa  umetenga  fedha  kwa  ajili  ya  kuwasaidia  watoto  hao.  Mheshimiwa  Spika,  kazi  nyengine  zilizotekelezwa  na  Mkoa  ni  pamoja  na:  Kuanza  ujenzi  wa  Ofisi  ya  Wilaya  ya  Kati  hadi  kufikia  hatua  ya  kuinua  msingi;  Kusimamia  matengenezo  ya  vyombo  vya  usafiri  pamoja  na  ununuzi  wa  samani  na  vifaa  vya  Ofisi;  Kuwajengea  uwezo  wa  kiutendaji  wafanyakazi  wake  ambapo  wafanyakazi  saba  wamepatiwa  mafunzo  ya  muda  mfupi  na  mrefu  katika  fani  za  Upangaji  na  Usimamizi  wa  Miradi,  Uhasibu  na  Udereva;  na  Kutoa  taaluma  kwa  wafanyakazi  wake  juu  ya  namna  ya  kujikinga  na  maambukizi  mapya  ya  VVU.  Jumla  ya  wananchi  nao  waliweza  kupatiwa  ushauri  nasaha  na  kupima  VVU  kwa  hiari  wakati  wa  Maadhimisho  ya  Siku  ya  UKIMWI  Duniani.  Mheshimiwa  Spika,  kwa  mwaka  wa  fedha  2013/2014,  Mkoa  wa  Kusini  Unguja  umekusudia  kutekeleza  malengo  yafuatayo:  Kusimamia  shughuli  za  ulinzi  na  usalama;  Kuratibu,  kusimamia,  kufuatilia  na  kusaidia  utekelezaji  wa  shughuli  za  sekta  mbali  mbali;  Kuwajengea  uwezo  wafanyakazi  kwa  kuwapatia  mafunzo  ya  muda  mfupi  na  mrefu  ili  kuongeza  ufanisi  kazini;  Kusimamia  na  kuzitumia  ipasavyo  rasilimali  watu  na  vitu  katika  kuleta  maendeleo  ya  kiuchumi  na  kijamii;  Kuendeleza  jengo  la  Ofisi  ya  Mkuu  wa  Mkoa,  Wilaya  na  matengenezo  madogo  madogo;  na  Kuratibu  shughuli  Mtambuka  zikiwemo  za  UKIMWI,  mazingira  na  masuala  ya  watu  wenye  ulemavu.  Mheshimiwa  Spika,  ili  Mkoa  wa  Kusini  Unguja  uweze  kutekeleza  malengo  yake  kwa  ufanisi,  kwa  mwaka  wa  fedha  2013/2014,  naliomba  Baraza  lako  Tukufu  liidhinishe  TZS.  1,   milioni  kwa  matumizi  ya  kazi  za  kawaida.  MKOA  WA  KASKAZINI  UNGUJA  Mheshimiwa  Spika,  kwa  mwaka  wa  fedha  2012/2013,  Mkoa  wa  Kaskazini  Unguja  ulitengewa  TZS.  1,   milioni  kwa  matumizi  ya  kazi  za  kawaida  na  hadi  Machi  2013,  uliingiziwa  TZS.     milioni  sawa  na  asilimia     ya  makadirio  ya  matumizi  ya  kawaida.  Mheshimiwa  Spika,  Mkoa  umeratibu  vikao  sita  vya  Kamati  ya  Ulinzi  na  Usalama  ambavyo  vilijadili  masuala  mbali  mbali  na  kupitia  taarifa  za  hali  ya  ulinzi  na  usalama  katika  Mkoa.  Hali  ya  usalama  katika  Mkoa  imeendelea  kuimarika  kufuatia  hali  ya  udhibiti  wa  vitendo  vinavyoashiria  uvunjifu  wa  amani.  Mheshimiwa  Spika,  Mkoa  umeendesha  mikutano  mitano  ya  kuhamasisha  wananchi  juu  ya  umuhimu  wa  kushiriki  katika  utekelezaji  wa  Miradi  ya  maendeleo  pamoja  na  kufanya  mikutano  miwili  ya  Kamati  ya  Maendeleo  ya  Mkoa  na  mikutano  sita  ya  Kamati  za  Maendeleo  ya  Wilaya.  Mkoa  ulisimamia  utekelezaji  wa  miradi  mbali  mbali  ya  wananchi  ikiwemo  ujenzi  wa  mabanda  matatu  ya  Skuli  ya  Matetema,  ujenzi  wa  Skuli  ya  Kidagoni,  ujenzi  wa  mabanda  mawili  ya  Skuli  ya  Pangeni,  ujenzi  wa  ukumbi  wa  kufanyia  mitihani,  ujenzi  wa  maktaba  Tumbatu  Jongowe  na  ujenzi  wa  kituo  cha  Afya  Bumbwini  Kiongwe.  Aidha,  Mkoa  ulikuwa  na  jumla  ya  migogoro  ya  ardhi  20  ambayo  imeripotiwa.  Katika  jitihada  zake  za  kutatua  migogoro  hiyo,  minane  iliyopo  katika  maeneo  ya  Matemwe,  Kiwengwa,  Pwani  Mchangani  na  Nungwi  imetatuliwa,  migogoro  minne  imepelekwa  mahakamani  kutokana  na  utata  wake.  Jumla  ya  migogoro  minane  imo  katika  hatua  ya  kupatiwa  ufumbuzi.  Mheshimiwa  Spika,  wafanyakazi  wa  Mkoa  wameendelea  kujengewa  uwezo  kwa  kuwapatia  mafunzo  ya  muda  mrefu  na  mfupi  katika  ngazi  ya  Stashahada  ya  juu  na  Shahada  ya  pili  ya  Maendeleo  Vijijini,  Shahada  ya  kwanza  ya  Uhasibu,  Stashahada  ya  Ukatibu  Muhutasi  na  Stashahada  ya  Manunuzi  na  Ugavi.  Aidha,  wafanyakazi  wamepatiwa  mafunzo  ya  siku  mbili  juu  ya  Utawala  bora.  Jumla  ya  mikutano  12  imefanyika  juu  ya  uhamasishaji  wa  kujikinga  na  maambukizi  mapya  ya  VVU  kwa  wafanyakazi  na  wananchi  kwa  ujumla.  Mheshimiwa  Spika,  kazi  nyengine  zilizofanywa  na  Mkoa  ni  pamoja  na  kufuatilia  utekelezaji  wa  shughuli  za  mashamba  darasa  12,  vituo  vya  kilimo  viwili  na  mabonde  ya  mpunga  sita.  Mkoa  pia  ulifuatilia  shughuli  za  mifugo  na  uvuvi  ambapo  vituo  sita  vya  mifugo,  wafugaji  wa  ng ombe  na  53  wa  kuku  pamoja  na  Skuli  36  za  mafunzo  ya  mifugo  na  madiko  sita  ya  uvuvi.  Aidha,  Skuli  41,  vituo  31  vya  elimu  ya  watu  wazima,  Maktaba  mbili  pamoja  na  madarasa  38  mapya  vimefuatiliwa  sambamba  na  shughuli  nyengine  za  sekta  za  afya,  mazingira  na  utalii.  Mheshimiwa  Spika,  Ujenzi  wa  jengo  jipya  la  Ofisi  ya  Mkuu  wa  Mkoa  umekamilika  kwa  kiwango  cha  kuweza  kuhamiwa.  Aidha,  ukarabati  wa  jengo  la  Ofisi  ya  Mkuu  wa  Wilaya  Kaskazini   A   umefanyika.  Mheshimiwa  Spika,  kwa  mwaka  wa  fedha  2013/2014,  Mkoa  wa  Kaskazini  Unguja  unakusudia  kutekeleza  malengo  yafuatayo:  Kuimarisha  hali  ya  ulinzi  na  usalama  katika  Mkoa;  Kuimarisha  ushiriki  wa  wananchi  katika  utawala  wa  kidemokrasia;  Kuongeza  uelewa  wa  wafanyakazi  katika  masuala  mtambuka  (UKIMWI  na  Mazingira);  Kuandaa  mazingira  mazuri  katika  uendeshaji  wa  shughuli  za  Ofisi;  na  Kuwajengea  uwezo  wafanyakazi.  Mheshimiwa  Spika,  ili  Mkoa  wa  Kaskazini  Unguja  uweze  kutekeleza  malengo  yake  kwa  ufanisi,  kwa  mwaka  wa  fedha  2013/2014,  naliomba  Baraza  lako  Tukufu  liidhinishe  TZS.  1,   milioni  kwa  ajili  ya  matumizi  ya  kazi  za  kawaida.  MKOA  WA  KUSINI  PEMBA  Mheshimiwa  Spika,  kwa  mwaka  wa  fedha  2012/2013,  Mkoa  uliidhinishiwa  jumla  ya  TZS.  1,   milioni  kwa  matumizi  ya  kazi  za  kawaida,  kati  ya  hizo  TZS.  1,   milioni  kwa  matumizi  ya  kazi  za  kawaida  za  Mkoa,  TZS.     milioni  Ruzuku  kwa  Baraza  la  Mji  Chake  Chake  na  TZS.     milioni  kwa  ajili  ya  Ruzuku  Baraza  la  Mji  Mkoani.  Hadi  kufikia  mwezi  Machi  2013,  Mkoa  uliingiziwa  TZS.     milioni  sawa  na  asilimia     ya  fedha  zilizoidhinishwa  kwa  kazi  za  kawaida,  TZS.     milioni  sawa  na  asilimia     ya  Ruzuku  kwa  Baraza  la  Mji  Chake  Chake  na  TZS.     milioni  sawa  na  asilimia  6  ya  Ruzuku  kwa  Baraza  la  Mji  Mkoani.  Mheshimiwa  Spika,  Mkoa  umefanya  vikao  vinne  vya  Kamati  ya  Ulinzi  na  Usalama.  Aidha,  vikao  vitatu  vya  Kamati  ya  Ukaguzi  wa  Hesabu  na  vikao  viwili  vya  Bodi  ya  Zabuni  vimefanyika.  Mkoa  pia  umeratibu  utekelezaji  wa  miradi  ya  sekta  mbali  mbali  zikiwemo  za  kilimo,  elimu,  afya,  miundombinu,  utawala  bora  na  maendeleo  ya  vijana.  Mheshimiwa  Spika,  kiwanja  kinachokusudiwa  kujengwa  nyumba  ya  Mheshimiwa  Mkuu  wa  Mkoa  tayari  kimepatikana  pamoja  na  hati  miliki  ya  kiwanja  hicho.  Mtaalamu  wa  kutayarisha  michoro  amepatikana  na  hatua  za  ujenzi  zinatarajiwa  kuanza  mara  baada  ya  kukamilisha  kazi  yake.  Mheshimiwa  Spika,  Mkoa  umesimamia  Miradi  mbali  mbali  ya  maendeleo  ya  wananchi  katika  Wilaya  zake  zote  mbili,  maelezo  ya  kina  ya  utekelezaji  ya  miradi  hiyo  yamewekwa  katika  Kiambatanisho  Nambari  15.  Aidha,  mfanyakazi  mmoja  amepatiwa  mafunzo  ya  muda  mrefu  katika  ngazi  ya  cheti  Chuo  cha  Utumishi  wa  Umma  Unguja.  Mkoa  pia  umetayarisha  semina  kwa  wafanyakazi  76  juu  ya  Jinsia  na  namna  ya  kujikinga  na  maambukizi  mapya  ya  VVU  na  UKIMWI.  Mheshimiwa  Spika,  kwa  mwaka  wa  fedha  2013/2014,  Mkoa  wa  Kusini  Pemba  unakusudia  kutekeleza  malengo  yafuatayo:  Kuimarisha  ulinzi  na  usalama  kwa  raia  na  mali  zao;  Kuimarisha  uratibu,  usimamiaji  na  ufuatiliaji  wa  kazi  za  maendeleo  ya  Mkoa;  Kuimarisha  kiwango  cha  taaluma  kwa  wafanyakazi  saba  kwa  kuwapatia  mafunzo  ya  muda  mrefu  na  mfupi;  Kuwajengea  uwezo  wafanyakazi  juu  ya  kujikinga  na  maambukizi  mapya  ya  VVU  na  UKIMWI;  na  Kuimarisha  mazingira  bora  ya  kazi  ili  kuleta  ufanisi,  umakini  na  uwajibikaji.  Mheshimiwa  Spika,  ili  Mkoa  wa  Kusini  Pemba  uweze  kutekeleza  malengo  yake  kwa  ufanisi,  kwa  mwaka  wa  fedha  2013/2014,  naliomba  Baraza  lako  Tukufu  liidhinishe  jumla  ya  TZS  1,   milioni  kwa  matumizi  ya  kawaida.  Kati  ya  hizo,  TZS.  1,   milioni  kwa  ajili  ya  matumizi  ya  kawaida  ya  Ofisi  ya  Mkuu  wa  Mkoa,  TZS.     milioni  ni  Ruzuku  kwa  Baraza  la  Mji  Chake  Chake  na  TZS.     milioni  ni  Ruzuku  kwa  Baraza  la  Mji  Mkoani.  MKOA  WA  KASKAZINI  PEMBA  Mheshimiwa  Spika,  kwa  mwaka  wa  fedha  2012/2013,  Mkoa  wa  Kaskazini  Pemba  uliidhinishiwa  jumla  ya  TZS.  1,   milioni  kwa  matumizi  ya  kazi  za  kawaida,  kati  ya  hizo  TZS.     milioni  ni  Ruzuku  kwa  Baraza  la  Mji  Wete.  Hadi  mwezi  Machi  2013,  Mkoa  uliingiziwa  TZS.     milioni  sawa  na  aslimia     ya  fedha  zilizoidhinishwa  na  TZS.     milioni  sawa  na  asilimia     ya  fedha  za  Ruzuku  kwa  Baraza  la  Mji  Wete.  Mheshimiwa  Spika,  Mkoa  umefanya  vikao  15  vya  Kamati  ya  Ulinzi  na  Usalama  ambavyo  vimepelekea  hali  ya  usalama  na  amani  katika  Mkoa  huu  kuimarika.  Aidha,  umeratibu  na  kusimamia  utekelezaji  wa  Miradi  ya  maendeleo  ya  sekta  mbali  mbali  ikiwemo  elimu,  afya,  maji  safi,  miundombinu  ya  barabara,  kilimo,  mifugo,  uvuvi,  ustawi  wa  jamii  na  maendeleo  ya  wanawake,  vijana  na  watoto.  Mkoa  pia,  umefuatilia  utekelezaji  wa  Miradi  ya  maendeleo  iliyoanzishwa  na  wananchi  ikiwemo  ya  vituo  vya  afya  vya  Bwagamoyo  na  Kifundi,  ujenzi  wa  madarasa  ya  Skuli  ya  Kiuyu  Kipangani  pamoja  na  uendelezaji  wa  ujenzi  wa  barabara  zinazojengwa  na  Kampuni  ya  MECCO  na  H.  Young.  Barabara  hizo  ni  za  Mtambwe,  Pandani,  Konde,  Gando,  Kangagani  na  Likoni.  Mheshimiwa  Spika,  Mkoa  umefanya  ukarabati  mdogo  katika  Ofisi  ya  Ofisa  Tawala  Mkoa  kwa  kukata  vyumba     pamoja  na  kufanya  marekebisho  ya  mfumo  wa  umeme  na  kuvuta  laini  mpya  ya  maji  na  baadhi  ya  matengenezo  ya  nyumba  za  Wakuu  wa  Wilaya  ya  Wete  na  Micheweni.  Aidha,  katika  kuimarisha  taaluma  ya  wafanyakazi  kiutendaji,  Mkoa  umewapatia  wafanyakazi  saba  mafunzo  ya  muda  mfupi  na  mrefu  katika  fani  ya  Teknolojia  ya  Habari  na  Mawasiliano,  Utunzaji  wa  kumbukumbu,  Uhasibu,  Ununuzi  na  Ugavi,  Rasilimali  Watu  na  Sayansi  ya  Jamii.  Mheshimiwa  Spika,  kwa  mwaka  wa  fedha  2013/2014,  Mkoa  wa  Kaskazini  Pemba  unakusudia  kutekeleza  malengo  yafuatayo:  Kuimarisha  mazingira  bora  ya  kazi  na  kuona  wafanyakazi  wanawajibika  ipasavyo;  Kuimarisha  ulinzi  na  usalama  wa  raia  na  mali  zao;  Kusimamia,  kuratibu  na  kufuatilia  shughuli  mbali  mbali  za  kisekta  na  maendeleo  ya  Mkoa;  Kuwajengea  uwezo  wa  kielimu  wafanyakazi  saba  kwa  kuwapatia  mafunzo  ya  muda  mrefu  na  mfupi;  na  Kuwajengea  uwezo  wafanyakazi  juu  ya  kujikinga  na  maambukizi  mapya  ya  VVU  na  UKIMWI.  Mheshimiwa  Spika,  ili  Mkoa  wa  Kaskazini  Pemba  uweze  kutekeleza  malengo  yake  kwa  ufanisi,  kwa  mwaka  wa  fedha  2013/2014,  naliomba  Baraza  lako  Tukufu  liidhinishe  jumla  ya  TZS.  1,   milioni  kwa  matumizi  ya  kazi  za  kawaida.  Kati  ya  hizo  TZS.     milioni  kwa  ajili  ya  Ruzuku  ya  Baraza  la  Mji  Wete.  IDARA  YA  URATIBU  WA  IDARA  MAALUM  ZA  SERIKALI  YA  MAPINDUZI  YA  ZANZIBAR  Mheshimiwa  Spika,  Idara  hii  ina  wajibu  wa  kusimamia  na  kuratibu  kazi  za  Idara  Maalum  za  SMZ  zikiwemo  za  kusimamia  utekelezaji  wa  Sera,  Sheria  na  Kanuni  za  Idara  Maalum,  kusimamia  vikao  vya  Tume  ya  Utumishi  pamoja  na  Mahkama  ya  Rufaa  za  Idara  Maalum  za  SMZ.  Aidha,  Idara  ina  majukumu  ya  kisera  ya  kuoanisha  miundo  ya  kiutumishi,  maslahi  ya  maafisa  na  wapiganaji,  kuwajengea  uwezo  wa  kiutendaji  na  kuratibu  masuala  ya  michezo  na  utamaduni  ndani  ya  Idara  Maalum  za  SMZ.  Mheshimiwa  Spika,  kwa  mwaka  wa  fedha  2012/2013,  Idara  ilitengewa  TZS     milioni  kwa  matumizi  ya  kazi  za  kawaida  na  hadi  mwezi  Machi  2013,  Idara  ilikuwa  tayari  imeingiziwa  TZS     milioni  sawa  na  asilimia     ya  fedha  zilizoidhinishwa.  Mheshimiwa  Spika,  Idara  ya  Uratibu  wa  Idara  Maalum  za  SMZ  imeandaa  Miundo  ya  Utumishi  (Scheme  of  Services)  ya  Idara  Maalum  za  SMZ  ili  kuimarisha  maslahi  na  majukumu  ya  watumishi  wa  Idara  hizo.  Miundo  hiyo  tayari  imewasilishwa  Ofisi  ya  Rais  Utumishi  wa  Umma  na  Utawala  Bora  kwa  ajili  ya  kupata  maamuzi.  Miundo  ya  Utumishi  ya  Idara  hizo  inatarajiwa  kuanza  kutumika  katika  mwaka  ujao  wa  fedha  wa  2013/2014.  Mheshimiwa  Spika,  vikao  vitatu  vya  Tume  ya  Utumishi  ya  Idara  Maalum  na  Kamati  ya  Ajira  ya  Idara  Maalum  za  SMZ  vimefanyika  kupitia  utaratibu  wa  ajira  katika  Idara  hizo.  Sambamba  na  hilo,  Tume  ya  Utumishi  ya  Idara  Maalum  ilizingatia  maombi  ya  kupandishwa  vyeo  kwa  Wapiganaji  na  Maofisa  pamoja  na  kusikiliza  malalamiko  kutoka  kwa  watumishi  wa  Idara  Maalum  za  SMZ.  Aidha,  vikao  vitatu  vya  Mahkama  ya  Rufaa  ya  Idara  Maalum  za  SMZ  vimefanyika  ambapo  jumla  ya  rufaa  nne  zilijadiliwa  na  kutolewa  maamuzi.  Mheshimiwa  Spika,  katika  kuwaendeleza  watumishi  kitaaluma,  wafanyakazi  wake  wawili  wamepatiwa  mafunzo  ya  muda  mrefu  na  mfupi  katika  fani  za  Mipango  ya  Maendeleo  na  Habari  na  Mawasiliano.  Vilevile,  Idara  imeendelea  kuweka  mazingira  mazuri  ya  kazi  ili  kuongeza  ufanisi  kwa  kununua  vitendea  kazi  vikiwemo  samani  za  Ofisi.  Mheshimiwa  Spika,  kwa  mwaka  wa  fedha  2013/2014,  Idara  ya  Uratibu  wa  Idara  Maalum  za  SMZ  ina  mpango  wa  kutekeleza  malengo  yafuatayo:  Kuweka  mazingira  mazuri  ya  kufanya  kazi  ili  Idara  iweze  kutoa  huduma  nzuri;  Kuimarisha  uratibu  na  ufuatiliaji  wa  shughuli  za  Idara  Maalum  za  SMZ  Unguja  na  Pemba;  Kuwajengea  uwezo  wa  kiutendaji  watumishi  wa  Idara  kwa  kuwapeleka  mafunzoni  ndani  na  nje  ya  Zanzibar;  na  Kuandaa  vikao  vya  rufaa  vya  Idara  Maalum  za  SMZ.  Mheshimiwa  Spika,  ili  Idara  ya  Uratibu  wa  Idara  Maalum  za  SMZ  iweze  kutekeleza  malengo  yake  kwa  ufanisi,  kwa  mwaka  wa  fedha  /2014,  naliomba  Baraza  lako  Tukufu  liidhinishe  TZS     milioni  kwa  ajili  ya  matumizi  ya  kazi  za  kawaida.  TUME  YA  UTUMISHI  YA  IDARA  MAALUM  ZA  SMZ  Mheshimiwa  Spika,  kuanzia  mwaka  ujao  wa  fedha  wa  2013/2014,  Tume  ya  Utumishi  ya  Idara  Maalum  za  SMZ  itakuwa  na  kasma  yake  ndogo  na  hivyo  kuiondoa  kutoka  katika  kasma  ya  Idara  ya  Uratibu  ya  Idara  Maalum.  Hatua  hii  imechukuliwa  ili  kuifanya  Tume  hiyo  iweze  kusimamia  vizuri  kazi  zake.  Mheshimiwa  Spika,  kwa  mwaka  wa  fedha  2013/2014,  Tume  ya  Utumishi  ya  Idara  Maalum  inakusudia  kutekeleza  malengo  yafuatayo:  Kuimarisha  mazingira  bora  ya  Utumishi  wa  Idara  Maalum;  Kutoa  elimu  kwa  Maafisa  na  Wajumbe  wa  Tume  ya  Utumishi  ya  Idara  Maalum  za  SMZ;  Kuhakikisha  kazi  za  Tume  zinafanyika  ipasavyo;  na  Kufuatilia  ajira  na  maslahi  ya  Watumishi  wa  Idara  Maalum  za  SMZ  kwa  kushirikiana  na  Tume  ya  Utumishi  Serikalini.  Mheshimiwa  Spika,  ili  Tume  ya  Utumishi  ya  Idara  Maalum  za  SMZ  iweze  kutekeleza  malengo  yake  kwa  ufanisi,  katika  mwaka  wa  fedha  /2014,  naliomba  Baraza  lako  Tukufu  liidhinishe  TZS.     milioni  kwa  matumizi  ya  kazi  za  kawaida.  KIKOSI  MAALUM  CHA  KUZUIA  MAGENDO     Mheshimiwa  Spika,  kwa  mwaka  wa  fedha  2012/2013,  Kikosi  Maalum  cha  Kuzuia  Magendo     kilitengewa  TZS  9,   milioni  kwa  ajili  ya  matumizi  ya  kazi  za  kawaida  na  TZS.     milioni  kwa  kazi  za  maendeleo.  Hadi  kufikia  Machi  2013,  Kikosi  kiliingiziwa  TZS.  6,   milioni  sawa  na  asilimia     ya  bajeti  iliyoombwa  kwa  kazi  za  kawaida.  Kwa  upande  wa  kazi  za  maendeleo,  fedha  zilizoingizwa  ni  TZS.     milioni  sawa  na  asilimia     ya  fedha  za  maendeleo.  Mheshimiwa  Spika,  Kikosi  cha  KMKM  kimeendelea  kutoa  huduma  ya  chakula  kwa  Makamanda  na  Wapiganaji  wake  katika  muda  wote  wanapokuwa  kazini  na  mafunzoni.  Vile  vile  kimeimarisha  nguvu  za  ulinzi  wa  doria  na  kufanikiwa  kukamata  vyombo  14  na  mali  walizokuwa  wakizitorosha  na  kuleta  nchini  kimagendo  (Kiambatanisho  Nambari  16).  Vyombo  na  mali  zinazokamatwa  huwa  vinakabidhiwa  Mamlaka  husika  kwa  hatua  zao  za  kisheria.  Aidha,  vyombo  vyake  vikubwa  vimefanyiwa  matengenezo  pamoja  na  kuvipeleka  chelezoni  na  kufanya  ununuzi  wa  vifaa  vya  mawasiliano.  Mheshimiwa  Spika,  kitengo  cha  uzamiaji  (Diving  Section)  nacho  kimeimarishwa  kwa  kukinunulia  vifaa  pamoja  na  kuendesha  mafunzo  maalum  ya  uzamiaji  ili  kuweza  kukabiliana  na  majanga.  Hivi  karibuni,  Maofisa  wanne  wamekwenda  Uingereza  kwa  ajili  ya  mafunzo  zaidi  ya  uzamiaji  kivitendo  chini  ya  mwaliko  wa  kampuni  ya   L&W  UK  and  Indeep  Diving  and  Marine  Service   ya  nchini  humo.  Mheshimiwa  Spika,  Kikosi  kimekamilisha  malipo  ya  sare  za  Maafisa  na  Wapiganaji  wake  500.  Matengenezo  ya  Ofisi  ya  mipango  na  kitengo  cha  manunuzi  pamoja  na  kununua  samani  za  Ofisi  navyo  vimefanyika.  Mheshimiwa  Spika,  Kikosi  kimefanya  ukarabati  na  ujenzi  katika  majengo  mbali  mbali  ikiwemo  Ofisi  ya  Idara  ya  Mipango.  Kitengo  cha  Manunuzi,  banda  jipya  la  kulala  askari  katika  Kambi  ya  Msuka,  hanga  moja  la  kulala  askari  katika  Kambi  mpya  ya  KMKM  Tumbatu  ambalo  limefikia  hatua  ya  uezekaji  pamoja  na  ujenzi  wa  mnara  wa  Bendera  katika  Kisiwa  cha  Tumbatu.  Mheshimiwa  Spika,  Hospitali  ya  KMKM  Kibweni  imeendelea  kutoa  huduma  za  afya  kwa  Makamanda  na  Wapiganaji  pamoja  na  wananchi  wanaoishi  maeneo  jirani.  Takwimu  zinaonesha  upo  muitiko  mkubwa  wa  wananchi  kupatiwa  huduma  katika  hospitali  hiyo  jambo  ambalo  limesaidia  kupunguza  msongamano  wa  wagonjwa  katika  Hospitali  Kuu  ya  Mnazi  Mmoja.  Jumla  ya  wananchi  16,865  wakiwemo  Makamanda  na  Wapiganaji  walifika  hospitalini  hapo  na  kupatiwa  huduma,  kati  yao  wanawake  ni  8,645  na  wanaume  ni  ,220.  Mheshimiwa  Spika,  kwa  mwaka  wa  fedha  2013/2014,  Kikosi  Maalum  cha  Kuzuia  Magendo  kimepanga  kutekeleza  malengo  yafuatayo:  Kuwapatia  chakula  bora  askari  wanapokuwa  kazini  na  mafunzoni;  Kuimarisha  hali  ya  ulinzi  wa  doria;  Kuimarisha  sehemu  ya  uzamiaji  kikosini;  Kuhakikisha  kuwa  Maofisa  na  Wapiganaji  wanawajibika  ipasavyo  kwa  kupatiwa  stahiki  zao;  Kuwapatia  sare  Maofisa  na  wapiganaji  wote;  Kuendeleza  kuwapatia  elimu  ndani  na  nje  ya  Kikosi;  na  Kuendeleza  ukarabati  wa  majengo  mbali  mbali  ya  Kikosi  Unguja  na  Pemba.  Mheshimiwa  Spika,  ili  Kikosi  Maalum  cha  Kuzuia  Magendo  kiweze  kutekeleza  malengo  iliojipangia  kwa  ufanisi,  katika  mwaka  wa  fedha  /2014,  naliomba  Baraza  lako  Tukufu  liidhinishe  TZS.  9,   milioni  kwa  matumizi  ya  kazi  za  kawaida.  JESHI  LA  KUJENGA  UCHUMI     Mheshimiwa  Spika,  kwa  mwaka  wa  fedha  2012/2013  Kikosi  cha  JKU  kilidhinishiwa  TZS.  7,   milioni  kwa  matumizi  ya  kazi  za  kawaida  na  TZS.     milioni  kwa  miradi  ya  maendeleo  na  hadi  Machi  2013,  Jeshi  la  Kujenga  Uchumi  limeingiziwa  TZS.  5,   milioni  sawa  na  asilimia     ya  fedha.  Mheshimiwa  Spika,  Jeshi  la  Kujenga  Uchumi  limeendelea  kujenga  mazingira  mazuri  ya  kiutendaji  kwa  kuwapatia  watumishi  wake  fursa  za  masomo  ya  muda  mfupi  na  mrefu.  Jumla  ya  wafanyakazi  10  wanaendelea  na  masomo  katika  ngazi  za  Shahada  ya  Uzamili,  Shahada  ya  Kwanza,  Stashahada  na  Cheti.  Mheshimiwa  Spika,  Jeshi  la  Kujenga  Uchumi  limeendelea  kuimarisha  mradi  wa  ufugaji  wa  kuku  na  ng ombe  wa  maziwa  kwa  kununua  vifaranga  2,000  (1,000  vya  nyama  na  1,000  vya  mayai)  pamoja  ng ombe  wawili  wa  maziwa.  JKU  pia  imesimamia  kilimo  cha  mazao  ya  nafaka  na  miti  ya  matunda  kwa  kulima  ekari  130  za  mpunga,  ekari  10  za  mahindi,  ekari  5  za  mtama,  ekari  140  za  muhogo,  ekari  20  za  kunde  na  ekari  5  za  miti  ya  kudumu.  Mheshimiwa  Spika,  katika  kuimarisha  Skuli  za  Ufundi  na  Sekondari,  Jeshi  la  Kujenga  Uchumi  limeanzisha  fani  tatu  za  mafunzo  ya  ufundi  ambazo  ni  ufundi  wa  ushoni,  ufundi  bomba  na  useremala  katika  Skuli  ya  Ufundi  Chokocho  na  vifaa  kwa  ajili  ya  mafunzo  hayo  vimenunuliwa.  Aidha,  ununuzi  wa  vifaa  vya  maabara  ya  Skuli  ya  Sekondari  ya  JKU  Mtoni  vimenunuliwa.  Mheshimiwa  Spika,  Kikosi  cha  JKU  kimeendelea  kutoa  huduma  za  afya  kwa  watumishi  wake  na  wananchi  wa  maeneo  jirani.  Katika  kipindi  cha  mwaka  2012/2013  jumla  ya  wananchi  23,653  wamepatiwa  huduma  za  afya  katika  vituo  mbali  mbali  vya  JKU.  Aidha,  elimu  ya  kujikinga  na  maambukizi  mapya  ya  VVU  imetolewa  kwa  wananchi  wa  maeneo  jirani  na  watumishi  waliopo  katika  kambi  mbali  mbali  Unguja  na  Pemba.  Mheshimiwa  Spika,  JKU  imeendelea  kuweka  mazingira  mazuri  ya  kuendeshea  mafunzo  kwa  vijana,  jumla  ya  vijana  400  wa  kujitolea  wamesajiliwa  na  wanaendelea  kupatiwa  mafunzo.  Katika  kuimarisha  michezo  Kikosi  cha  JKU  kimenunua  vifaa  vya  michezo  mbali  mbali  pamoja  na  kugharamia  ushiriki  wa  timu  zake  katika  mashindano  ndani  na  nje  ya  Zanzibar  sambamba  na  Tamasha  la  Michezo  lililofanyika  Zanzibar.  Mheshimiwa  Spika,  kwa  ajili  ya  kuweka  mazingira  bora  ya  utendaji  kazi  kwa  askari  wake,  JKU  imenunua  samani  za  Ofisi,  jokofu,  vitanda  na  magodoro  300,  sare  za  askari  200  pamoja  na  kufunga  mtambo  wa  simu.  Mheshimiwa  Spika,  katika  kuimarisha  mashirikiano  baina  ya  vikosi  vya  JKU  na  JKT,  Jeshi  la  Kujenga  Uchumi,  limeratibu  vikao  viwili  vya  mashirikiano  baina  ya  Viongozi  Wakuu  wa  vikosi  hivyo  ambapo  masuala  mbali  mbali  yanayohusu  mafunzo  kwa  vijana  yalijadiliwa  pamoja  na  kubadilishana  uzoefu  katika  nyanja  mbali  mbali.  Mheshimiwa  Spika,  pamoja  na  kutekeleza  majukumu  na  malengo  yaliopangwa,  Jeshi  la  Kujenga  Uchumi  kwa  kutumia  vyanzo  vyake  vya  ndani  limefanikiwa  kuezeka  nyumba  ya  Mkuu  wa  Kanda     Pemba,  nyumba  ya  kuishi  askari  katika  kambi  ya  Mwambe,  kufanya  ukarabati  wa  Ofisi  ya  JKU  Upenja,  kufanya  ukarabati  mkubwa  wa  mabweni  ya  kuishi  askari  wa  kambi  ya  Kama  na  uanzishaji  wa  duka  la  dawa  liliopo  Makao  Makuu.  Mheshimiwa  Spika,  kwa  mwaka  wa  fedha  2013/2014,  Jeshi  la  Kujenga  Uchumi  linakusudia  kutekeleza  malengo  yafuatayo:  Kutoa  mafunzo  kwa  vijana  wanaojiunga  na  JKU  katika  nyanja  za  kilimo,  mifugo,  ufundi,  kazi  za  amali  na  ulinzi  wa  Taifa  ili  waweze  kujitegemea  na  kuijenga  Nchi  yao;  Kuwapatia  wapiganaji  sare  na  vifaa;  Kutoa  mafunzo  kwa  watumishi  ili  kuongeza  ufanisi  wa  kazi;  Kuimarisha  mashirikiano  na  Taasisi  mbali  mbali  ndani  na  nje  ya  Zanzibar;  na  Kuimarisha  utoaji  wa  huduma  kwa  wana  JKU  na  jamii  kwa  ujumla.  Mheshimiwa  Spika,  ili  Jeshi  la  Kujenga  Uchumi  liweze  kutekeleza  malengo  yake  kwa  ufanisi,  kwa  mwaka  wa  fedha  2013/2014,  naliomba  Baraza  lako  Tukufu  liidhinishe  TZS.  7,   milioni  kwa  matumizi  ya  kazi  za  kawaida  na  TZS.     milioni  kwa  kazi  za  maendeleo.  IDARA  YA  CHUO  CHA  MAFUNZO     Mheshimiwa  Spika,  kwa  mwaka  wa  fedha  2012/2013,  Idara  ya  Chuo  cha  Mafunzo  iliidhinishiwa  TZS.  5,   milioni  kwa  matumizi  ya  kazi  za  kawaida  na  TZS.     milioni  kwa  mradi  wa  maendeleo.  Hadi  Machi  2013,  Idara  iliingiziwa  TZS  4,   milioni  sawa  na  asilimia     ya  fedha  zilizoidhinishwa  kwa  kazi  za  kawaida  na  TZS.  milioni  sawa  na  asilimia     kwa  ajili  ya  mradi  wa  maendeleo.  Mheshimiwa  Spika,  katika  kuimarisha  makaazi  ya  wanafunzi  wa  Vyuo  vya  Mafunzo,  matengenezo  ya  Chuo  cha  Kinumoshi  yamefanyika.  Pia,  Idara  ya  Chuo  cha  Mafunzo  kwa  Kanda  za  Mashamba  inayotarajiwa  kujengwa  Langoni  imefanyiwa  makisio  ya  ujenzi  na  michoro  yake  imekamilika.  Sambamba  na  hayo,  vyoo  katika  mabweni  mawili  ya  kulala  wanafunzi  katika  Chuo  cha  Mafunzo  Langoni  tayari  vimeshawekwa.  Aidha,  upimaji  wa  mashamba  ya  Kinumoshi  na  Ubago  umekamilika  na  gharama  za  hatimiliki  zimeshalipwa.  Taratibu  za  kupatiwa  hatimiliki  hizo  zinaendelea.  Mheshimiwa  Spika,  katika  kuweka  mazingira  mazuri  ya  kazi,  Idara  imenunua  gari  moja  aina  ya  Toyota  Vitara,  samani  za  ukumbi  wa  mkutano  wa  Makao  Makuu  na  magodoro  80  kwa  matumizi  ya  wanafunzi.  Idara  pia  imenunua  dawa  kwa  ajili  ya  matumizi  ya  wanafunzi  na  askari.  Aidha,  Idara  imeendelea  kuwajengea  uwezo  watumishi  wake  kwa  kugharamia  masomo  ya  muda  mrefu  na  mfupi  kwa  watumishi  watano  wa  Idara  katika  fani  za  Uhasibu,  Katibu  muhutasi  na  Ustawi  wa  Jamii.  Mheshimiwa  Spika,  kwa  mwaka  wa  fedha  wa  2013/2014,  Idara  ya  Chuo  cha  Mafunzo  imekusudia  kutekeleza  malengo  yafuatayo:  Kuimarisha  huduma  bora  za  urekebishaji  tabia  kwa  wanafunzi,  kuwaendeleza  na  kuwajengea  uwezo  wanaporudi  katika  jamii;  Kuhakikisha  haki  za  binadamu  zinatolewa  kwa  wanafunzi  na  wale  walioko  rumande  kwa  mujibu  wa  Sheria  za  nchi,  kikanda  na  makubaliano  ya  Kimataifa;  Kuweka  mazingira  mazuri  ya  kazi,  maendeleo  na  ustawi  wa  maafisa  na  wapiganaji  pamoja  na  usimamizi  mzuri  wa  fedha;  na  Kuendelea  na  ujenzi  wa  Chuo  kipya  cha  Mafunzo  Hanyegwa  Mchana.  Mheshimiwa  Spika,  ili  Idara  ya  Chuo  cha  Mafunzo  iweze  kutekeleza  malengo  yake  kwa  ufanisi,  kwa  mwaka  wa  fedha  wa  2013/2014,  naliomba  Baraza  lako  Tukufu  liidhinishe  TZS.  6,   milioni  kwa  matumizi  ya  kazi  za  kawaida  na  TZS.     milioni  kwa  mradi  wa  maendeleo.  KIKOSI  CHA  ZIMAMOTO  NA  UOKOZI  ZANZIBAR     Mheshimiwa  Spika,  kwa  mwaka  wa  fedha  wa  2012/2013,  Kikosi  cha  Zimamoto  na  Uokozi  kiliidhinishiwa  TZS.  3,   milioni  kwa  matumizi  ya  kazi  za  kawaida  na  hadi  mwezi  Machi,  2013  Kikosi  kimeingiziwa  TZS.  2,   milioni  sawa  na  asilimia     ya  makadirio  ya  matumizi.  Mheshimiwa  Spika,  jitihada  zinaendelea  za  kujenga  vituo  vya  zimamoto  katika  kila  Wilaya.  Jumla  ya  vituo  vitatu  vimeanzishwa  na  kutoa  huduma.  Vituo  hivyo  ni  Mwanakwerekwe  Wilaya  ya  Magharibi  Unguja,  eneo  la  Bandarini  Unguja  na  eneo  la  Bandarini  Mkoani  Pemba.  Kituo  cha  bandari  ya  Mkoani  kwa  sasa  kitakuwa  kikitoa  huduma  za  zimamoto  na  uokozi  katika  Wilaya  ya  Mkoani  na  maeneo  jirani.  Hatua  za  ujenzi  wa  Kituo  cha  Marumbi  Wilaya  ya  Kati  zimeanza.  Aidha,  hatua  zitachukuliwa  za  kupatikana  eneo  katika  Wilaya  za  Micheweni  na  Wete  Mkoa  wa  Kaskazini  Pemba  pamoja  na  Wilaya  ambazo  huduma  hizi  hazijafika.  Mheshimiwa  Spika,  Idara  imewapatia  sare  Maafisa  wake,  vyakula  kwa  askari  wanaolala  kambini  na  waliopo  mafunzoni  na  dawa  kwa  matumizi  ya  Maafisa  na  Wapiganaji  wa  Kikosi.  Aidha,  wapiganaji  na  maofisa  77  wamepatiwa  mafunzo  ndani  na  nje  ya  nchi.  Mafunzo  hayo  ni  katika  fani  za  Uongozi  Mkubwa,  Uongozi  Mdogo,  Uzimaji  moto,  Matumizi  ya  Kompyuta,  Masjala,  Sheria  na  Fedha.  Mheshimiwa  Spika,  Kikosi  kimeendelea  kufanya  matengenezo  ya  mara  kwa  mara  ya  magari  yaliopo  pamoja  na  kununua  vipuri  na  vitendea  kazi  vikiwemo;   Foam  compound ,   Carbon  Dioxide ,   Delivery  Horse  35  na  B.A  Aidha,  Kikosi  kimenunua  jumla  ya  gari  tatu  za  kuzimia  moto  na  gari  moja  ya  kuchukulia  wagonjwa.  Malipo  ya  asilimia  75  ya  gharama  za  ununuzi  wa  gari  hizo  yameshafanywa.  Mheshimiwa  Spika,  kwa  mwaka  wa  fedha  2013/2014,  Kikosi  cha  Zimamoto  na  Uokozi  kimelenga  kutekeleza  malengo  yafuatayo:  Kupunguza  muda  wa  kuwahi  kufika  katika  tukio  la  moto  na  majanga  mengine  bila  ya  kuzidi  dakika  15;  Kuboresha  ujenzi  wa  vituo  na  kupatikana  vifaa  vya  kazi  vituoni  ili  kuleta  ufanisi  wa  huduma  zinazotolewa;  Kuwapa  motisha  wafanyakazi  ili  kukuza  ufanisi  na  tija  kwa  aina  ya  huduma  zinazotolewa  nchini;  Kuboresha  Rasilimali  Watu  kwa  kuwapatia  Maafisa  na  Maaskari  elimu  za  aina  mbali  mbali;  Kuendelea  kutoa  elimu  ya  tahadhari  za  moto;  na  Kuongeza  uhusiano  na  mashirikiano  ya  namna  ya  kukabiliana  na  majanga  mbalimbali  Kitaifa  na  Kimataifa.  Mheshimiwa  Spika,  ili  Kikosi  cha  Zimamoto  na  Uokozi  kiweze  kutekeleza  malengo  yake  kwa  ufanisi,  kwa  mwaka  wa  fedha  /2014,  naliomba  Baraza  lako  Tukufu  liidhinishe  TZS.  3,   milioni  kwa  matumizi  ya  kazi  za  kawaida.  KIKOSI  CHA  VALANTIA  ZANZIBAR     Mheshimiwa  Spika,  kwa  mwaka  wa  fedha  2012/2013,  Kikosi  cha  Valantia  kilitengewa  TZS.  3,   milioni  kwa  matumizi  ya  kazi  za  kawaida  na  TZS.     milioni  kwa  matumizi  ya  kazi  za  maendeleo.  Hadi  mwezi  Machi  2013,  Kikosi  cha  Valantia  kimeingiziwa  TZS.  ,   milioni  sawa  na  asilimia     ya  fedha  zilizoidhinishwa  kwa  matumizi  ya  kawaida  na  TZS.     milioni  sawa  na  asilimia     kwa  matumizi  ya  mradi  wa  maendeleo.  Mheshimiwa  Spika,  Kikosi  cha  Valantia  kimeendelea  kuimarisha  nguvu  za  ulinzi  na  usalama  kwa  kuwapatia  chakula  cha  kutosha  askari  wanaokaa  zamu  katika  kambi  zote  za  Kikosi.  Aidha,  Kikosi  kimeendelea  kusimamia  masuala  ya  usafiri  ili  kuimarisha  shughuli  za  ulinzi  na  utawala.  Mheshimiwa  Spika,  Kikosi  kimeendelea  kuwajengea  uwezo  wa  kiutendaji  Maafisa  na  Wapiganaji  wake  ndani  na  nje  ya  Kikosi.  Katika  kipindi  hiki  Kikosi  kimedhamini  mafunzo  kwa  askari  sita  katika  ngazi  ya  Stashahada  na  Shahada.  Aidha,  dawa  kwa  ajili  huduma  za  afya  kwa  askari  na  raia  zimenunuliwa  pamoja  na  ununuzi  wa  gari  mbili  aina  ya  Land  Rover.  Kikosi  kimekamilisha  malipo  ya  gharama  za  uungaji  wa  umeme  katika  kambi  ya  Ndugukitu  ilioko  Pemba.  Pia,  Kikosi  kimenunua  sare  seti  127  kwa  ajili  ya  matumizi  ya  maafisa  na  askari  wake.  Mheshimiwa  Spika,  kwa  mwaka  wa  fedha  2013/2014,  Kikosi  cha  Valantia  kina  mpango  wa  kutekeleza  malengo  yafuatayo:  Kuimarisha  nguvu  za  ulinzi  na  usalama;  Kuwaongezea  uwezo  wa  kiutendaji  wapiganaji  wa  kikosi  cha  Valantia;  Kuandaa  mazingira  mazuri  ya  utendaji  kazi  kwa  wapiganaji  wa  kikosi  cha  Valantia;  Kuendeleza  ujenzi  pamoja  na  kuyapatia  hatimiliki  maeneo  ya  Kikosi  ya  Unguja  na  Pemba;  na  Kuhakikisha  wafanyakazi  wanawajibika  ipasavyo.  Mheshimiwa  Spika,  ili  Kikosi  cha  Valantia  kiweze  kutekeleza  malengo  yake  kwa  ufanisi,  kwa  mwaka  wa  fedha  2013/214,  naliomba  Baraza  lako  Tukufu  liidhinishe  TZS.  3,   milioni  kwa  matumizi  ya  kazi  za  kawaida  na  TZS.  70  milioni  kwa  matumizi  ya  mradi  wa  maendeleo.  MIRADI  YA  MAENDELEO  YA  OFISI  YA  RAIS  NA  MWENYEKITI  WA  BARAZA  LA  MAPINDUZI  Mheshimiwa  Spika,  kwa  mwaka  wa  fedha  2012/13,  Ofisi  ya  Rais  na  Mwenyekiti  wa  Baraza  la  Mapinduzi  ilipanga  kutekeleza  Miradi  minane  ya  maendeleo  na  fedha  zilizotengwa  kwa  Miradi  hiyo  ni  TZS.  ,   milioni.  Miradi  yenyewe  ni  kama  ifuatavyo:  i)  Mradi  wa  Uimarishaji  Nyumba  za  Viongozi  na  Nyumba  za  Serikali  Mheshimiwa  Spika,  Mradi  wa  Uimarishaji  Nyumba  za  Viongozi  na  Nyumba  za  Serikali  uliidhinishiwa  TZS.     milioni  na  hadi  kufikia  Machi  2013,  Mradi  huu  uliingiziwa  TZS.     milioni  ambazo  ni  sawa  na  asilimia     ya  makadirio  ya  matumizi  na  kutekeleza  kazi  zifuatazo:  Matengenezo  ya  Ikulu  ya  Mkoani  yapo  katika  hatua  za  mwisho  kukamilika;  Ujenzi  wa  ghala  katika  Ikulu  Kuu  ya  Mnazi  mmoja  nao  umekamilika;  Ikulu  ndogo  ya  Laibon  Dar  es  Salaam  imefanyiwa  matengenezo  kwa  kuwekewa  malighafi  maalumu  ya  kuziba  paa  la  zege  ili  kuzuia  kuvuja;  na  Ikulu  ya  Dodoma  imefanyiwa  matengenezo  makubwa  ya  vyoo.  Mheshimiwa  Spika,  kwa  mwaka  wa  fedha  2013/2014,  Mradi  wa  Uimarishaji  Nyumba  za  Viongozi  na  Nyumba  za  Serikali  umetengewa  TZS.     milioni  na  umepanga  kutekeleza  kazi  zifuatazo:  Kuanza  ujenzi  wa  nyumba  za  walinzi  katika  Ikulu  ya  Laibon  Dar  es  Salaam;  Kufanya  ukarabati  wa  Ikulu  ya  Chake  Chake;  Kufanya  matengenezo  katika  Ikulu  Kuu  ya  Mnazi  Mmoja  yakiwemo  kubadilisha  madirisha  ya  zamani;  Kujenga  ukuta  wa  nyumba  zilizokuwa  za  Posta  katika  Ikulu  ya  Migombani;  Kujenga  ukuta  wa  kuzuia  mmong onyoko  katika  Ikulu  ya  Mkoani;  Kujenga  ukuta  wa  Ikulu  ndogo  Mkokotoni;  na  Kuendeleza  ujenzi  wa  nyumba  ya  mapumziko  ya  Micheweni.  ii)  Mradi  wa  Kuimarisha  Mawasiliano    Ikulu  Mheshimiwa  Spika,  Mradi  wa  Kuimarisha  Mawasiliano     Ikulu  uliidhinishiwa  TZS.     milioni  na  hadi  kufikia  Machi  2013,  Mradi  huu  uliingiziwa  TZS.     milioni  ambazo  ni  sawa  na  asilimia     ya  makadirio  ya  matumizi  na  kutekeleza  kazi  zifuatazo:  Hatua  za  awali  za  ukarabati  wa  chumba  cha  kutayarishia  vipindi  katika  Ofisi  ya  Rais  na  Mwenyekiti  wa  Baraza  la  Mapinduzi  zimeanza.  Mheshimiwa  Spika,  kwa  mwaka  wa  fedha  2013/2014,  Mradi  wa  Kuimarisha  Mawasiliano     Ikulu  umetengewa  TZS.  150  milioni  na  utatekeleza  kazi  zifuatazo:  Ununuzi  wa  Gari  la  matangazo  kwa  ajili  ya  huduma  za  Rais  Pemba;  na  Ununuzi  wa  vifaa  vya  matangazo.   Mradi  wa  Uimarishaji  wa  Serikali  za  Mitaa  Mheshimiwa  Spika,  Mradi  wa  Uimarishaji  wa  Serikali  za  Mitaa  uliidhinishiwa  TZS.     milioni  na  hadi  kufikia  Machi  2013,  Mradi  huu  uliingiziwa  TZS.     milioni  ambazo  ni  sawa  na  asilimia     ya  makadirio  ya  matumizi  na  kutekeleza  kazi  zifuatazo:  Utayarishaji  wa  Mpango  Mkakati  wa  Utekelezaji  wa  Sera;  Utayarishaji  wa  muongozo  na  Rasimu  ya  Sheria  ya  Serikali  za  Mitaa;  Kufanya  mapitio  ya  vyanzo  vya  mapato  vya  Serikali  za  Mitaa;  na  Semina  za  Wadau  kujadili  utekelezaji  wa  Sera  ya  Serikali  za  Mitaa  ikiwemo  Semina  kwa  Waheshimiwa  Wajumbe  wa  Baraza  la  Wawakilishi.  Mheshimiwa  Spika,  kwa  mwaka  wa  fedha  2013/2014,  Mradi  wa  Uimarishaji  wa  Serikali  za  Mitaa  umetengewa  TZS.  150  milioni  na  utatekeleza  kazi  zifuatazo:  Kuandaa  Kanuni  za  Sheria  ya  Serikali  za  Mitaa;  Kufanya  tathmini  ya  mahitaji  ya  watumishi  katika  Serikali  za  Mitaa;  Kuhakiki  mipaka  ya  Mamlaka  ya  Mikoa  na  Serikali  za  Mitaa;  na  Kufanya  tathmini  na  kuandaa  mfumo,  utaratibu  na  miongozo  ya  fedha.   Mradi  wa  Kiwanda  cha  Ushoni  (Zanzibar  Quality  Tailoring  LTD)  Mheshimiwa  Spika,  Mradi  wa   Zanzibar  Quality  Tailoring  Ltd   uliidhinishiwa  TZS.     milioni  na  hadi  kufikia  Machi  2013,  Mradi  huu  uliingiziwa  TZS.     milioni  ambazo  ni  sawa  na  asilimia     ya  makadirio  ya  matumizi  na  kutekeleza  yafuatayo:  Kugharamia  shughuli  za  uendeshaji  wa  kiwanda  zikiwemo  ununuzi  wa  vifaa  vidogo  vidogo  kama  mikasi  na  nyuzi  za  kushonea.  Mheshimiwa  Spika,  kwa  mwaka  wa  fedha  2013/2014,  Mradi  wa  Kuimarisha  Kiwanda  cha  Ushoni  umetengewa  TZS.     milioni  na  utatekeleza  kazi  zifuatazo:  Ununuzi  wa  vifaa  pamoja  na  kutafuta  malighafi  za  uzalishaji;  na  Kujenga  uwezo  wa  watendaji  na  kiwanda.  v)  Mradi  wa  Ujenzi  wa  Hospitali  ya  KMKM  Mheshimiwa  Spika,  Mradi  wa  Ujenzi  wa  Hospitali  ya  KMKM  uliidhinishiwa  TZS.     milioni  na  hadi  kufikia  Machi  2013,  Mradi  huu  uliingiziwa  TZS.     milioni  ambazo  ni  sawa  na  asilimia     ya  makadirio  ya  matumizi  na  kutekeleza  yafuatayo:  Ujenzi  umeendelea  kwa  hatua  za  kumalizia  ambapo  kazi  zilizofanyika  ni  upigaji  plasta,  uwekaji  wa  dari  na  ununuzi  wa  vigae;  na  Uezekaji  wa  jengo  litakalotumika  kwa  ajili  ya  kufulia  nguo.  Mheshimiwa  Spika,  kwa  mwaka  wa  fedha  wa  2013/2014,  Mradi  wa  Ujenzi  wa  Hospitali  ya  KMKM  utakuwa  umekamilika.   Mradi  wa  Ujenzi  wa  Chuo  cha  Mafunzo  Mheshimiwa  Spika,  Mradi  wa  Ujenzi  wa  Chuo  cha  mafunzo  uliidhinishiwa  TZS.     milioni  na  hadi  kufikia  Machi  2013,  Mradi  huu  uliingiziwa  TZS.     milioni  ambazo  ni  sawa  na  asilimia     ya  makadirio  ya  matumizi  na  kutekeleza  yafuatayo:  Malipo  ya  Mshauri  Elekezi  na  msimamizi  wa  ujenzi;  na  Ujenzi  wa  msingi  unaozunguka  eneo  la  Chuo  Kipya  cha  Mafunzo,  nguzo  za  ukuta  mkubwa  na  uzio.  Mheshimiwa  Spika,  kwa  mwaka  wa  fedha  2013/2014,  Mradi  wa  Ujenzi  wa  Chuo  kipya  cha  Mafunzo  Hanyegwa  Mchana  umetengewa  TZS.     milioni  na  utatekeleza  kazi  zifuatazo:  Kujenga  ukuta  wa  urefu  wa  mita  600  wenye  kimo  cha  mita  5;  Kujenga  msingi  jengo  la  watoto;  Kufanya  malipo  ya  Mshauri  Elekezi;  na  Kufanya  malipo  ya  mafuta  na  matengenezo  ya  zana  vii)  Mradi  wa  Ujenzi  wa  Makao  Makuu  ya  Valantia  Mheshimiwa  Spika,  Mradi  wa  Ujenzi  wa  Makao  Makuu  ya  Valantia  uliidhinishiwa  TZS.     milioni  na  hadi  kufikia  Machi  2013,  Mradi  huu  uliingiziwa  TZS.     milioni  ambazo  ni  sawa  na  asilimia     ya  makadirio  ya  matumizi  na  kutekeleza  yafuatayo:  Ujenzi  wa  mesi  na  ukumbi  wa  mikutano  umefikia  hatua  ya  juu  na  unasubiri  kuezekwa.  Mheshimiwa  Spika,  kwa  mwaka  wa  fedha  2013/2014,  Mradi  wa  Ujenzi  wa  Makao  Makuu  ya  Valantia  umetengewa  TZS.     milioni  na  utatekeleza  kazi  zifuatazo:  Kuanza  ukarabati  Mkubwa  wa  nyumba  Namba  1900;  na  Kumaliza  Ujenzi  wa  Ukumbi  wa  Mikutano.  viii)  Mradi  wa  Shamba  la  Mfano  la  Pamoja    Bambi  Mheshimiwa  Spika,  Mradi  wa  Shamba  la  Mfano  la  Pamoja    Bambi  ambao  unatekelezwa  kwa  pamoja  baina  ya  Serikali  ya  Mapinduzi  ya  Zanzibar  na  Serikali  ya  Misri.  Utekelezaji  wake  haukufanyika  kutokana  na  kutoingiziwa  fedha.  Mheshimiwa  Spika,  kwa  mwaka  wa  fedha  2013/2014,  Mradi  wa  Shamba  la  Mfano  la  Pamoja    Bambi  umetengewa  TZS.     milioni  na  utatekeleza  kazi  zifuatazo:  Kukamilisha  ujenzi  wa  nyumba  moja;  Kuendeleza  Shamba  la  Bambi;  Kufanya  ukarabati  wa  nyumba  ya  Wataalamu;  na  Kujenga  ghala  jipya  la  kisasa.  MAMLAKA  YA  SERIKALI  ZA  MITAA  Mheshimiwa  Spika,  Serikali  za  Mitaa  ndio  mhimili  mkubwa  wa  utekelezaji  wa  majukumu  ya  Serikali  katika  lengo  zima  la  kuhakikisha  yanakuwepo  maendeleo  endelevu  katika  nchi  yetu.  Katika  kufanisha  azma  hiyo,  Serikali  kupitia  Mpango  wa  Mageuzi  ya  Serikali  za  Mitaa  imedhamiria  kuziwezesha  Mamlaka  za  Serikali  za  Mitaa  kutoa  huduma  bora  kwa  wananchi.  Hata  hivyo,  jukumu  hilo  haliwezi  kutekelezeka  iwapo  Serikali  hizi  hazitokuwa  na  wataalamu,  pia  hazitaweza  kuongeza  mapato  na  kuwa  na  nidhamu  katika  matumizi.  Hivyo,  mkazo  uliwekwa  katika  kuimarisha  mfumo  wa  ukusanyaji  mapato.  Kwa  mfano,  kwa  mwaka  wa  fedha  2012/2013,  Baraza  la  Manispaa  limeendesha  zoezi  la  kutathmini  viwango  vya  leseni  na  thamani  za  nyumba  ili  kuwa  na  takwimu  sahihi  za  walipa  kodi  (tax  payers).  Mheshimiwa  Spika,  kutokana  na  hali  hiyo,  Serikali  itaimarisha  usimamizi  wa  mapato  na  matumizi  katika  Serikali  za  Mitaa.  Hivyo,  Taasisi  hizo  zinawajibu  wa  kuhakikisha  kuwa  Sheria,  Kanuni  na  Taratibu  za  Fedha  zinazingatiwa.  Aidha,  Ofisi  yangu  itahakikisha  Serikali  za  Mitaa  zinaongeza  uwazi  katika  mapato  na  matumizi  ili  kuwawezesha  wananchi  kushiriki  katika  kupanga,  kufuatilia  na  kutathmini  Mipango  na  utekelezaji  kulingana  na  vipaumbele  vyao.  Mheshimiwa  Spika,  Serikali  imeendeleza  juhudi  za  kuimarisha  usafi  katika  Manisapaa  ya  Zanzibar.  Katika  kufanikisha  hilo,  Baraza  la  Manispaa  limefanya  malipo  kwa  Taasisi  saba  za  kijamii  na  Polisi  Jamii  ambazo  imeingia  nazo  mkataba  wa  kutoa  huduma  za  kufanya  usafi  katika  maeneo  ya  masoko,  barabara,  misingi  ya  maji  machafu  na  maji  ya  mvua  kwa  kutumia  utaratibu  wa   Out  Sourcing  Utaratibu  huu  shirikishi  umesaidia  sana  kuimarisha  huduma  za  uzoaji  taka  katika  maeneo  mbali  mbali  ya  Manispaa.  Mheshimiwa  Spika,  maelezo  ya  kina  ya  utekelezaji  wa  malengo  ya  Serikali  za  Mitaa  kwa  mwaka  wa  fedha  2012/2013,  ukusanyaji  wa  mapato  na  malengo  yatakayotekelezwa  kwa  mwaka  wa  fedha  /2014  yameainishwa  katika  kitabu  cha   Majadweli  ya  Utekelezaji  wa  Malengo  ya  Serikali  za  Mitaa  kwa  Mwaka  wa  Fedha  2012/2013  na  Malengo  ya  Bajeti  ya  Mwaka  wa  Fedha  /2014   JUMLA  YA  MAPATO  NA  MATUMIZI  YA  OFISI  YA  RAIS  NA  MWENYEKITI  WA  BARAZA  LA  MAPINDUZI  Mheshimiwa  Spika,  kwa  mwaka  wa  fedha  2012/2013,  Ofisi  ya  Rais  na  Mwenyekiti  wa  Baraza  la  Mapinduzi  ilipangiwa  kukusanya  jumla  ya  TZS.     milioni.  Kati  ya  fedha  hizo,  TZS.     milioni  zilipangwa  kukusanywa  na  Kikosi  cha  Jeshi  la  Kujenga  Uchumi,  hadi  kufikia  Machi  2013,  JKU  ilikusanya  TZS.     milioni  sawa  na  asilimia  Chuo  cha  Mafunzo,  kilipangiwa  kukusanya  TZS.     milioni,  hadi  Machi  2013,  ilikusanya  TZS     milioni  sawa  na  asilimia  Mheshimiwa  Spika,  kwa  mwaka  wa  fedha  2012/2013,  Ofisi  ya  Rais  na  Mwenyekiti  wa  Baraza  la  Mapinduzi  ilikadiriwa  kutumia  jumla  ya  TZS.  48,   milioni.  Kati  ya  hizo,  TZS.  44,   milioni  kwa  kazi  za  kawaida,  TZS.  1,   milioni  kwa  kazi  za  maendeleo  na  TZS.  ,   milioni  kwa  ajili  ya  Ruzuku  za  Baraza  la  Manispaa  na  Mabaraza  ya  Miji  ya  Mkoani,  Chake  Chake  na  Wete.  Hadi  kufikia  Machi  2013,  Ofisi  ilikuwa  imeshaingiziwa  TZS.  28,   milioni  sawa  na  asilimia     kwa  kazi  za  kawaida,  TZS.     milioni  sawa  na  asilimia     kwa  kazi  za  maendeleo  na  TZS.  1,   milioni  sawa  na  asilimia     kwa  ajili  ya  Ruzuku  (Kiambatanisho  Nambari  11,  12  na  13).  Mheshimiwa  Spika,  kwa  mwaka  wa  fedha  2013/2014,  Ofisi  ya  Rais  na  Mwenyekiti  wa  Baraza  la  Mapinduzi  inatarajia  kukusanya  jumla  ya  TZS.     milioni,  kati  ya  fedha  hizo,  TZS.  25  milioni  zitakusanywa  na  Kikosi  cha  Jeshi  la  Kujenga  Uchumi,  TZS.  41  milioni  zitakusanywa  na  Chuo  cha  Mafunzo,  TZS.     milioni  zitakusanywa  na  Kikosi  Maalum  cha  Kuzuia  Magendo,  TZS.  10  milioni  zitakusanywa  na  Kikosi  cha  Zimamoto  na  Uokozi  na  TZS.  7  milioni  zitakusanywa  na  Kikosi  cha  Valantia.  Fedha  zitakazokusanywa  na  Ofisi  ya  Usajili  na  Kadi  za  Utambulisho  ni     milioni.  Mheshimiwa  Spika,  ili  Ofisi  ya  Rais  na  Mwenyekiti  wa  Baraza  la  Mapinduzi  iweze  kutekeleza  majukumu  na  malengo  yake  ya  mwaka  wa  fedha  2013/2014,  naomba  sasa  Baraza  lako  Tukufu  liidhinishe  jumla  ya  TZS.  49,   milioni.  Kati  ya  hizo,  fedha  za  matumizi  ya  kazi  za  kawaida  ni  TZS.  45,   milioni  sawa  na  asilimia   ,  TZS.  ,   milioni  kwa  ajili  ya  matumizi  ya  maendeleo  sawa  na  asilimi  8  na  TZS.  2,   milioni  sawa  na  asilimia     kwa  ajili  ya  Ruzuku  kwa  Baraza  la  Manispaa  na  Mabaraza  ya  Miji  ya  Chake  Chake,  Mkoani  na  Wete  (Kiambatanisho  Nambari  11,  12  na  13).  HITIMISHO  Mheshimiwa  Spika,  kwa  mara  nyengine  tena  nachukua  fursa  hii  kuwashukuru  wote  Waheshimiwa  Wajumbe  wa  Baraza  la  Wawakilishi  kwa  mashirikiano  yenu  makubwa  mnayoendelea  kutupatia  wakati  wote.  Kama  nilivyosema  mwanzoni,  mafanikio  ya  utekelezaji  wa  majukumu  na  malengo  ya  Ofisi  ya  Rais  na  Mwenyekiti  wa  Baraza  la  Mapinduzi  yamewezekana  kutokana  na  ushirikiano  wenu.  Shukurani  zangu  za  pekee  ziende  kwa  Viongozi  na  Wafanyakazi  wote  wa  Ofisi  ya  Rais  na  Mwenyekiti  wa  Baraza  la  Mapinduzi  ambao  wamekuwa  wakinipa  msaada  mkubwa  katika  kutekeleza  majukumu  ya  kila  siku  ya  Ofisi  hii.  Mheshimiwa  Spika,  kwa  dhati  kabisa  naomba  nitumie  fursa  hii  tena  kuwashukuru  washirika  wetu  wote  wa  maendeleo  ambao  wametuunga  mkono  wakati  wote  wa  kutekeleza  majukumu  ya  Ofisi  yetu.  Shukurani  hizi  ziwaendee  washirika  wetu  wote  wa  maendeleo  nikitarajia  kuwa  wataendelea  na  moyo  huo  huo.  Sio  rahisi  kuwataja  wote  lakini  nitaje  wachache  ambao  ni  Serikali  ya  Jamhuri  ya  Watu  wa  China,  Serikali  ya  Jamhuri  ya  Watu  wa  Korea,  India,  Mashirika  ya  Kimataifa  yakiwemo  Benki  ya  Dunia   ,  Shirika  la  Mpango  wa  Maendeleo  la  Umoja  wa  Mataifa     na  Shirika  la  Uhamiaji  la  Kimataifa  Mheshimiwa  Spika,  napenda  nitoe  tena  shukurani  zangu  za  dhati  kwako  binafsi  na  kwa  Waheshimiwa  Wajumbe  wote  wa  Baraza  lako  Tukufu  kwa  kunisikiliza.  Mheshimiwa  Spika,  naomba  kutoa  hoja.  (Dkt.  Mwinyihaji  Makame)  Waziri  wa  Nchi  Ofisi  ya  Rais  na  Mwenyekiti  wa  Baraza  la  Mapinduzi  Zanzibar