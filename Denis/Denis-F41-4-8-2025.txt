 TAARIFA KWA UMMA KUHUSU UTEUZI WA WAGOMBEA UDIWANI WA KATA KWA AJILI YA KUPIGIWA KURA ZA MAONI UCHAGUZI MKUU WA MWAKA 2025 Ofisi ya Makao Makuu Mtaa wa Kuu S.L.P 50, Dodoma. Simu +255 26 23 22965 Nukushi: +255 -26 2322965 Barua pepe:katibumkuu@ccm.or.tz Sekreterieti ya Halmashauri Kuu ya Chama Cha Mapinduzi   Taifa, imetoa maelekezo kwa Makatibu wa Mikoa wa CCM wote nchini, ifuatavyo; Wagombea wote wa udiwani wa kata, waliopitishwa na Kamati za Siasa za Mikoa warejeshwe ili wakapigiwe kura za maoni. Wagombea wote waliopo kwenye orodha ya awali waliyotumiwa Makatibu wa Mikoa wa CCM, warejeshwe ili wakapigiwe kura za maoni. Hatua hiyo imetokana na uamuzi wa Kikao cha Sekreterieti ya Halmashauri Kuu ya CCM Taifa, kilichofanyika siku ya Alhamis, tarehe 31 Julai 2025, kujadili kwa kina malalamiko yaliyojitokeza katika mikoa mbalimbali nchini. Aidha, kikao hicho kimefuta maelekezo yote yaliyotolewa awali. Hivyo kinawaelekeza Makatibu wa Mikoa wa CCM wote nchi nzima, kuzingatia na kutekeleza maelekezo ya sasa. KIDUMU CHAMA CHA MAPINDUZI CPA. Amos Gabriel Makalla KATIBU WA HALMASHAURI KUU YA CCM TAIFA,ITIKADI, UENEZI NA MAFUNZO 1/08/2025 chamachamapinduzi / ccm_tanzania ccmtanzania