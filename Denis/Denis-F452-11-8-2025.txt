HOTUBA YA WAZIRI WA KATIBA NA SHERIA, MHESHIMIWA. DKT. DAMAS DANIEL NDUMBARO (MB), WAKATI AKIWASILISHA BUNGENI MAKADIRIO YA MAPATO NA MATUMIZI YA WIZARA KWA MWAKA WA FEDHA 2022/2023 


A. UTANGULIZI Mheshimiwa Spika, kufuatia taarifa zilizowasilishwa leo katika Bunge lako na Mwenyekiti wa Kamati ya Kudumu ya Bunge ya Katiba na Sheria na Mwenyekiti wa Kamati ya Kudumu ya Bunge ya Bajeti, naomba kutoa hoja kwamba Bunge lako sasa likubali kupokea, kujadili na kupitisha Mpango na Makadirio ya Mapato na Matumizi ya Fedha ya Wizara ya Katiba na Sheria kwa Mwaka wa Fedha 2022/2023. Salamu za Pongezi, Shukrani na Pole Mheshimiwa Spika, awali ya yote nimshukuru Mwenyezi Mungu mwingi wa rehema kwa kutujalia afya njema na kutuwezesha kukutana hapa leo kwa ajili ya kujadili taarifa ya mapitio ya utekelezaji wa mpango na bajeti kwa mwaka wa fedha 2021/2022 na mwelekeo wa mpango na bajeti ya Wizara na Taasisi zake kwa mwaka wa fedha 2022/2023. Aidha, ninaomba kuwatakia heri ya Mfungo wa mwezi mtukufu wa Ramadhani kwa Waislamu wote. Vilevile, nitumie fursa hii kuwatakia wananchi wote kheri ya sikukuu ya Eid. Mheshimiwa Spika, kwa namna ya pekee naomba nichukue fursa hii kumpongeza Mheshimiwa Samia Suluhu Hassan, kwa kutimiza mwaka mmoja tangu ashike nafasi ya kuongoza nchi yetu akiwa Rais wa Awamu ya Sita wa Jamhuri ya Muungano wa Tanzania. Katika kipindi hicho, 2 tumeshuhudia mafanikio makubwa katika sekta mbalimbali ikiwemo sekta ya sheria. Naomba niungane na Waheshimiwa Wabunge na Wananchi wenzangu kuendelea kumuombea Rais wetu kwa Mwenyezi Mungu amjaalie kila la kheri katika kuliongoza Taifa letu la Tanzania. Mheshimiwa Spika, nitumie fursa hii pia kuwapongeza Mheshimiwa Dkt. Philip Isdor Mpango, Makamu wa Rais wa Jamhuri ya Muungano wa Tanzania, Mheshimiwa Dkt. Hussein Ali Mwinyi, Rais wa Zanzibar na Mwenyekiti wa Baraza la Mapinduzi na Mheshimiwa Kassim Majaliwa Majaliwa (Mb.), Waziri Mkuu wa Jamhuri ya Muungano wa Tanzania kwa uongozi wao mahiri katika kulitumikia Taifa letu. Mheshimiwa Spika, naomba nichukue nafasi hii kukupongeza wewe binafsi Mheshimiwa Spika wa Bunge la Jamhuri ya Muungano wa Tanzania kwa kuchaguliwa kwako na Bunge na kwa kupata ushindi wa kishindo. Kuchaguliwa kwako kunaonesha imani kubwa waliyonayo Wabunge ya kuliongoza Bunge hili kwa umahiri mkubwa. Aidha, nimpongeze Mheshimiwa Mussa Azzan Zungu (Mb.), kwa kuchaguliwa kuwa Naibu Spika wa Bunge la Jamhuri wa Muungano wa Tanzania. Vilevile, niwapongeze Mwenyekiti wa Kamati ya Kudumu ya Bunge ya Katiba na Sheria Mheshimiwa Dkt. Joseph Kizito Mhagama, Mbunge wa Madaba na Mwenyekiti wa Kamati ya Kudumu ya Bunge ya Bajeti, Mheshimiwa Sillo Daniel Baran, Mbunge wa Babati Vijijini, Makamu Wenyeviti pamoja na Wajumbe wa Kamati hizo mbili kwa ushauri na maelekezo ambayo yamewezesha Wizara na Taasisi zake kutekeleza majukumu yake kwa ufanisi. 3 Mheshimiwa Spika, Nitumie fursa hii kuwapongeza Mheshimiwa Emmanuel Lekishon Shangai (Mb.) kwa kuchaguliwa kuwa Mbunge wa Jimbo la Ngorongoro na Mheshimiwa Shamsi Vuai Nahodha (Mb.) kwa kuteuliwa kuwa Mbunge wa Bunge la Jamhuri ya Muungano wa Tanzania. Ni matumaini yangu kuwa Wabunge hao watashirikiana na Wabunge wengine katika kutekeleza majukumu yao. Mheshimiwa Spika, kwa namna ya pekee, nichukue fursa hii kumshukuru Mheshimiwa Samia Suluhu Hassan, Rais wa Jamhuri ya Muungano wa Tanzania kwa kuendelea kuniamini na kuniteua kuiongoza Wizara hii ya Katiba na Sheria. Ninaahidi kuendelea kuitumikia nafasi hii kwa uaminifu na uadilifu ili kuwaletea maendeleo wananchi na Taifa kwa ujumla. Aidha, namshukuru na kumpongeza kwa dhati mtangulizi wangu Mheshimiwa George Boniface Simbachawene, Mbunge wa Kibakwe na Waziri wa Nchi, Ofisi ya Waziri Mkuu (Sera, Bunge na Uratibu) kwa kuingoza Wizara hii kwa umahiri. Vilevile, nimpongeze Mheshimiwa Balozi Dkt. Pindi Hazara Chana (Mb.), kwa kuteuliwa kuwa Waziri wa Maliasili na Utalii. Mheshimiwa Spika, katika mwaka wa fedha 2021/2022 Bunge lako lilipoteza Waheshimiwa Wabunge ambao tulikuwa nao katika Bunge hili. Wabunge hao ni Mheshimiwa William Tate Olenasha, aliyekuwa Mbunge wa Ngorongoro na Mheshimiwa Irene Alex Ndyamkama, aliyekuwa Mbunge wa Viti Maalum (CCM) Mkoa wa Rukwa. Hivyo, naomba nitumie fursa hii kutuma salamu zangu za pole kwako wewe binafsi Mheshimiwa Spika, Bunge lako kwa ujumla, ndugu na wananchi wa majimbo husika waliopoteza wapendwa wao. Mwenyezi Mungu azilaze roho za marehemu hao mahala pema peponi. Amina. 4 B. DIRA NA DHIMA Mheshimiwa Spika, Wizara ya Katiba na Sheria inaongozwa na Dira ambayo ni Katiba na Sheria wezeshi kwa maendeleo ya Taifa. Dira inalenga kuweka mazingira rafiki ya kisera na ya kisheria ya kuwezesha utekelezaji wa mipango ya maendeleo ya Taifa, kudumisha hali ya amani, utulivu na utangamano wa kitaifa ambazo ni nguzo muhimu kwa mstakabali wa Taifa letu. Aidha, Dhima ya Wizara ni Kuwa na mfumo madhubuti wa Kikatiba na Sheria wenye kufanikisha utekelezaji wa sera na mipango kwa maendeleo ya Taifa. Dhima hii inahimiza ubunifu katika kujenga mazingira wezeshi ya upatikanaji haki na huduma bora za kisheria kwa wananchi. Aidha, Dira na Dhima hii imeakisiwa katika Dira na Dhima za Taasisi. C. MUUNDO NA MAJUKUMU YA WIZARA Mheshimiwa Spika, Wizara ya Katiba na Sheria inajumuisha Mhimili wa Mahakama ya Tanzania, Ofisi ya Mwanasheria Mkuu wa Serikali, Ofisi ya Taifa ya Mashtaka, Ofisi ya Wakili Mkuu wa Serikali, Wakala wa Usajili Ufilisi na Udhamini, Tume ya Haki za Binadamu na Utawala Bora, Tume ya Kurekebisha Sheria Tanzania, Tume ya Utumishi wa Mahakama, Taasisi ya Mafunzo ya Uanasheria kwa Vitendo Tanzania na Chuo cha Uongozi wa Mahakama-Lushoto. Katika kutekeleza majukumu yake ya kuhakikisha kuwa nchi inaongozwa kwa kuzingatia Katiba, sheria, Kanuni na taratibu zilizowekwa na vyombo halali vya maamuzi, Wizara imeendelea kutekeleza majukumu yake kama yalivyoainishwa katika Hati ya Mgawanyo wa Majukumu kwa Mawaziri, kupitia Tangazo la Serikali Na. 534/2021 majukumu hayo ni: - 5 (i.) Kutunga Sera zinazohusu masuala ya kisheria na kusimamia utekelezaji wake; (ii.) Kushughulikia mambo ya kikatiba; (iii.) Kusimamia mfumo wa haki na utoaji haki; (iv.) Uandishi wa sheria; (v.) Kuendesha mashtaka ya jinai; (vi.) Kushughulikia uendeshaji wa mashauri ya madai na usuluhishi; (vii.) Usuluhishi wa migogoro ya kibiashara, Sheria za kimataifa na Mikataba; (viii.) Kuratibu masuala ya haki za binadamu na utoaji wa huduma ya msaada wa kisheria; (ix.) Kuratibu shughuli za usajili wa matukio muhimu ya binadamu, ufilisi na udhamini; (x.) Kuratibu tathmini na maboresho ya Sheria; (xi.) Kuratibu ufuatiliaji na tathmini ya utekelezaji wa Sheria za Utajiri na Maliasilia za nchi; (xii.) Kushughulikia urejeshwaji wa wahalifu na masuala ya ushirikiano wa kimataifa kwenye makosa ya jinai; (xiii.) Kuboresha utendaji na maendeleo ya rasilimali watu iliyo chini ya Wizara; na (xiv.) Kuratibu shughuli za taasisi, mipango na miradi chini ya Wizara. 6 D. UTEKELEZAJI WA MPANGO NA BAJETI KWA MWAKA WA FEDHA 2021/2022 Mheshimiwa Spika, utekelezaji wa Mpango na Bajeti ya Wizara kwa mwaka wa fedha 2021/2022 umezingatia miongozo mbalimbali ya kisera ya Kitaifa, kikanda na kimataifa. Miongozo hiyo ni pamoja na Dira ya Maendeleo ya Taifa ya Mwaka 2025; Mpango wa Tatu wa Maendeleo wa Taifa wa miaka Mitano 2021/22- 2025/26 ambao unalenga kujenga uchumi shindani na viwanda kwa maendeleo ya watu; Ilani ya Uchaguzi ya Chama cha Mapinduzi ya mwaka 2020 hadi 2025; Maelekezo ya Mheshimiwa Samia Suluhu Hassan, Rais wa Awamu ya Sita wa Jamhuri wa Muungano wa Tanzania aliyoyatoa wakati akihutubia Bunge la 12 la Jamhuri ya Muungano wa Tanzania mwezi Aprili, 2021 pamoja na maelekezo ya viongozi wakuu wa Serikali. Aidha, Wizara inazingatia Malengo ya Maendeleo Endelevu ya Dunia 2030; Ajenda ya Maendeleo ya Afrika 2063; Mpango Mkakati wa SADC wa Maendeleo 2020-2030; Mpango Mkakati wa Jumuia ya Afrika Mashariki wa Maendeleo 2021/2022 â€“ 2025/2026; pamoja na Mpango Mkakati wa Wizara wa mwaka 2021/22-2025/26. Mheshimiwa Spika, kuhusu utekelezaji wa Bajeti ya Mwaka wa Fedha 2021/2022, Wizara na Taasisi zake ilibainisha masuala mahsusi ya kipaumbele kuwa msingi wa kutekeleza majukumu yake. Utekelezaji wa majukumu ya Wizara ni kama ifuatavyo:- 7 I. Kushughulikia Masuala ya Kisera ya Sekta ya Sheria na Kusimamia Utekelezaji wake Mheshimiwa Spika, Wizara imeendelea kuratibu masuala ya kisera na kikatiba ili kuhakikisha kuwa haki inafikiwa na inapatikana kwa wakati na gharama nafuu. Katika kipindi cha Julai, 2021 hadi Machi, 2022 Wizara iliendelea kuimarisha, kusimamia na kuratibu mfumo wa utatuzi wa migogoro kwa njia mbadala ndani na nje ya mfumo wa Mahakama. Wizara ilisimamia kutungwa kwa Sheria ya Usuluhishi, Sura ya 15 na Marekebisho ya Sheria ya Mwenendo wa Mashauri ya Daawa, Sura ya 33. Sheria hizi zinaweka misingi ya utatuzi wa migogoro kwa njia ya usuluhishi, upatanishi, majadiliano na maridhiano. Aidha, Waziri mwenye dhamana na masuala ya Sheria alitengeneza Kanuni za Sheria hizo ili kuwezesha utoaji haki kwa wakati, kupunguza gharama za uendeshaji mashauri, mlundikano wa mashauri na kurahisisha ufikiaji wa haki. Kanuni hizo zimeweka misingi ya ithibati ya watoa huduma za utatuzi wa migogoro na utambuzi wao. Vilevile, Wizara imefanikisha kuweka mfumo wa usajili wa Watatuzi wa migogoro kwa njia mbadala ambapo, jumla ya Wasuluhishi 192, Wapatanishi 106, Waendesha majadiliano 37 na Waendesha Maridhiano 23, walisajiliwa na kupatiwa vyeti. Mheshimiwa Spika, Wizara kwa kushirikiana na Wadau wa Sekta imeratibu zoezi la maandalizi ya Sera ya Taifa ya Mashtaka ambapo Andiko la Mapendekezo ya kutunga sera hiyo limekamilika. Sera hiyo inalenga kuimarisha huduma za uendeshaji wa Mashtaka ya jinai nchini ili kuhakikisha Serikali inaimarisha hali ya amani na usalama katika jamii. Vilevile, Wizara iliandaa rasimu ya Kanuni za Sheria ya Kuwalinda Mashahidi na Watoa Taarifa za Uhalifu (Sura 446). 8 Mheshimiwa Spika, Kuhusu masuala ya ufuatiliaji haki, Wizara imeendelea kuratibu masuala ya kisera yanayohusu utoaji haki kwa kutembelea na kukagua maeneo ya vizuizi ikiwemo Magereza, Mahabusu za watoto na vituo vya Polisi. Aidha, Wizara ilitembelea Mahakama Kuu, Mahakama za Wilaya na Mahakama za Mwanzo pamoja na vituo jumuishi vya utoaji haki vya Mahakama. Lengo la kaguzi hizi ni kufuatilia utekelezaji wa haki, kuainisha changamoto za kiutendaji na kiupelelezi na kutoa maelekezo stahiki ya kutatua changamoto hizo. Wizara ilikagua utendaji kazi wa Taasisi hizo ili kubaini endapo unazingatia misingi ya Utawala Bora, Utawala wa Sheria na utoaji haki kwa wananchi. Katika kipindi cha Julai, 2021 hadi Machi, 2022 jumla ya magereza 129 yalikaguliwa ikilinganishwa na magereza 64 yaliyokaguliwa kipindi cha Julai, 2020 hadi Machi, 2021. Aidha, vituo vya polisi 391 vilikaguliwa ikilinganishwa na vituo vya polisi 180 vilivyokaguliwa katika kipindi cha Julai, 2020 hadi Machi, Zoezi hilo la ukaguzi wa maeneo ya vizuizi umewezesha kupunguza mlundikano wa Mahabusi kwa kuwaachia huru jumla ya Mahabusi 809. Kwa upande wa Zanzibar vyuo vya mafunzo tisa (9) na vituo vya polisi 17 vilikaguliwa katika mikoa yote ya Zanzibar. Orodha ya vituo vya Polisi na Magereza vilivyokaguliwa na idadi ya Mahabusi walioachiwa huru kwa kila Mkoa imeoneshwa katika Kiambatisho A. Mheshimiwa Spika, Matokeo ya ukaguzi yalionesha kuwa hali ya magereza na vyuo vya mafunzo inaendelea kuboreshwa kwa kuzingatia vigezo vya haki za binadamu ikilinganishwa na kaguzi zilizopita. Maeneo yaliyoboreshwa ni pamoja na haki ya kupata chakula, malazi, afya na haki ya kupata habari. Aidha, kutokana na mapendekezo ya taarifa ya tathmini jitihada zinaendelea kufanyika ili kuboresha hali ya uzingatiwaji wa haki za 9 binadamu katika maeneo hayo. II. Kusimamia mfumo wa haki na utoaji haki Usikilizwaji wa Mashauri Mheshimiwa Spika, kwa muda mrefu suala la kupunguza mlundikano wa mashauri mahakamani limekuwa ni moja ya vipaumbele muhimu vya Serikali katika kuhakikisha kuwa wananchi wote wanapata haki sawa na kwa wakati. Kwa kipindi cha kuanzia Mwezi Julai 2021- Machi, 2022 kulikuwa na Jumla ya mashauri 241,793. Kati ya mashauri hayo mashauri 178,877 (sawa na asilimia 74) yalisikilizwa na kuhitimishwa. Mahakama inendelea na mipango ya kuboresha matumizi ya TEHAMA ili kuongeza kasi ya kuhitimisha usikilizwaji wa mashauri. Kuboresha Miundombinu ya Utoaji Haki Mheshimiwa Spika, Mahakama imeendelea na utekelezaji wa Mpango wa Miaka Mitano (2021/22 â€“ 2025/26) wa Ujenzi na Ukarabati wa Miundombinu ya Mahakama, ambapo katika mwaka 2021/2022 miradi 37 ilitekelezwa katika ngazi mbalimbali za Mahakama. Hadi kufikia Machi, 2022 miradi imefikia katika hatua mbalimbali za utekelezaji kama ifuatavyo: i. Miradi iliyokamilika; Ujenzi wa vituo Jumuishi sita (6) vya kutoa haki (IJCs) katika mikoa ya Dar es salaam (Kinondoni na Temeke), Dodoma, Morogoro, Mwanza na Arusha; Ujenzi wa Mahakama za Hakimu Mkazi mbili (2) katika Mikoa ya Katavi na Lindi; ujenzi wa Mahakama za Wilaya nne (4) katika wilaya za Bahi, Chemba, Rungwe na Bunda; ujenzi wa Mahakama za mwanzo tatu (3) za Matiri (Mbinga), Hydom (Mbulu), na Kibaigwa (Kongwa) na ujenzi wa Jengo 10 la Kuhifadhia Kumbukumbu â€“ Tanga. ii. Miradi inayoendelea; ujenzi wa jengo la Makao Makuu ya Mahakama Dodoma ambapo ujenzi wa boma (structure) umekamilika kwa asilimia 100; Ukarabati na upanuzi wa Mahakama Kuu Tabora; ujenzi wa Mahakama za Hakimu Mkazi katika Mikoa ya Songwe na Tabora; Ujenzi wa Mahakama za Wilaya za Nanyumbu, Namtumbo, Same, Tandahimba, Kilindi, Sikonge, Mwanga, Kakonko, Buhigwe, Uvinza, Butiama, Rorya, Itilima, Busega, Songwe, Mbogwe, Nyangâ€™wale, Kyerwa, Misenyi, Gairo, Mvomero, Kilombero, Mkinga, Tanganyika na Kaliua. Miradi mingine inayoendelea ni ujenzi wa Mahakama za mwanzo Mangâ€™ula na Mlimba (Morogoro), Nyakibimbili (Bukoba), Kabanga (Ngara), Chanika (DSM), na Kimbe (Kilindi); na Ujenzi wa bweni la wavulana katika Chuo cha Uongozi wa Mahakama - Lushoto. Mheshimiwa Spika, Mahakama imeendelea kuanzisha na kuboresha mifumo ya utoaji haki kwa kutumia TEHAMA. Hadi kufikia Machi 2022, Mahakama imeanzisha mfumo wa â€˜SEMA NA MAHAKAMAâ€™ wenye lengo la kupata mrejesho wa huduma zitolewazo, malalamiko na mapendekezo. Aidha, Mfumo wa Madalali wa Mahakama umeanzishwa wenye lengo la kuwasajili, kuwasimamia na kuwatambua. Vilevile, Mahakama imefanya maboresho mbalimbali katika mifumo ifuatayo: Mfumo wa kielektroniki wa usimamizi na uendeshaji wa mashauri (Judicial Statistical Dashboard System - JSDS II); Mfumo wa Mkutano Mtandao (Video Conferencing) unaowezesha kuendesha mashauri kwa njia ya mtandao; Mfumo wa kielektroniki wa kusajili na kuwatambua mawakili (eWakili); Mfumo wa kutambua Viwanja na Majengo ya Mahakama (JMap) wenye lengo la kutambua hali halisi ya majengo na viwanja vya mahakama 11 ili kuwezesha uandaaji wa mpango wa ujenzi na ukarabati wa majengo ya mahakama nchi nzima; na Mfumo wa kuratibu na kuhifadhi taarifa za mali na vitendea kazi Mahakamani. III. Uandishi, Urekebu na Ufasiri wa Sheria Mheshimiwa Spika, Wizara kupitia Ofisi ya Mwanasheria Mkuu wa Serikali imeendelea kuhakikisha kuwa sheria za nchi zinakwenda na wakati na zinaakisi sera na vipaumbele vya Serikali katika nyanja za kisiasa, kiuchumi, kijamii, kiutamaduni, mazingira na teknolojia. Katika kipindi cha Julai 2021, hadi Machi, 2022, miswada ya sheria 11 iliandaliwa ikilinganishwa na Miswada mitatu (3) iliyoandaliwa katika kipindi cha Julai, 2020 hadi Machi, 2021 sawa na ongezeko la asilimia 267. Miswada iliyoandaliwa ni kama ilivyooneshwa kwenye Kiambatisho Na. B. Aidha, Miswada hiyo 11 iliwasilishwa Bungeni na kusomwa kwa mara ya pili na ya tatu. Kati ya Miswada hiyo, tisa (9) imesainiwa na Mhe. Rais kuwa sheria na kutangazwa kwenye Gazeti la Serikali kama inavyoonekana kwenye Kiambatisho C. Aidha, Sheria Ndogo 542 ziliandaliwa na kuchapishwa katika Gazeti la Serikali au kutumika kama ilivyokusudiwa ikilinganishwa na sheria ndogo 807 zilizoandaliwa katika kipindi cha Julai, 2021 hadi Machi, 2022 sawa na upungufu wa asilimia 33. Upungufu huo ulitokana na kupungua kwa maombi yaliyopokelewa ya kuandaa Sheria ndogo. Mheshimiwa Spika, Wizara kwa kushirikiana na Wadau imeendelea na zoezi la kutafsiri sheria kutoka Lugha ya Kingereza kwenda Lugha ya Kiswahili. Katika kipindi cha Julai, 2021 hadi Machi, 2022 kupitia zoezi hili jumla ya Sheria Kuu 214 zilitafsiriwa kwa hatua ya rasimu ya kwanza. Sheria kuu zilizofanyiwa ufasiri zimeoneshwa kwenye Kiambatisho Na. D. Ongezeko hili limetokana na kutekeleza maagizo ya Serikali kuwa 12 Mahakama zote nchini ziendeshe mashauri na kutoa hukumu katika lugha ya Kiswahili. Aidha, katika kipindi hicho, Wizara kupitia Ofisi ya Mwanasheria Mkuu wa Serikali ilifanya urekebu wa Sheria Kuu 46 kama inavyoonekana kwenye Kiambatisho E. IV. Usimamizi wa Masuala ya Mikataba Mheshimiwa Spika, Wizara kupitia Ofisi ya Mwanasheria Mkuu wa Serikali, imeendelea kushiriki na kutoa ushauri wa kisheria katika majadiliano mbalimbali ya Mikataba ya kibishara, mikutano ya kitaifa, kikanda na kimataifa. Katika kipindi cha Julai, 2021, hadi Machi, 2022 jumla ya Mikataba 1,171 ilifanyiwa upekuzi ikilinganishwa na Mikataba 713 katika kipindi cha Julai, 2020 hadi Machi, 2021 sawa na ongezeko la asilimia 64. Ongezo hili linatokana na ongezeko la miradi inayotekelezwa na Serikali. Mikataba hiyo ilihusisha masuala ya ununuzi, ujenzi na ukarabati wa majengo, utoaji wa huduma za jamii kama vile ujenzi wa shule, hospitali na barabara. Kati ya mikataba hiyo 1,171 mikataba 511 ilithaminishwa katika sarafu mbalimbali katika mchanganuo ufuatao: Mikataba 407 ilikuwa na thamani ya Shilingi Trilioni 116.69; Mikataba 88 ilikuwa na thamani ya Dola za Marekani 3,254,993,763.98 sawa na Shilingi Trilioni 7.44; na Mikataba 16 ilikuwa na thamani ya fedha ya Jumuiya ya Ulaya (Euro) 360,569,062.16 sawa na Shilingi Trilioni 0.92. V. Utoaji wa Ushauri wa Kisheria Mheshimiwa Spika, Wizara kupitia Ofisi ya Mwanasheria Mkuu wa Serikali ina jukumu la kutoa ushauri wa kisheria kwa Wizara, Idara zinazojitegemea, Mashirika ya Umma, Tawala za Mikoa na Serikali za Mitaa na kwa wananchi. Lengo ni kuhakikisha ushauri unaotolewa unazingatia maslahi ya umma na kusaidia Serikali kutoingia kwenye 13 migogoro kwa kuhakikisha sheria, kanuni na taratibu za nchi zinafuatwa. Katika kipindi cha Julai, 2021 hadi Machi, 2022 jumla ya maombi ya ushauri wa kisheria 1,129 yalipokelewa na kufanyiwa kazi ikilinganishwa na maombi 768 katika kipindi cha Julai, 2020 hadi Machi, 2021 sawa na ongezeko la asilimia 47. Kati ya maombi 1,129, maombi 472 yalihusu maombi ya wananchi 657 yanatoka katika Wizara, Idara zinazojitegemea, Mashirika ya Umma, Tawala za Mikoa, Serikali za Mitaa. Kuongezeka kwa maombi ya watu binafsi kunatokana na mwamko wa wananchi wanaoupata katika maadhimisho mbalimbali ikiwemo Wiki ya Sheria, Wiki ya Msaada wa Kisheria pamoja na makongamano mengine ya kisheria. Mheshimiwa Spika, Wizara kupitia Ofisi ya Mwanasheria Mkuu wa Serikali ilishiriki katika mikutano 402 ya ndani ya nchi ikilinganishwa na mikutano 149 katika kipindi cha Julai, 2020 hadi Machi, 2021 sawa na ongezeko la asilimia 170. Aidha, Ofisi ilishiriki katika mikutano 57 inayohusu masuala ya Kikanda na Kimataifa ikiwemo mikutano ya Jumuiya ya Maendeleo ya Nchi zilizopo Kusini mwa Afrika (SADC), Jumuiya ya Afrika Mashariki (EAC) na Umoja wa Mataifa (UN). VI. Kuendesha Mashtaka ya Jinai Mheshimiwa Spika, Katika kulinda misingi ya utawala wa sheria ambayo ni nguzo muhimu ya kudumisha amani, utulivu na umoja wa kitaifa, Wizara kupitia Ofisi ya Taifa ya Mashtaka iliendelea kuratibu shughuli za upelelezi wa makosa ya jinai, kufungua na kuendesha mashauri ya jinai mahakamani. Katika kipindi cha Julai, 2021 hadi Machi, 2022 Wizara kupitia Ofisi ya Taifa ya Mashtaka iliendesha mashauri ya jinai katika Mahakama za Wilaya, Hakimu Mkazi, Mahakama Kuu na Mahakama ya Rufani ambapo Jumla ya mashauri ya jinai 42,138 14 yaliendeshwa ikilinganishwa na mashauri 26,993 yaliyoendeshwa katika kipindi cha Julai, 2020 hadi Machi, 2021. Katika kipindi hiki, mashauri 11,676 sawa na asilimia 28 yalihitimishwa ikilinganishwa na mashauri 12,745 sawa na asilimia 47 ya mashauri yaliyohitimishwa katika kipindi cha Julai, 2020 hadi Machi, 2021. Kati ya mashauri yaliyohitimishwa, 7,117 yalihitimishwa kwa washtakiwa kutiwa hatiani sawa na asilimia 61 ikilinganishwa na mashauri 6,558 sawa na asilimia 52 zilizohitimishwa kwa kipindi cha kuanzia Julai, 2020 hadi Machi, 2021 na mashauri 30,462 sawa na asilimia 72 ya mashauri yaliyoendeshwa, yalikuwa yanaendelea mahakamani katika hatua mbalimbali ikilinganishwa na mashauri 14,248 sawa na asilimia 53 ya mashauri yaliyoendeshwa, yaliyokuwa yanaendelea katika kipindi cha Julai, 2020 hadi Machi, 2021. Katika kipindi cha Julai, 2021 hadi Machi, 2022, Ofisi iliendesha jumla ya mashauri 871 katika Mahakama za watoto (Juvenile Courts) ambapo mashauri 315 yalihitimishwa na mashauri 556 yapo katika hatua mbalimbali mahakamani. Mheshimiwa Spika, Wizara kupitia Ofisi ya Taifa ya Mashtaka pia imeendelea kushughulikia masuala ya rushwa kwa kushirikiana na Taasisi ya Kupambana na Kuzuia Rushwa (TAKUKURU). Katika kipindi husika Ofisi ilifanya kikao na vyombo vya upelelezi ambavyo ni TAKUKURU na Jeshi la Polisi ambapo majalada 28 ya mashauri za rushwa yalifanyiwa mapitio na majalada 14 yaliandaliwa Hati za Mashtaka, majalada sita (6) yalirudishwa kwa ajili ya upelelezi zaidi katika maeneo yaliyobainika kuwa na mapungufu, jalada moja (1) lilifungwa kwa kukosa ushahidi na majalada mengine saba (7) yanaendelea kufanyiwa kazi. Washtakiwa waliotiwa hatiani walipewa adhabu mbalimbali zikiwemo vifungo, faini na mali mbalimbali zilitaifishwa. Kiasi cha Shilingi 1,262,893,030.09 kililipwa 15 mahakamani kama faini katika mashauri 3,895 ikilinganishwa na Shilingi 1,025,498,746.00 zilizolipwa kwenye mashauri 4,211 katika kipindi cha Julai, 2020 hadi Machi, 2021. Aidha, mali mbalimbali zilitaifishwa na Serikali ikiwa ni pamoja na fedha taslim kiasi cha Shilingi 321,068,400, Dola za Marekani 5,000, nyumba tatu (3), matrekta 24, magari 11, pikipiki tano (5), ngâ€™ombe 25, sukari kilo 238, madini aina ya Almasi Karati 11 na vitendea kazi mbalimbali. Mheshimiwa Spika, Wizara kupitia Ofisi ya Taifa ya Mashtaka imeendelea kutekeleza Progamu ya kutenganisha shughuli za upelelezi na uendeshaji mashtaka kwa kusogeza huduma za mashtaka karibu na wananchi katika ngazi za Mikoa na Wilaya. Katika kipindi cha Julai, 2021 hadi Machi, 2022 Ofisi za Mikoa Mitatu (3) ya kimashtaka ya Kinondoni, Temeke na Ilala (Kinyerezi) zilifunguliwa. Vilevile uzinduzi wa jengo la Ofisi la Wilaya ya Serengeti mkoa wa Mara na hivyo kufanya jumla ya Ofisi za Mikoa ya kimashtaka kuwa 29 na Ofisi za Wilaya zilizofunguliwa kuwa 14. VII. Kushughulikia Uendeshaji wa Mashauri ya Madai na Usuluhishi Mheshimiwa Spika, Wizara kupitia Ofisi ya Wakili Mkuu wa Serikali imeendelea kuiwakilisha Serikali na Taasisi zake kwenye mashauri ya Madai na Usuluhishi yaliyofunguliwa na au dhidi ya Serikali kwenye Mahakama na Mabaraza mbalimbali ya usuluhishi ndani na nje ya nchi. Katika kipindi cha Julai 2021 hadi Machi, 2022 Wizara kupitia Ofisi ya Wakili Mkuu wa Serikali iliendesha mashauri 701 ambapo mashauri ya madai 590 na mashauri ya usuluhishi 111 ikilinganishwa na Mashauri 543 yaliyoendeshwa katika kipindi cha kuanzia Julai 2020 hadi kufikia Machi 2021 sawa na ongezeko la asilimia 29. Kati ya mashauri 701 yaliyoendeshwa, mashauri 247 yalihitimishwa ambapo Serikali ilishinda 16 mashauri 221 na kuokoa Shilingi Bilioni 236.6. VIII. Kuratibu Masuala ya Haki za Binadamu na Utoaji wa huduma ya msaada wa kisheria Kuratibu Masuala ya Haki za Binadamu na Haki za Watu Mheshimiwa Spika, Wizara imeendelea kuratibu masuala ya kisera yanayohusu, kukuza, kulinda na kuhifadhi misingi ya haki za binadamu. Katika kipindi cha Julai, 2021 hadi Machi, 2022, Wizara iliwasilisha Taarifa ya nchi chini ya Mfumo wa Mapitio katika kipindi Maalum ambapo kila nchi mwanachama anafanyiwa tathmini ya hali ya haki za binadamu kila baada ya miaka minne. Taarifa ya Nchi ilijadiliwa katika Kikao cha Baraza la Haki za Binadamu la Umoja wa Mataifa kilichofanyika Geneva, Novemba, 2021. Katika kikao hicho Wizara ilitoa taarifa kuhusu jitihada za Serikali katika kukuza, kuheshimu na kulinda haki za kisiasa, kiraia, kiuchumi, kiutamaduni na kijamii kama ifuatavyo: - i. Kuhusu Haki ya Kisiasa, taarifa ilibainisha kuwa uchaguzi mkuu wa Rais, Wabunge na Madiwani wa mwaka 2020 ulifanyika kwa amani na utulivu, ii. Kuhusu haki za kiraia Serikali ilieleza kwamba ilifanya majadiliano na vyombo vya Habari ili kuimarisha haki ya uhuru wa kujieleza kwa kuboresha kanuni za Maudhui ya Mawasiliano ya Kielektroniki na Posta, 2020. iii. Kwa upande haki za kiuchumi, Serikali ilibainisha hatua ambazo zimechukuliwa kuboresha ukusanyaji wa mapato ya Serikali. Hatua hizo ni pamoja na kuanzisha mfumo wa malipo kwa kielektroniki wa Ankara za malipo ya kodi za ardhi na kuharakisha usuluhishi wa 17 migogoro ya ardhi. Hatua nyingine iliyobainishwa ni Serikali kuboresha upatikanaji wa maji vijijini kutoka asilimia 47 mwaka 2015 hadi asilimia 70.1 mwaka 2020 kwa vijijini na kwa mijini kutoka asilimia 74 mwaka 2015 hadi asilimia 84 mwaka 2020. iv. Kwa upande wa haki za kijamii Serikali ilianzisha mfumo wa kuwalea Watoto wanaoishi katika mazingira magumu katika mikoa minne ambayo ni Mwanza, Dar es Salaam, Arusha na Iringa. Mheshimiwa Spika, Katika majadiliano hayo Serikali ilipokea mapendekezo 252 kutoka nchi wanachama yenye malengo ya kukuza na kulinda haki za binadamu na haki za watu. Aidha, Wizara iliratibu upatikanaji wa maoni juu ya mapendekezo hayo na kuwasilisha msimamo wa Serikali kutekeleza mapendekezo 187 kati ya mapendekezo yalipokelewa kwenye kikao cha Baraza la Haki za Binadamu mwezi Machi, Mapendekezo hayo yatakayotekelezwa yanahusu masuala ya Haki za binadamu, sera, sheria, kanuni, mikakati na mipango ya maendeleo ya nchi, mila, desturi na utamaduni wa watanzania. Hivyo, Serikali iliweza kutimiza wajibu wake kama nchi mwanachama wa umoja wa mataifa kwenye Baraza la Haki za Binadamu pamoja na kuahidi kutekeleza mapendekezo ambayo yamelenga kukuza na kulinda haki za kisiasa, kiraia, kiuchumi, kiutamaduni na kijamii kwa maendeleo ya watanzania. Mheshimiwa Spika, Katika kuimarisha utoaji wa elimu kwa umma kuhusu hatua za kulinda na kuhifadhi haki za binadamu, Wizara katika kuadhimisha Miaka 60 ya Uhuru wa Tanzania bara ilishirikiana na Asasi za Kiraia kuandaa Kongamano la Haki za Binadamu na Miaka 60 ya Uhuru. Lengo la Kongamano hilo lilikuwa ni kujadili mafanikio ya Serikali katika kukuza na kulinda haki za binadamu tangu tulipopata uhuru miaka 60 18 iliyopita. Katika kongamano hilo Wizara na wadau walieleza mafanikio ya sekta kuhusu haki za binadamu ambayo ni pamoja na kuanzishwa kwa Tume ya Haki za Binadamu na Utawala Bora inayosimamia masuala ya haki za binadamu, Kuanzisha Idara mahususi inayoshughulikia masuala ya kisera kuhusu Haki za Binadamu kwenye muundo wa Wizara ya Katiba na Sheria. Elimu kwa Umma Mheshimiwa Spika, Wizara kupitia Tume ya Haki za Binadamu na Utawala Bora ilitoa mafunzo kuhusu ukatili wa kijinsia kwa Madiwani na Masheha 243 (wanaume 145, wanawake 88) katika Mikoa mitatu (3) ya Tanzania bara ambayo ni Tabora, Iringa na Dodoma na Mikoa mitatu (3) ya Zanzibar ambayo ni Kaskazini Unguja, Kusini Unguja na Kaskazini Pemba. Mafunzo hayo yaliwajengea uwezo wa namna ya kutatua kero za wananchi kwa kuzingatia haki za binadamu na utawala bora. Vilevile, katika mikoa miwili ya Zanzibar, mafunzo yalifanyika kwa wananchi katika Wilaya nne (4) ambazo ni Magharibi A, Magharibi B, Wete na Chakechake ambapo jumla ya washiriki 509 (231 Unguja na 278 Pemba) walipata mafunzo hayo. Mheshimiwa Spika, Wizara kupitia Tume ya Haki za Binadamu na Utawala Bora imeandaa na kurusha hewani vipindi kumi na tano (15) vya Radio na vipindi sita (6) vya runinga kuhusu Haki za Binadamu na Utawala Bora na majukumu ya Tume. Katika hatua nyingine, Tume ilitumia njia mbalimbali ikiwemo mitandao ya kijamii kama facebook, twitter na instagram kuhamasisha jamii katika kukabiliana na vitendo vya udhalilishaji dhidi ya wanawake na watoto. 19 Kushughulikia Malalamiko ya Uvunjifu wa Haki za Binadamu na Utawala Bora. Mheshimiwa Spika, Katika kusimamia hifadhi ya Haki za Binadamu na ukiukwaji wa misingi ya Utawala Bora nchini, katika kipindi cha kuanzia Julai, 2021 hadi Machi, 2022 Tume ilifanya ufuatiliaji wa Malalamiko 569 katika Halmashauri za Wilaya 53 zilizopo katika Mikoa 20 ya Tanzania Bara ambayo ni Arusha, Dodoma, Dar es salaam, Geita, Iringa, Kagera, Kigoma, Kilimanjaro, Lindi, Mara, Mbeya, Morogoro, Mtwara, Mwanza, Ruvuma, Singida, Songwe, Tabora na Tanga na mikoa mitano (5) ya Zanzibar ambayo ni Mjini Magharibi, Kaskazini Unguja, Kusini Unguja Kaskazini Pemba na Kusini Pemba. Katika Malalamiko 569 yaliyofuatiliwa, Malalamiko 337 yalihusu uvunjifu wa Haki za Binadamu na Malalamiko 232 yalihusu ukiukwaji wa misingi ya Utawala Bora. Katika ufuatiliaji huo, Malalamiko 253 sawa na asilimia 45 ya Malalamiko yaliyofuatiliwa yalifanyiwa kazi. Mheshimiwa Spika, Wizara kupitia Tume ya Haki za Binadamu na Utawala Bora ilifanya chunguzi maalumu 16 katika maeneo yaliyohusu migogoro ya ardhi, madai ya fidia na matibabu, matumizi mabaya ya madaraka, kuchukua sheria mkononi na uharibifu wa mazingira. Chunguzi zilifanyika katika Mikoa 11 ya Tanzania Bara ambayo ni Dodoma, Manyara, Kigoma, Njombe, Kilimanjaro, Morogoro, Tabora, Shinyanga, Tanga, Dar es salaam, Mtwara na Mkoa wa Mjini Magharibi Zanzibar. Kupitia chunguzi hizi Tume imesaidia wananchi kutatua kero zinazowakabili na kuzishauri mamlaka za Serikali namna ya kuzingatia masuala ya haki za binadamu na misingi ya utawala bora. 20 Kuimarisha Utoaji wa Huduma za Msaada wa Kisheria Mheshimiwa Spika, Wizara inatekeleza jukumu la kuimarisha usimamizi na uratibu wa huduma ya msaada wa kisheria nchini. Katika kipindi cha Julai, 2021 hadi Machi, 2022 Wizara imesajili Watoa huduma ya msaada wa kisheria 15 na wasaidizi wa kisheria 56 kwa ajili ya kutoa huduma ya msaada wa kisheria kwa wananchi. Idadi hii inafanya jumla ya Watoa huduma ya msaada wa kisheria waliosajiliwa kufikia 202 na Wasaidizi wa Kisheria 763. Aidha, katika kipindi husika jumla ya wananchi 1,455,566 (wanawake 529,079, wanaume 514,051 na watoto 412,436) walipatiwa msaada wa kisheria. Hii ni ongezeko la wanufaika 1,133,124.00 sawa na asilima 351 ikilinganishwa na idadi ya wananchi 322,442 waliopatiwa huduma ya msaada wa kisheria katika kipindi cha Julai, 2020 hadi Machi, 2021. Mheshimiwa Spika, Katika kipindi cha Julai 2021 hadi Machi, 2022 Wizara kwa kushirikiana na Mahakama ya Tanzania ilianzisha madawati ya msaada wa kisheria katika vituo jumuishi vya utoaji haki sita (6) katika Mikoa ya Dar es salaam (Kinondoni na Temeke), Arusha, Dodoma, Morogoro na Mwanza. Lengo la kuanzisha madawati hayo ni kurahisisha upatikanaji wa huduma ya msaada wa kisheria mahakamani kwa wananchi wenye uhitaji. Pamoja na kuanzisha madawati hayo, Wizara iliwapatia mafunzo wanasheria na mawakili wanaotoa huduma ya msaada wa kisheria katika vituo jumuishi vya utoaji haki. Aidha, Wizara iliwajengea uwezo Watumishi wa Mahakama wakiwemo Maafisa Utumishi na Watunza Kumbukumbu katika vituo jumuishi vya utoaji haki ili kurahisisha utoaji wa huduma ya msaada wa kisheria. 21 Mheshimiwa Spika, Katika kipindi hicho, Wizara iliwezesha kufanyika kwa vikao viwili (2) vya Bodi ya Taifa ya Ushauri wa Msaada wa Kisheria ambapo bodi ilipendekeza kuimarisha uratibu wa msaada wa kisheria ambapo pendekezo hili lilifanyiwa kazi na Wizara imefanikiwa kupata kibali cha kuanzisha Kitengo cha Msaada wa Kisheria katika mwaka wa fedha 2021/2022. Aidha, mapendekezo mengine yaliyotolewa na bodi yanaendelea kufanyiwa kazi. Mheshimiwa Spika, Katika kuimarisha huduma za msaada wa kisheria, Wizara iliwezesha Wasajili Wasaidizi kukagua utendaji wa Watoa huduma za msaada wa kisheria katika mikoa 26 Tanzania Bara, lengo ni kuhakiki ubora wa utendaji wa watoa huduma hao. Zoezi hili limewezesha kutambua watoa huduma ya msaada wa kisheria waliopo katika kila Halmashauri na utendaji kazi wake ikiwemo kutoa huduma kwa kuzingatia matakwa ya sheria. IX. Kuratibu shughuli za Usajili wa Matukio Muhimu ya Binadamu, Ufilisi na Udhamini; Mheshimiwa Spika, Katika kipindi cha Julai, 2021 hadi Machi, 2022, Wizara kupitia Ofisi ya Kabidhi Wasii Mkuu iliimarisha shughuli za usajili wa vizazi, vifo, ndoa, talaka na watoto wa kuasili ikiwa ni haki ya msingi ya utambuzi na upatikanaji wa takwimu kwa ajili ya maendeleo ya Taifa. Ofisi ilitekeleza Mpango Wa Usajili wa Watoto wa Umri Chini ya Miaka Mitano katika Mikoa ya Mwanza, Rukwa na Katavi pamoja na Mpango wa Usajili wa Watoto wenye Umri wa Miaka 5 Hadi 17 walio Shuleni katika wilaya za Mlele, Arumeru, Kahama, Arusha na Misungwi. Hadi kufikia Machi, 2022 jumla ya vizazi 1,173,752 vilisajiliwa. 22 Mheshimiwa Spika, maboresho ya Mfumo wa Usajili wa Matukio ya Vifo yenye lengo la kuhakikisha kila tukio la kifo linasajiliwa mara tu linapotokea, kumpunguzia mwananchi gharama za kupata huduma hiyo pamoja na kupata takwimu za sababu za vifo ili kuweka afua katika huduma za afya, yalifanyika katika Mkoa wa Songwe katika ngazi ya Vituo vya Afya na Ofisi za Kata. Hadi kufikia Machi, 2022 vituo vya usajili vimeongekeza kutoka vituo vinne (4) ambavyo ni wilaya hadi kufikia vituo 130 ambavyo ni Ofisi za Kata 93 na Vituo vya Afya 37 katika Mkoa huo. Jitihada hizo zimewezesha kusajili jumla ya vifo 25,743 katika kipindi cha Julai, 2021 hadi Machi, 2022. Mheshimiwa Spika, Katika cha kipindi cha Julai, 2021 hadi Machi, 2022,Ofisi ya Kabidhi Wasii Mkuu ilisajili ndoa 26,303 na talaka 303. Katika jitihada za kuboresha usajili wa matukio hayo, Mfumo wa Usajili wa Ndoa na Talaka kielektroniki umeanzishwa kwa lengo la kurahisisha usajili na upatikanaji wa taarifa hizo nchini. Aidha, mfumo huo umeunganishwa na mfumo wa kielektroniki wa Mashauri wa Mahakama ili kurahisisha upatikanaji na uhakiki wa amri za mahakama kuhusu mashauri yanayohusu talaka. Sambamba na maboresho hayo ya kimfumo, mafunzo kuhusu ufungishaji ndoa yalitolewa kwa Viongozi wa Dini na Serikali katika Mikoa ya Pwani, Kilimanjaro, Iringa, Rukwa na Katavi. Mheshimiwa Spika, Katika kipindi cha Julai, 2021 hadi Machi, 2022 hati za kuasili watoto 24 zilisajiliwa pamoja na wosia 127 zilitayarishwa na kuhifadhiwa. Elimu kuhusu uandikaji na uhifadhi wa wosia ilitolewa Mkoani Dar es Salaam, Kilimanjaro, Rukwa na Katavi kwa Viongozi wa dini na Serikali. Aidha, elimu ilitolewa kwa wananchi katika maadhimisho ya Wiki ya Wajane mkoani Kagera na Dar es Salaam; na Mkoani Mbeya katika 23 maadhimisho ya Wiki ya Msaada wa Kisheria. Mheshimiwa Spika, Wizara kupitia Ofisi ya Kabidhi Wasii Mkuu katika kipindi cha Julai, 2021 hadi Machi, 2022 imesajili Bodi za Wadhamini Ili kuboresha huduma na upatikanaji wa taarifa za Bodi za Wadhamini, Ofisi imeanzisha Mfumo wa kieletroniki wa Usajili wa Bodi za Wadhamini ambao unasaidia upatikanaji na uhakiki wa taarifa za Bodi za Wadhamini kwa wakati pamoja na utoaji vibali vya umiliki ardhi hivyo kurahisisha utoaji huduma na kuongeza maduhuli ya Serikali. X. Kuratibu Tathmini na Maboresho ya Sheria Mheshimiwa Spika, Katika kipindi cha Julai, 2021 hadi Machi, 2022 Wizara kupitia Tume ya Kurekebisha Sheria ilihakikisha sheria za nchi zinafanyiwa mapitio na maboresho ili ziendane na wakati kwa kuzingatia mabadiliko ya maendeleo katika nyanja za kijamii, kiuchumi, kisiasa na kiutamaduni. Katika kipindi husika Tume ya Kurekebisha Sheria imekamilisha Taarifa kuhusu Mapitio ya Mfumo wa Sheria zinazosimamia Masoko ya Mazao ya Kilimo Tanzania ambapo utafiti ulifanyika katika Mikoa tisa (9) ya Dodoma, Morogoro, Dar es Salaam, Mtwara, Arusha, Kilimanjaro, Mwanza, Iringa na Njombe. Lengo la utafiti huo lilikuwa kubaini changamoto za mfumo wa masoko ya mazao ya kilimo Tanzania na kutoa mapendekezo yatakayohakikisha kunakuwepo mfumo thabiti na endelevu wa masoko ya mazao ya kilimo nchini. Mheshimiwa Spika, Wizara kupitia Tume ya Kurekebisha Sheria ilifanya Mapitio ya Mfumo wa Sheria unaosimamia Vyama vya Kijamii ambapo utafiti ulifanyika katika Mikoa saba (7) ya Dar es Salaam, Dodoma, Iringa, Mbeya, Morogoro, Mwanza na Shinyanga. Lengo la utafiti 24 huo ni kubaini changamoto za Mfumo wa Sheria unaosimamia vyama vya kijamii na kutoa mapendekezo yatakayohakikisha kunakuwepo na mfumo thabiti wenye uwazi na uwajibikaji. Mheshimiwa Spika, Kuhusu tathmini ya utekelezaji wa sheria, Wizara kupitia Tume ya Kurekebisha Sheria ilikamilisha Taarifa nne (04) za tathmini ya utekelezaji wa sheria ambazo zinahusu mifumo ya Adhabu Mbadala; Sekta ya Utalii, Sekta ya Mifugo na Sekta ya Uvuvi. Kwa upande wa Adhabu Mbadala, sheria zilizofanyiwa tathmini ni pamoja na Sheria ya Magereza, Sura 58; Sheria ya Mwenendo wa Makosa ya Jinai, Sura 20; Sheria ya Makosa ya Uhujumu Uchumi, Sura 200, Sheria ya Huduma za Jamii, Sura 291; Sheria ya Bodi ya Msamaha, Sura ya 400 na Sheria Ukomo wa Adhabu, Sura 90. Lengo la tathmini ni kupima endapo malengo ya sheria husika yamefikiwa ikiwemo kupunguza msongamano wa Wafungwa Magerezani, kupunguza adha ya kupata magonjwa ya kuambukiza kwa Wafungwa na kuipunguzia Serikali gharama za kuendesha magereza. Mheshimiwa Spika, Katika Sekta ya Utalii, sheria zilizofanyiwa tathmini ni pamoja na Sheria ya Utalii, Sura 65; Sheria ya Wanyamapori, Sura 283; Sheria ya Mbuga za Wanyama, Sura 282; Sheria ya Makumbusho ya Taifa, Sura 281; Sheria ya Hifadhi ya Eneo la Mamlaka ya Ngorogoro, Sura 284; na Sheria ya Malikale, Sura 333. Tathmini katika Sekta ya Utalii ililenga kubaini endapo madhumuni yaliyokusudiwa na Sheria hizo yamefikiwa katika kuboresha na kukuza vivutio vya utalii, kuboresha kipato cha wananchi, kuongeza fedha za kigeni na kuongeza pato la Taifa. Aidha, Tume ilifanya tathmini ya utekelezaji wa sheria katika Sekta ya Mifugo. Sheria zilizofanyiwa tathmini ni pamoja na Sheria ya 25 magonjwa ya Mifugo, Sura 156; Sheria ya Madaktari wa Mifugo, Sura 319; Sheria ya Nyama, Sura 421; Sheria ya Maziwa, Sura 262; Sheria ya Biashara ya ngozi, Sura 120; Sheria ya Ustawi wa Wanyama, Sura 120; Sheria ya Utambulisho, Usajili na Ufuatiliaji wa Wanyama, Sura 184; Sheria ya Matumizi ya Ardhi, Sura 116 na Sheria ya Nyanda za Malisho na Rasilimali za Vyakula vya Mifugo, Sura 180. Dhumuni la tathmini ya sheria zinazosimamia sekta ya mifugo ni kupima endapo malengo yaliyokusudiwa katika sheria hizo yamefikiwa katika kuhakikisha ufugaji unakuwa wa kibiashara na wenye tija kwa wafugaji na Taifa kwa ujumla. Mheshimiwa Spika, Kuhusu tathmini ya utekelezaji wa Sheria zinazosimamia Sekta ya Uvuvi Tanzania, Sheria zilizofanyiwa tathmini ni pamoja na Sheria ya Uvuvi, Sura 279; Sheria ya Usimamizi na Maendeleo ya Uvuvi wa Bahari kuu, Sura 388; Sheria ya Hifadhi za Bahari na maeneo Tengefu, Sura 146; na Sheria ya Taasisi ya Utafiti wa Uvuvi Tanzania, Sura 280. Dhumuni la tathmini ya sheria zinazosimamia Sekta ya Uvuvi Tanzania ni kupima kufikiwa kwa malengo ya sheria hizo ya kuhakikisha kuwa Sekta ya Uvuvi inakuwa ya kibiashara na kuchangia katika ukuaji wa uchumi wa buluu wenye kuboresha maisha ya wananchi na kukuza Pato la Taifa. Mheshimiwa Spika, Wizara kupitia Tume ya Kurekebisha Sheria iilitoa elimu ya sheria kwa umma kupitia vipindi vya radio, runinga, vipeperushi, maonesho ya wiki ya sheria, na mikutano mbalimbali. Lengo lilikuwa kuongeza uelewa kwa jamii kuhusu Sheria ya Mtoto; Sheria ya Ajira; Sheria ya utatuzi wa Migogoro ya Ardhi; Sheria ya Haki za Walaji na nafasi ya Tume katika maboresho ya sheria nchini. Taarifa za tathmini hizo zitawasilishwa kwenye mamlaka husika kwa hatua zaidi. 26 XI. Kuratibu ufuatiliaji na tathmini ya utekelezaji wa Sheria za Utajiri na Maliasilia za nchi Mheshimiwa Spika, Wizara imeendelea kuimarisha mifumo ya ufuatiliaji na tathmini ya shughuli za utajiri asilia na maliasilia za nchi kwa kuandaa Mfumo wa Kielektroniki utakaowezesha; kukusanya taarifa zinazobainisha sehemu zenye utajiri na Maliasili za Nchi na aina ya uwekezaji unaofanyika, kusajili mikataba ya utajiri na Maliasilia za Nchi iliyoingiwa na Wizara, Idara na Taasisi kwa niaba ya Serikali na kupata taarifa za utekelezaji wa Sheria ya Mamlaka ya Nchi na Umiliki wa Utajiri na Maliasilia za Nchi Sura 449 na Sheria ya Mapitio na Majadiliano Kuhusu Mikataba yenye Masharti Hasi Sura 450 kutoka kwa Wizara, Idara na Taasisi zinazosimamia utajiri asilia na maliasilia za nchi. Aidha, Wizara imeshiriki katika kutoa mafunzo na elimu kwa wadau mbalimbali wanaohusika na masuala ya utajiri asilia na maliasilia za nchi kwa Maafisa wa Serikali 260 kuhusu Sheria ya Mamlaka ya Nchi na Umiliki wa Utajiri na Maliasilia za Nchi Sura 449 na Sheria ya Mapitio na Majadiliano Kuhusu Mikataba yenye Masharti Hasi Sura 450 na nafasi ya maafisa wanyamapori katika kulinda na kuhifadhi wanyamapori kwa mujibu wa sheria hizo. Wizara imesimamia jukumu la kufanya marekebisho ya Kanuni za ushiriki wa Serikali katika shughuli za uchimbaji wa madini nchini kwa mujibu wa kifungu cha 10 cha Sheria ya Madini, 2010. Wizara imeshiriki katika majadiliano na makampuni ya uchimbaji wa madini za Nyanzaga. Mheshimiwa Spika, Wizara imeendelea kushiriki kuweka mifumo mbalimbali ili kuhakikisha kwamba utajiri na maliasilia za nchi unasaidia kuinua uchumi wa nchi na wananchi kwa ujumla. Wizara inashirikiana na Wizara mbalimbali kuandaa sera na miongozo mbalimbali ambapo katika 27 kipindi husika imeshirikiana na Wizara ya Uwekezaji, Viwanda na Biashara kuandaa Sera ya ushiriki wa wananchi katika miradi ya kimkakati (Local Content) pamoja na Sera ya uwekezaji. XII. Kuboresha Utendaji na Maendeleo ya Rasilimali Watu iliyo chini ya Wizara Mheshimiwa Spika, Katika kipindi cha Julai, 2021 hadi Machi, 2022, Wizara imeendelea kusimamia na kuboresha maslahi ya watumishi na utendaji kazi katika kutekeleza majukumu yake. Katika kipindi hicho Wizara ya Katiba na Sheria iliajiri mtumishi mpya mmoja (1) na watumishi wawili (2) walipandishwa vyeo. Aidha, kwa upande wa Taasisi zilizo chini ya Wizara, zimeendelea kusimamia maendeleo ya rasilimaliwatu kama ifuatavyo: - i. Tume ya Utumishi wa Mahakama iliajiri jumla ya watumishi 45 wa kada mbalimbali kwa kipindi cha Julai, 2021 hadi Machi, 2022 ikilinganishwa na idadi ya ajira ya watumishi 239 wa kada mbalimbali kwa kipindi cha Julai, 2020 hadi Machi, 2021. Vilevile, vikao vinne (4) vilifanyika kushughulikia masuala mbalimbali ikiwemo Uteuzi wa Naibu Wasajili 25 wa Mahakama Kuu ya Tanzania kwa ajili ya kuimarisha utendaji wa Mahakama; Kushughulikia mashauri 21 ya kinidhamu ambapo Mahakimu saba (7) walistaafishwa kwa manufaa ya umma; watumishi watano (5) wasio Mahakimu walifukuzwa kazi na Mahakimu tisa (9) walirejeshwa kazini. Aidha, mtumishi mmoja (1) wa Sekretarieti ya Tume alipandishwa cheo na mtumishi mmoja (1) aliteuliwa kuwa Mkurugenzi wa Utawala na Rasilimaliwatu; 28 ii. Ofisi ya Taifa ya mashtaka iliajiri watumishi wapya wanne (4), mtumishi mmoja (1) alithibitishwa kazini na watumishi 19 walipandishwa vyeo; iii. Ofisi ya Mwanasheria Mkuu wa Serikali iliajiri watumishi wapya wawili (2), watumishi wawili (2) walithibitishwa kazini, mtumishi mmoja (1) alipandishwa cheo; iv. Ofisi ya Wakili Mkuu wa Serikali iliajiri watumishi wapya 23, watumishi 8 walithibitishwa cheo na mtumishi mmoja (1) alipandishwa cheo; v. Tume ya Haki za Binadamu na Utawala Bora iliajiri watumishi wapya watano (5), watumishi wawili (2) walithibitishwa vyeo na watumishi wawili (2) walipata uteuzi kuwa Katibu Mtendaji na Naibu Katibu Mtendaji; vi. Chuo cha uongozi wa Mahakama Lushoto kiliajiri watumishi wapya wawili (2), mtumishi mmoja (1) alithibitishwa cheo na mtumishi mmoja (1) alipata uteuzi kuwa Mkuu wa Idara ya Mafunzo ya Sheria; vii. Taasisi ya Mafunzo ya Uanasheria kwa Vitendo Tanzania kilipandisha cheo watumishi tisa (9); na viii. Ofisi ya Kabidhi Wasii Mkuu iliwathibitisha vyeo watumishi sitini na saba (67), watumishi watatu (3) walipandishwa vyeo, watumishi wawili (2) walisimamishwa kazi na watumishi watatu (3) waliteuliwa katika nyadhifa za Kabidhi Wasii Mkuu, Naibu Kabidhi Wasii Mkuu na Meneja wa Usajili. 29 Mheshimiwa Spika, jumla ya watumishi 1,579 kwa Wizara na Taasisi zake walipatiwa mafunzo ya muda mrefu na muda mfupi. Maelezo ya kina kuhusu maendeleo ya Rasilimaliwatu yameoneshwa katika Kiambatisho F. XIII. Kushughulikia urejeshwaji wa wahalifu na masuala ya ushirikiano wa kimataifa kwenye makosa ya jinai Mheshimiwa Spika, Tanzania imeendelea kushirikiana na mataifa mengine katika kupambana na kusimamia kurejeshwa kwa watuhumiwa wa uhalifu katika nchi walikofanya kosa. Wizara kwa kushirikiana na wadau imeandaa mkataba wa urejeshwaji wa Wahalifu na ushirikiano katika masuala ya mashauri ya jinai baina ya Jamhuri ya Muungano wa Tanzania na Kenya. Katika kipindi cha Julai, 2021 hadi Machi, 2022, Wizara ilipokea na kushughulikia maombi matano (5) ya kuwarejesha wahalifu wa makosa ya jinai waliokimbilia nchini kutoka katika mataifa ya Zimbabwe (2), Malawi (1), Uturuki (1) na Kenya (1). Lengo la kurejesha waharifu hao ni kuimarisha ushirikiano wa kisheria na mataifa mengine katika masuala ya jinai na kudhibiti watuhumiwa wa uhalifu kukimbilia katika mataifa mengine. XIV. Kuratibu shughuli za Taasisi, Mipango na Miradi chini ya Wizara Kuimarisha Uendeshaji wa Mafunzo Endelevu na Elekezi ya Kimahakama na Kisheria Mheshimiwa Spika, Katika kuhakikisha watumishi wa Mahakama na wa sekta ya sheria wanakuwa na ujuzi na weledi wa kutosha katika kutimiza wajibu wao kwa ufanisi, Wizara kupitia Chuo cha Uongozi wa Mahakama, Lushoto imeendelea kuratibu na kutoa mafunzo endelevu na 30 elekezi ya Kimahakama kwa watumishi wa Mahakama na wadau wa sekta ya sheria nchini. Katika kipindi cha Julai, 2021 hadi Machi, 2022 Chuo kimeratibu mafunzo yafuatayo; Mafunzo endelevu: Wizara kupitia Chuo cha Uongozi wa Mahakama Lushoto imeendelea kuwajengea uwezo jumla ya wasaidizi wa sheria wa Majaji 84 kwenye eneo la kufanya utafiti wa kisheria ili waweze kuwasaidia majaji ipasavyo katika kutoa haki. Vilevile, jumla ya Mahakimu 200 walipatiwa mafunzo kuhusu uendeshaji wa mashauri ya rushwa na urejeshaji mali zilizopatikana kwa njia ya uhalifu na Mahakimu 36 walipatiwa mafunzo kuhusu uendeshaji wa mashauri yanayohusu ukatili wa kijinsia, na usafirishaji haramu wa binadamu. Chuo kwa kushirikiana na Mahakama kimekuwa kikiendesha mafunzo kwa njia ya mtandao kwa lengo la kuwafikia watumishi wengi na kutoa fursa ya kubadilishana uzoefu. Katika kipindi husika jumla ya Mahakimu 100 waliokasimiwa mamlaka ya ziada na Jaji Mkuu ya kusikiliza mashauri ambayo yanaangukia kwenye mamlaka ya Mahakama Kuu ya Tanzania walipatiwa mafunzo endelevu na kupata fursa ya kubadilishana uzoefu wa namna mamlaka hayo yanavyotumika pamoja na kujadili changamoto na namna ya kuboresha usikilizaji wa mashauri. Aidha, Chuo kiliratibu mafunzo kwa njia ya mtandao kwa majaji, wasajili na Mahakimu wengine wa ngazi mbalimbali wapatao 150 yaliyolenga utekelezaji wa sheria ya wosia na usimamizi wa mirathi pamoja na kubadilishana uzoefu. (ii)Mafunzo elekezi: Wizara kupitia Chuo cha Uongozi wa Mahakama Lushoto iliendelea kutoa mafunzo elekezi kwa Mahakimu wapya 35, 31 Manaibu Wasajili wapya 25, Watendaji wa Mahakama wa kanda na mikoa wapya 11 pamoja na Wakurugenzi wasaidizi watatu 3, mafunzo ya udalali wa mahakama kwa washiriki 30 na wasambazaji nyaraka za Mahakama 16. Katika kipindi husika chuo kwa kushirikina na Mahakama ya Tanzania kupitia ufadhili wa Shirika la UNICEF kiliendesha Mafunzo kwa Wadau wa Haki Mtoto Kanda ya Kigoma wapatao 40 waliojumuisha Mahakimu 15 kutoka Mahakama Kuu Kanda ya Kigoma, Mahakimu 15 kutoka kanda ya Tabora, Maafisa Ustawi wa Jamii watano (5), Waendesha Mashtaka watatu (3) kutoka Ofisi ya Taifa ya Mashtaka na Waendesha Mashtaka wawili (2) kutoka jeshi la Polisi. Mahakimu walioshiriki ni wale wenye mamlaka ya kusikiliza mashauri ya mtoto kutoka Mahakama za wilaya na baadhi ya mahakimu wa Mahakama za mwanzo kutoka kanda zilizotajwa. Mheshimiwa Spika, Katika kipindi cha Julai, 2021 mpaka Machi, 2022, Wizara kupitia Chuo cha Uongozi wa Mahakama Lushoto imeratibu ushiriki wa maafisa mbalimbali kutoka Mahakama ya Tanzania na Chuo kwenye vikao na mafunzo yaliyoendeshwa na wadau kama ifuatavyo:- Mkutano wa wadau (High Level symposium) wa utoaji haki jinai na ulinzi kwa mashahidi, wahanga na washtakiwa ulioendeshwa na Mahakama ya Tanzania kwa kushirikiana na Mahakama ya Uingereza kupitia Taasisi ya Majaji Wastaafu iitwayo Slynn Foundation chini ya ufadhili wa Programu ya Kitaifa ya Kuzijengea Uwezo Taasisi zinazohusika na Kupambana na Rushwa (BSAAT). Mafunzo juu ya Uelewa wa utendaji kazi wa Mahakama ya Haki ya Afrika Mashariki, Utawala wa sheria na Utawala bora. Mafunzo haya 32 yaliendeshwa na Mahakama ya Haki ya Afrika Mashariki kwa kushirikiana na Centre for Public Interest Law na Ford Foundation kwa majaji wa mahakama ya Rufani watatu (3), majaji wa mahakama kuu watatu (3) na Naibu Wasajili saba (7). Mheshimiwa Spika, Kwa mwaka wa masomo 2021/22 Chuo kimedahili wanafunzi wapya 870 wa Astashahada na Stashahada ya sheria (wanawake 412 na wanaume 458). Kwa upande wa Astashahada ya sheria waliodahiliwa ni 492 (wanawake 224 na wanaume 268) na Stashahada ya sheria mwaka wa kwanza ni 378 (wanawake 188 na wanaume 190). Aidha, wanachuo wanaoendelea na Stashahada mwaka wa pili ni 231 (wanawake 137 na wanaume 94). Jumla ya wanafunzi wote wa Chuo waliodahiliwa katika Astashahada na Stashahada ya sheria kwa mwaka wa masomo 2021/2022 ni 1,101 (wanawake 549 na wanaume 552) ikilinganishwa na udahili wa jumla ya wanafunzi 944 (wanaume 420 na wanawake 524) katika mwaka wa masomo 2020/2021 sawa na ongezo la asilimia 17. Mheshimiwa Spika, Wizara kupitia Chuo cha Uongozi wa Mahakama Lushoto imeendelea kusimamia haki za mtoto kwa kuandaa na kuzindua Kitabu cha Mkusanyiko wa Mashauri ya Watoto na Taarifa ya Tathmini ya Mafunzo ya Haki za Watoto kwa wadau wa haki za Watoto kwa ajili ya kurahisha rejea kuhusu mwenendo wa mashauri ya watoto. Kuimarisha Uendeshaji na Usimamizi wa Utoaji wa Mafunzo ya Uanasheria kwa Vitendo Mheshimiwa Spika, Wizara kupitia Taasisi ya Mafunzo ya Uanasheria kwa Vitendo Tanzania imeendelea kutekeleza jukumu lake la msingi la kutoa mafunzo ya uanasheria kwa vitendo. Katika kipindi cha 33 Julai, 2021 hadi Machi, 2022, Taasisi imedahili jumla ya wanafunzi 1,507 sawa na ongezeko la asilimia 0.5 ya lengo la udahili wa wanafunzi 1,500. Aidha, katika kipindi husika, Taasisi imetunuku vyeti kwa wahitimu 293 wanaostahili kusajiliwa kuwa mawakili na kufanya idadi ya wahitimu waliopata mafunzo kupitia Taasisi hiyo tangu kuanzishwa kwake mwaka 2007 kufikia 7,561. Miradi ya Maendeleo Inayotekelezwa na Wizara Mheshimiwa Spika, Wizara na Taasisi zake imeendelea kubuni na kutekeleza miradi ya maendeleo ili kufanikisha utekelezaji wa majukumu yake. Katika kipindi cha Julai, 2021 hadi Machi, 2022 Wizara na Taasisi zake imeendelea kutekeleza miradi ifuatayo: i. Mradi wa Kujenga Mfumo Endelevu wa Kupambana na Rushwa. Mradi huu una lengo la kupunguza athari za rushwa ambazo ni kikwazo cha maendeleo na kupambana na umaskini nchini. Mradi huu unatekelezwa na Wizara ya katiba na Sheria, Ofisi ya Mwanasheria Mkuu wa Serikali, Mahakama ya Tanzania na Ofisi ya Taifa ya Mashtaka. Kazi zilizofanyika katika kipindi hicho ni pamoja na kutoa mafunzo kwa Mahakimu Wakazi 200 kuhusu uendeshaji wa mashauri ya rushwa na urejeshwaji mali; kuandaa Rasimu ya Mwongozo wa Upelelezi na Uendeshaji wa Mashauri ya Rushwa na mashauri mengine (Standard Operating Procedures â€“ SOPs); kufanya mapitio ya majalada 55 ya mashauri ya rushwa kwa Wakuu wa Mashitaka wa Mikoa mitano (5) ya Dar es Salaam, Dodoma, Arusha, Mbeya na Mwanza kwa lengo la kuwajengea uwezo kwa vitendo na kuimarisha mifumo ya kupambana na rushwa; na kufanya 34 ufuatiliaji na tathmini za Programu ya Kujenga Mfumo Endelevu wa Kupambana na Rushwa Tanzania. ii. Mradi wa Haki Mtandao (e-Justice). Mradi huu unalenga kuimarisha matumizi ya TEHAMA katika utoaji wa huduma za kisheria na upatikanaji haki. Aidha, mradi huu unalenga kuunganisha mifumo ya taasisi za utoaji haki kwa njia za kielektroniki ili kuongeza ufanisi, kuharakisha upatinaji wa haki na kupunguza gharama za upatikanaji wa huduma hizo. Katika kipindi cha Julai, 2021 hadi Machi, 2022 mradi umetekeleza kazi ya usanifu wa mfumo wa kielektroniki wa uangalizi na usimamizi wa utajiri wa maliasilia za nchi. Mfumo huu utawezesha usajili wa Mikataba iliyoingiwa na taasisi za Serikali, utambuzi wa maliasilia zote nchini na uwekezaji uliofanyika. iii. Mradi wa Kuboresha Uwajibikaji wa Kitaasisi katika kupambana na Rushwa na kuongeza Wigo wa Kuifikia Haki. Lengo la mradi huu ni kuimarisha mazingira ya wananchi kuifikia haki hususan wanawake na watoto pamoja na kuimarisha mapambano dhidi ya rushwa. Kazi zilizofanyika katika kipindi cha Julai 2021 hadi Machi, 2022 ni pamoja na: Kuwezesha utoaji wa huduma ya Msaada wa kisheria ambapo katika maadhimisho ya Wiki ya Msaada wa Kisheria yaliyofanyika nchi nzima jumla ya wananchi 1,455,566 (wanawake 529,079, wanaume 514,051 na watoto 412,436) walipatiwa huduma ya msaada wa kisheria. 35 iv. Mradi wa kisekta unaofadhiliwa na Shirika la Umoja wa Mataifa la Kuhudumia Watoto. Mradi huu unatekeleza Mkakati wa Haki Mtoto wa mwaka 2020/2021 - 2024/2025 pamoja na kuimarisha usajili wa matukio Muhimu ya Binadamu na Takwimu, hususan usajili wa vizazi. Kazi zilizofanyika ni pamoja na Kusajili Vizazi kwa jumla ya watoto 573,888 kupitia Mpango wa Usajili wa Watoto wa Umri Chini ya Miaka Mitano, katika Mikoa ya Mwanza, Rukwa na Katavi na usajili wa vifo 480 katika Mkoa wa Songwe. v. Mradi wa Uimarishaji wa Upatikanaji Haki za Kisheria Ulinzi wa Haki za Binadamu Tanzania. Mradi huu unafadhiliwa na Shirika la Maendeleo la Umoja wa Mataifa (UNDP). Mradi huu unalenga kuimarisha uwezo wa taasisi za Umma na Asasi za Kiraia (AZAKI) katika kulinda na kutetea haki za binadamu. Kupitia mradi huu Katika eneo la uchunguzi, Tume ilifanya chunguzi maalum tano (5) kuhusu migogoro wa ardhi, matumizi mabaya ya madaraka na mazingira mkoani Dodoma, Morogoro, Tabora, Shinyanga na Manyara. Uchunguzi wa malalamiko haya unaendelea. Kupitia chunguzi hizi, Tume imeweza kusaidia wananchi kutatua kero zinazowakabili na kuzishauri mamlaka za Serikali namna ya kuzingatia masuala ya utawala bora. vi. Mradi wa Ujenzi wa Ofisi za Taasisi zilizokuwa Chini ya Ofisi ya Mwanasheria Mkuu wa Serikali. Katika kipindi husika, Ofisi ya Mwanasheria Mkuu wa Serikali imekamilisha taratibu za awali za ujenzi wa Ofisi Jumuishi katika mkoa wa Mwanza, ambapo mkandarasi ameshapatikana na ujenzi unatarajiwa kuanza mwezi Juni 2022. 36 Mheshimiwa Spika, Mchanganuo wa fedha za Miradi ya Maendeleo zilizopitishwa katika mwaka wa fedha 2021/2022 na kupokelewa na Wizara na Taasisi katika kipindi cha Julai, 2021 hadi Machi, 2022 umeambatishwa kwenye KIAMBATISHO G. E. UTEKELEZAJI WA ILANI YA CHAMA CHA MAPINDUZI YA MWAKA 2020 HADI MWAKA 2025 Mheshimiwa Spika, Wizara imeendelea kutekeleza azma ya Serikali ya Awamu ya sita ya kuhakikisha kwamba inawajibika ipasavyo kwa wananchi kupitia utekelezaji wa Ilani ya Chama Cha Mapinduzi, ahadi na maelekezo mbalimbali ya viongozi wa kitaifa. Miongoni mwa ahadi hizo ni pamoja na kuendeleza vita dhidi ya rushwa na ubadhirifu wa mali ya umma; kukuza, kulinda na kuhifadhi haki za binadamu na kuendeleza utawala wa sheria; na kuimarisha mfumo wa utoaji haki. Katika kipindi cha Julai 2021 hadi Machi, 2022 Wizara katika utekelezaji wa majukumu yake imetekeleza maelekezo mbalimbali ya Ilani ikiwa ni pamoja na yafuatayo: I. Kuendeleza Mapambano Dhidi ya Rushwa na Ubadhirifu wa Mali ya Umma Mheshimiwa Spika, Katika kipindi cha Julai, 2021 hadi Machi, 2022, Wizara imechukua hatua mbalimbali za kuimarisha mapambano dhidi ya rushwa na ubadhirifu wa mali ya umma. Hatua hizo ni pamoja na kuimarisha uwezo wa Mahakama ya Makosa ya Rushwa na Uhujumu Uchumi kusikiliza mashauri yanayohusu makosa hayo. Kwa kipindi cha Julai 2021- Machi, 2022 kulikuwa na Jumla ya mashauri 46. Kati ya mashauri hayo, 21 yalikuwepo mwanzoni mwa Julai 2021 na mashauri mapya 25 yalifunguliwa katika mahakama hiyo. Hadi Machi, 2022 mashauri 37 20 yamehitimishwa na mashauri 26 yanaendelea kusikilizwa. II. Kuchukua Hatua za Kupunguza Mlundikano wa Mashauri Mahakamani Mheshimiwa Spika, Katika kipindi cha Julai, 2021 hadi kufikia Machi, 2022, Mlundikano wa mashauri umepungua kwa asilimia 26 kutoka mashauri 9,399 mwezi Machi 2021 hadi Mashauri 6,994 mwezi Machi, Hatua zilizochukuliwa ili kupunguza mlundikano wa mashauri ni pamoja na kufuta mashauri yasiyokuwa na ushahidi; kutumia mfumo wa kumaliza mashauri kwa njia ya makubaliano na majadiliano (plea bargaining); kuimarisha mfumo wa ufifishaji wa makosa; kutumia mahakama zinazotembea na mikutano mtandao (video conference) katika kuendesha mashauri; na kutekeleza mkakati wa kumaliza mashauri ya muda mrefu. III. Kuhakikisha Huduma Bora za Sheria Zinapatikana Kwa Wakati na Gharama Nafuu kwa Kuongeza Wataalam, Miundombinu, Vitendea Kazi na Kusogeza Huduma Karibu na Wananchi Mheshimiwa Spika, Jumla ya Mahakama za Mwanzo tatu (3) zilikamilika katika kipindi cha kuanzia mwezi Julai, 2021 hadi Machi, 2022 ambazo ni za matiri (Mbinga), Hydom (Mbulu) na Kibaigwa (Kongwa). Vilevile, mahakama inaendelea na ujenzi wa mahakama za mwanzo katika maeneo ya Mlimba na Mangâ€™ula (Morogoro) Chanika (Dar es Salaam), Kabanga (Ngara), Nyakibimbiri (Bukoba) na Kimbe (Kilindi). Mahakama inaendelea na Mpango wa ujenzi wa Mahakama za Mwanzo 60 katika Kata ambazo zipo Makao Makuu ya Tarafa ili kusogeza huduma ya utoaji haki karibu na Wananchi. 38 IV. Kuimarisha Mfumo wa Wasajili Wasaidizi Katika Halmashauri zote Ili Kuwezesha Uratibu na Utoaji wa Msaada wa Kisheria Kwa Wananchi, Ikiwemo Msaada Wa Huduma za Kisheria Katika Masuala ya Mirathi na Ndoa. Mheshimiwa Spika, Katika kipindi cha Julai, 2021 hadi Machi, 2022 Wizara imezindua Kamati za Uratibu wa Wadau wa Msaada wa Kisheria katika mikoa ya Katavi, Mtwara, Dar es Salaam, Mara, Mbeya, Ruvuma, Lindi, Manyara, Mwanza na Mbeya na hivyo kufanya jumla ya mikoa 18 kuwa na kamati za uratibu wa masuala ya huduma za msaada wa kisheria. Kamati hizi zinarahisisha upatikanaji wa watoa huduma kwani wadau wote wa msaada wa kisheria wanakutana na hivyo kuimarisha ushirikiano katia kutekleza majukumu yao. V. Kuimarisha Matumizi ya Lugha ya Kiswahili Katika Kutoa Huduma za Kimahakama na Kwenye Uandishi wa Nyaraka za Kisheria Mheshimiwa Spika, Idadi ya Sheria kuu zilizokamilika kutafsiriwa kutoka lugha ya Kiingereza kuwa Kiswahili hadi kufikia Machi, 2022 ni 212 ambazo zilitafsiriwa kupata Rasimu ya Kwanza. Aidha, kupitia wasaidizi wa kisheria na watoa huduma za msaada wa kisheria, elimu kwa jamii kwa lugha ya Kiswahili na lugha za maeneo mahsusi imeendelea kutolewa kwa lengo la kujenga uelewa zaidi kwa jamii katika masuala mbalimbali ya kisheria. Lengo ni kuwezesha wananchi kusimamia na kulinda haki zao kwa kufahamu sheria. 39 VI. Kujenga Mifumo ya TEHAMA ya Kuendelea Kuhimiza Matumizi yake Katika Utoaji Haki Mheshimiwa Spika, Wizara pamoja na taasisi sita (6) ambazo ni (Mahakama, Ofisi ya Kabidhi Wasii Mkuu), Tume ya Utumishi wa Mahakama, Taasisi ya Mafunzo ya Uanasheria kwa Vitendo, Tume ya Haki za Binadamu na Utawala Bora na Ofisi ya Mwanasheria Mkuu wa Serikali) kati ya Taasisi 10 vimeimarisha matumizi ya TEHAMA katika utoaji haki ikiwemo wananchi kuweza kufungua na kufuatilia malalamiko; kuwasilisha maombi ya nyongeza ya muda, usajili wa waendesha maridhiano, majadiliano, usuluhishi na upatanishi; kuwezesha kufungua mashauri kwa njia ya kielektroniki; kusajili vizazi, vifo na bodi za wadhamini kielektroniki; kusajili, kutambua na kusimamia madalali wa Mahakama na kutoa mrejesho wa huduma zitolewazo na Mahakama kupitia simu janja. F. MWENENDO WA BAJETI NA FEDHA ZILIZOPOKELEWA NA WIZARA KWA MWAKA WA FEDHA 2021/2022 Makusanyo ya Maduhuli Mheshimiwa Spika, Katika kipindi cha mwaka wa fedha 2021/2022 Wizara ilipanga kukusanya maduhuli ya jumla ya Shilingi 12,672,599,000.00 kutoka kwenye vyanzo mbalimbali vya mapato ambavyo ni pamoja na; ada za watoa huduma ya utatuzi wa migogoro kwa njia ya majadiliano, maridhiano, upatanishi na usuluhishi; ada za watoa huduma ya msaada wa kisheria; ada za kusajili mashauri, ada za mawakili na faini zinazotokana na mashauri mbalimbali pamoja na pango la ofisi. Katika kipindi cha Julai, 2021 hadi Machi, 2022 Wizara ilikusanya jumla ya Shilingi 6,018,450,524.81 sawa na asilimia 47 ya lengo la makusanyo 40 yaliyopangwa. Mchanganuo wa maduhuli kwa kila Fungu ni kama unavyoonekana kwenye Jedwali Na. 1. JEDWALI Na. 1 Mchanganuo wa maduhuli yaliyokusanywa kwa kila Fungu kwa kipindi cha Julai, 2021 hadi Machi, 2022 Mafungu KIASI KILICHOIDHINISHWA (SH) KIASI KILICHOKUSANYWA JULAI 2021-MACHI 2022 (SH) Fungu 12 - - Fungu 16 - - Fungu 19 - - Fungu 35 56,400,000.00 56,400,000.00 Fungu 40 12,571,199,000.00 5,921,836,129.00 Fungu 41 45,000,000.00 40,214,395.81 Fungu 55 - - Fungu 59 - - JUMLA 12,672,599,000.00 6,018,450,524.81 (ii) Bajeti Iliyoidhinishwa Mheshimiwa Spika, Katika mwaka wa fedha 2021/2022 Wizara ya Katiba na Sheria iliidhinishiwa na Bunge jumla ya Shilingi 231,693,745,000 kwa ajili ya matumizi ya kawaida na Miradi ya maendeleo. Kati ya hizo Shilingi 79,599,030,000 ni kwa ajili ya mishahara ya Watumishi, Shilingi 99,178,885,000 ni kwa ajili ya matumizi mengineyo na Shilingi 52,915,830,000 ni kwa ajili ya utekelezaji wa miradi ya maendeleo. Kati ya fedha za Maendeleo jumla ya Shilingi 44,100,000,000 ni fedha za ndani na Shilingi 8,815,830,000 fedha za nje. 41 (iii) Fedha zilizopokelewa na Wizara na Taasisi Mheshimiwa Spika, Katika kipindi cha Julai, 2021 hadi Machi, 2022 Wizara ilipokea jumla ya Shilingi 194,115,559,872.30 sawa na asilimia 84 ya Shilingi 231,693,745,000 zilizoidhinishwa katika mwaka wa fedha 2021/2022. Kati ya hizo Shilingi 63,868,833,607.27 ni mishahara na Shilingi 81,691,778,331.58 ni matumizi mengineyo. Fedha za maendeleo zilizopokelewa ni Shilingi 49,616,082,804.44 ambazo zinajumuisha Shilingi 22,135,756,234.90 fedha za ndani na Shilingi 27,480,326,569.54 ni fedha za nje. Ongezeko la fedha za nje zilizopokelewa limetokana na Mfuko wa Mahakama kupokea kiasi cha Shilingi 22,901,711,761.54 ambazo zilitokana na Mkataba wa Benki ya Dunia na Serikali ambapo kiasi hicho cha fedha kiliongezeka wakati wa utekelezaji wa bajeti ya mwaka wa fedha 2021/22. Muhtasari wa mchanganuo wa Bajeti iliyoidhinishwa umeoneshwa kwenye Jedwali Na. 2 na kiasi cha fedha zilizopokelewa na Wizara na Taasisi hadi Machi, 2022 zimeoneshwa kwenye KIAMBATISHO H. 42 JEDWALI: Na. 2: Muhtasari wa Bajeti na Fedha zilizopokelewa kwa Wizara na Taasis kwa Kipindi cha Julai, 2021 hadi Machi 2022 Na. Matumizi Bajeti iliyoidhinishwa Kiasi kilichopokelewa Hadi Machi, 2022 Asilimia ya kiasi kilichopokelewa hadi kufikia Machi, 2022 Mishahara ya watumishi 79,599,030,000 63,129,965,237 79% Matumizi mengineyo 99,178,885,000 81,369,511,831 82% Miradi ya Maendeleo (Ndani) 44,100,000,000 22,135,756,235 50% Miradi ya Maendeleo (Nje) 8,815,830,000 27,480,326,570 312% JUMLA 231,693,745,000 194,115,559,872 84% G. MAFANIKIO YALIYOPATIKANA Mheshimiwa Spika, Utekelezaji wa majukumu ya Wizara katika kipindi cha Julai 2021 hadi Machi 2022 ulikuwa na mafanikio yafuatayo:- i. Kuimarisha mfumo wa utoaji haki nchini kwa kuanza kutumia lugha ya Kiswahili katika uandishi wa sheria na shughuli za utoaji haki mahakamani; ii. Kuongezeka kwa wigo wa mfumo wa utoaji haki kwa kuwawezesha Mawakili kuanza kutoa huduma za uwakili katika Mahakama za Mwanzo; iii. Kuimarisha mfumo wa utatuzi wa migogoro nje ya mahakama kwa 43 kutumia njia mbadala ambazo ni; majadiliano, maridhiano, upatanishi na usuluhishi; iv. Uteuzi wa Majaji tisa (9) wa Mahakama ya Rufani na Majaji 21 wa Mahakama Kuu na kufanya jumla ya idadi ya Majaji wa Mahakama ya Rufani kufikia 24 na Majaji wa Mahakama Kuu kufikia 82 na Mahakimu 245; v. Uteuzi wa Kabidhi Wasii Mkuu na Naibu Kabidhi Wasii Mkuu na hivyo kuongeza ufanisi katika utekelezaji wa majukumu ya Ofisi ya Kabidhi Wasii Mkuu; vi. Kuendelea na matumizi ya lugha ya Kiswahili katika Shughuli za mahakama na uandishi wa nyaraka za Kisheria ambao umeongeza uelewa wa sheria kwa wananchi na hivyo kurahisisha upatikanaji wa haki kwa wakati na kwa gharama nafuu; vii. Kuunganishwa kwa Mfumo wa Wakala wa Usajili, Ufilisi na Udhamini na Mahakama ambapo imerahisisha upatikanaji wa taarifa za talaka na watoto wa kuasili kwa njia ya mtandao; viii. Tanzania kupitia Ofisi ya Kabidhi Wasii Mkuu kuwa kinara wa Usajili wa matukio muhimu ya binadamu katika ukanda wa Afrika kupitia tangazo la Umoja wa Afrika mwaka 2021; ix. Kuimarika na kuboreshwa kwa utoaji wa mafunzo ya uanasheria kwa vitendo nchini na mafunzo ya uongozi wa mahakama; x. Kuendelea kuimarika kwa matumizi ya TEHAMA katika utoaji wa huduma; xi. Kuiwakilisha Serikali katika mashauri ya madai na usuluhishi kulikowezesha kuokoa kiasi cha Shilingi bilioni 236.6; na xii. Kutoa taarifa kwa nchi wanachama wa Umoja wa Mataifa na Ulimwengu kwa ujumla kuhusu jitihada za Serikali ya Jamhuri ya 44 Muungano wa Tanzania katika kukuza, kuheshimu na kulinda haki za kisiasa, kiraia, kiuchumi, kiutamaduni na kijamii. H. CHANGAMOTO ZILIZOJITOKEZA Mheshimiwa Spika, Pamoja na mafanikio yaliyopatikana katika utekelezaji wa majukumu, Wizara ilikabiliwa na changamoto mbalimbali kama ifuatavyo: - i. Kukosekana kwa ulinzi na usalama kwa watoa taarifa na mashahidi. Hali hii inasababisha watoa taarifa na mashahidi kusita au kutokutoa ushirikiano unaohitajika kwa vyombo vya haki jinai katika kutoa taarifa za uhalifu kwa kuhofia usalama wao; ii. Kuongezeka kwa uhitaji wa Wananchi kuelewa wajibu wao katika kudai haki zao za kijamii na kiraia ikilinganishwa na uwezo uliopo; iii. Mirathi kuchukua muda mrefu kufungwa kutokana na wanufaika kuendeleza migogoro hata baada ya Mahakama kumteua Kabidhi Wasii Mkuu kuwa msimamizi wa mirathi; iv. Kuwepo kwa migogoro ndani ya Bodi za Wadhamini za Taasisi zisizo za Serikali zilizosajiliwa na Ofisi ya Kabidhi Wasii Mkuu inayotokana na kugombania madaraka, maslahi binafsi na ubadhilifu wa mali; na v. Kutofungamanishwa kwa mfumo wa utoaji haki kunakoathiri upatikanaji wa haki, uendeshaji na usimamizi wa vyombo vingine vya utoaji haki. 45 I. MIKAKATI YA KUTATUA CHANGAMOTO Mheshimiwa Spika, ili kutatua changamoto zilizotajwa hapo juu Wizara imeendelea kuchukua hatua mbalimbali ikiwa ni pamoja na: Wizara inaratibu maandalizi ya kanuni za kutekeleza Sheria ya Kuwalinda mashahidi na Watoa taarifa za Uhalifu nchini; (ii)Kuendelea kutoa elimu kwa umma kuhusu katiba na Sheria kupitia vyombo mbalimbali vya habari ikiwa ni pamoja kushirikisha Asasi za Kiraia ili kuongeza uelewa wa wananchi kuhusu haki na wajibu wao katika kupata haki zao. (iii) Kutoa elimu kwa wanufaika kuhusu taratibu za usimamizi na ufungaji ili mirathi iweze kufungwa kwa wakati na warithi kupata haki zao. (iv)Kuendelea kuhakikisha taasisi zilizosajiliwa zinaweka vipengele bayana katika katiba zake vitakavyotoa miongozo ya kuepusha migogoro katika Bodi za Wadhamini na kuendelea kutoa elimu kuhusu majukumu na wajibu wa Bodi za Wadhamini; na Kuendelea kuboresha na kufungamanisha mifumo ya utoaji haki kwa vyombo vya utoaji haki nchini. Mheshimiwa Spika, mafanikio yaliyopatikana ni juhudi za pamoja kati ya Wizara, Idara, Taasisi na wadau wa Sekta ya Sheria wakiwemo washirika wa maendeleo. Hivyo, nitumie fursa hii kutoa shukrani zangu za dhati kwa ushirikiano mzuri uliopo kati yetu na Washirika wa Maendeleo ikiwa ni pamoja na Benki ya Dunia, Shirika la Maendeleo la Umoja wa Mataifa (UNDP), Shirika la Umoja wa Mataifa la Kuhudumia Watoto 46 (UNICEF), Shirika la Umoja wa Mataifa la Wanawake (UNWOMEN), Umoja wa Ulaya (EU), Shirika la Maendeleo la Kimataifa la Uingereza (FCDO), Mahakama ya Uingereza, Mahakama ya Haki ya Afrika Mashariki. Wadau wengine walioshiriki katika kuleta mafanikio ya Wizara ni pamoja na; Kampuni ya Simu ya TIGO ambayo imeipatia Ofisi ya Kabidhi Wasii Mkuu simu janja 1,046 kwa ajili ya usajili wa watoto chini ya umri wa miaka mitano (5) katika mikoa mitatu (3) ya Mwanza, Rukwa na Katavi na hivyo kufanya jumla ya mikoa iliyopokea simu janja kwa ajili ya shughuli za usajili kufikia 22. Ni matumaini yangu kuwa, Kampuni hiyo itaendelea kuipatia simu janja mikoa minne (4) iliyobaki ya Tabora, Kigoma, Kagera na Dar es Salaam kufanikisha usajili wa watoto. Wizara inatambua na kuthamini uhusiano mzuri uliopo kati ya Serikali na wadau hao, na tutahakikisha kuwa ushirikiano huo unaimarishwa kwa maendeleo ya sekta ya sheria na taifa kwa ujumla. J. MPANGO NA BAJETI YA WIZARA NA TAASISI ZAKE KWA MWAKA WA FEDHA 2022/2023 Mheshimiwa Spika, Katika mwaka wa fedha 2022/2023 Wizara na Taasisi zake itaendelea kuboresha utoaji wa huduma kwa umma ili kuendana na Dhima yake. Ili kufikia azma hiyo Wizara na Taasisi zake zimeainisha maeneo mahsusi ya kipaumbele na kuyawekea malengo na shabaha kwa ajili ya utekelezaji. Vipaumbele vya Wizara na Taasisi zake Mheshimiwa Spika, Maeneo ya vipaumbele muhimu ambavyo Wizara na taasisi zake itakavyovitekeleza kwa mwaka wa fedha 2022/2023 ni ifuatavyo: - 47 i. Kuendelea na kuanza kujenga vituo jumuishi vya Taasisi za Sheria Nchini; ii. Kuendelea na kuanza kujenga majengo ya Makao Makuu ya Wizara na taasisi zake katika mji wa Dodoma; iii. Kuendelea kutoa elimu kwa wananchi kuhusu masuala ya kikatiba na utawala wa sheria; iv. Kuendelea kuhuisha sheria mbalimbali ili kuimarisha uhuru na wajibu wa wananchi kushiriki katika shughuli za maendeleo na kukuza demokrasia na utawala wa Sheria; v. Kuimarisha mifumo ya uangalizi wa matumizi ya utajiri na maliasilia za nchi ili kuleta manufaa kwa wananchi na maendeleo ya Taifa kwa ujumla; vi. Kuendelea kuhamasisha matumizi ya njia mbadala za utatuzi wa migogoro ambazo ni usuluhishi, upatanishi, maridhiano na majadiliano ili kurahisisha na kuharakisha upatikanaji wa haki nchini; vii. Kuimarisha mifumo ya kuhamasisha, kuzingatia na kulinda haki za watu na haki za binadamu; viii. Kuendelea kuimarisha mifumo ya utoaji Haki nchini na kuhimiza matumizi ya TEHAMA katika Sekta ya Sheria; ix. Kuimarisha mifumo ya upatikanaji wa Huduma ya Msaada wa Kisheria nchini; x. Kutekeleza Programu ya Kutumia Lugha ya Kiswahili katika utoaji Haki Nchini; xi. Kuendelea na utekelezaji wa Mkakati wa Pili wa Taifa wa Haki Mtoto 2020/2021-2024/2025; xii. Kuendelea kuimarisha Usajili wa matukio muhimu ya binadamu na takwimu pamoja na shughuli za ufilisi na udhamini; 48 xiii. Kuharakisha utatuzi wa mashauri ya kawaida na mkakati wa kumaliza mashauri ya muda mrefu (Backlog); xiv. Kuimarisha uwezo katika ukaguzi na usimamizi wa shughuli za Mahakama; xv. Kuendelea kutekeleza mpango wa ujenzi na ukarabati wa Majengo ya Mahakama katika ngazi mbalimbali; xvi. Kuendelea na ujenzi wa jengo la Makao Makuu ya Mahakama ya Tanzania ili kuhamia Dodoma; xvii. Kuimarisha maendeleo ya rasilimali watu, ikiwa ni pamoja na mafunzo, na nidhamu ya watumishi; xviii. Kuongeza ushirikiano na wadau wa haki jinai ili kuharakisha huduma ya utoaji haki; xix. Kuendesha vikao vya kisheria vya Tume na mchakato wa Ajira ya watumishi wa Mahakama; xx. Kutoa Elimu kwa Umma kuhusu majukumu ya Tume na Kamati za Maadili ya Maafisa wa Mahakama ngazi ya Mikoa na Wilaya xxi. Kufanya Tafsiri, Uandishi na Urekebu wa sheria; xxii. Kutoa ushauri wa kisheria na kufanya Upekuzi na Marejeo ya Mikataba; xxiii. Kuimarisha uendeshaji mashtaka na usimamizi wa mashauri ya jinai; xxiv. Kuimarisha uratibu na usimamizi wa upelelezi wa makosa ya jinai; xxv. Kuimarisha mfumo wa utaifishaji mali, usimamizi na urejeshwaji wa mali zinazohusiana na uhalifu; xxvi. Kuimarisha utekelezaji wa programu ya kutenganisha shughuli za Mashtaka na Upelelezi; xxvii. Kuratibu, kusimamia na Kuiwakilisha Serikali na Taasisi zake katika kuendesha mashauri ya madai na usuluhishi yaliyofunguliwa na au dhidi 49 ya Serikali katika mahakama na mabaraza mbalimbali ndani na nje ya nchi; xxviii. Kufanya uchunguzi kuhusu masuala ya haki za binadamu na utawala bora; xxix. Kutoa elimu kwa Umma kuhusu masuala ya haki za binadamu na utawala bora; xxx. Kuimarisha mahusiano na Taasisi za Kitaifa, Kikanda na Kimataifa; xxxi. Kufanya tafiti kuhusu masuala ya haki za binadamu na utawala bora xxxii. Kufanya Tathmini ya utekelezaji wa sheria za Kudhibiti na Kupambana na Dawa za Kulevya; na Mfumo wa Sheria unaosimamia Usafiri Majini. xxxiii. Kufanya Mapitio ya mifumo ya sheria za Usimamizi wa haki katika Mahakama za Mwanzo; Makosa ya uhujumu uchumi; na Usajili wa wadhamini. xxxiv. Kuimarisha maendeleo ya rasilimali watu na vitendea kazi. Makusanyo ya Maduhuli ya Serikali Mheshimiwa Spika, Katika mwaka wa fedha 2022/2023 Wizara inatarajia kukusanya kiasi cha Shilingi 12,676,201,000.00 ikiwa ni maduhuli ya Serikali, kama inavyoonekana kwenye Jedwali Na. 3:- Jedwali Na. 3: Makadirio ya Maduhuli ya Serikali kwa Mwaka wa Fedha 2022/2023 Fungu 12 - Sh. 0.00 Fungu 16 - Sh. 0.00 Fungu 19 - Sh. 0.00 Fungu 35 - Sh. 60,000,000.00 50 Fungu 40 - Sh. 12,571,199,000.00 Fungu 41 - Sh. 45,000,000.00 Fungu 55 - Sh. 2,000.00 Fungu 59 - Sh. 0.00 JUMLA Sh. 12,676,201,000.00 Makadirio ya Fedha kwa ajili ya Kutekeleza Mpango na Bajeti kwa Mwaka wa Fedha 2022/2023 Mheshimiwa Spika, Ili kufanikisha utekelezaji wa majukumu yake, Wizara inaomba kuidhinishiwa jumla ya Shilingi 272,768,278,800.00 kwa ajili ya matumizi ya kawaida na miradi ya maendeleo kwa mwaka wa fedha 2022/2023. Kati ya Fedha hizo, Shilingi 207,703,708,800.00 ni kwa ajili ya matumizi ya kawaida na Shilingi 65,064,570,000.00 ni kwa ajili ya matumizi ya miradi ya maendeleo. Mchanganuo wa makadirio ya bajeti kwa mafungu nane (8) ya Wizara na taasisi zake ni kama ilivyooneshwa kwenye Jedwali Na. 4: - Jedwali Na. 4: Mchanganuo wa Makadirio ya Bajeti kwa Wizara ya Katiba na Sheria na Mafungu yake kwa mwaka wa fedha, 2022/2023 Na. Fungu la Matumizi Bajeti 2022/23 Mishahara ya watumishi 95,356,423,800.00 Matumizi mengineyo 112,347,285,000.00 Miradi ya Maendeleo 65,064,570,000.00 JUMLA 272,768,278,800.00 51 Mheshimiwa Spika, Kiasi hicho cha fedha kinaombwa kupitia mafungu ya bajeti yaliyo chini ya Wizara yafuatavyo: - Fungu 12: Tume ya Utumishi wa Mahakama Matumizi ya Mishahara - Sh. 461,127,800.00 Matumizi Mengineyo - Sh. 2,700,000,000.00 Matumizi ya Maendeleo (Ndani) - Sh. 0 Matumizi ya Maendeleo (Nje) - Sh. 0 Jumla - Sh. 3,161,127,800.00 (ii) Fungu 16: Ofisi ya Mwanasheria Mkuu wa Serikali Matumizi ya Mishahara - Sh. 2,928,360,000.00 Matumizi Mengineyo - Sh. 6,942,981,000.00 Matumizi ya Maendeleo (Ndani) - Sh. 4,000,000,000.00 Matumizi ya Maendeleo (Nje) - Sh. 500,000,000.00 Jumla - Sh. 14,371,341,000.00 (iii) Fungu 19: Ofisi ya Wakili Mkuu wa Serikali Matumizi ya Mishahara - Sh. 3,339,798,000.00 Matumizi Mengineyo - Sh. 9,473,018,000.00 Matumizi ya Maendeleo (Ndani) - Sh. 0 Matumizi ya Maendeleo (Nje) - Sh. 0 Jumla - Sh. 12,812,816,000.00 (iv) Fungu 35: Ofisi ya Taifa ya Mashtaka Matumizi ya Mishahara - Sh. 14,548,751,000.00 Matumizi Mengineyo - Sh. 22,068,944,000.00 Matumizi ya Maendeleo (Ndani) - Sh. 8,000,000,000.00 Matumizi ya Maendeleo (Nje) - Sh. 630,000,000.00 Jumla - Sh. 45,247,695,000.00 Fungu 40: Mfuko wa Mahakama Matumizi ya Mishahara - Sh. 63,408,443,000.00 Matumizi Mengineyo - Sh. 57,774,382,000.00 Matumizi ya Maendeleo (Ndani) - Sh. 36,002,000,000.00 Matumizi ya Maendeleo (Nje) - Sh. 3,091,000,000.00 Jumla - Sh. 160,275,825,000.00 52 (vi) Fungu 41: Wizara ya Katiba na Sheria Matumizi ya Mishahara - Sh. 7,647,528,000.00 Matumizi Mengineyo - Sh. 6,865,271,000.00 Matumizi ya Maendeleo (Ndani) - Sh. 5,110,800,000.00 Matumizi ya Maendeleo (Nje) - Sh. 7,615,770,000.00 Jumla - Sh. 27,239,369,000.00 (vii) Fungu 55: Tume ya Haki za Binadamu na Utawala Bora Matumizi ya Mishahara - Sh. 2,292,096,000.00 Matumizi Mengineyo - Sh. 4,098,680,000.00 Matumizi ya Maendeleo (Ndani) - Sh. 0 Matumizi ya Maendeleo (Nje) - Sh. 115,000,000.00 Jumla - Sh. 6,505,776,000.00 (viii) Fungu 59: Tume ya Kurekebisha Sheria Matumizi ya Mishahara - Sh. 730,320,000.00 Matumizi Mengineyo - Sh. 2,424,009,000.00 Matumizi ya Maendeleo (Ndani) - Sh. 0 Matumizi ya Maendeleo (Nje) - Sh. 0 Jumla - Sh. 3,154,329,000.00 JUMLA KUU SH. 272,768,278,800.00 Mheshimiwa Spika, maelezo ya kina na mchanganuo wa maombi ya fedha za bajeti ya kila Fungu umeainishwa kwenye vitabu vya Randama za mafungu husika ambavyo vimegawanywa kwa Waheshimiwa Wabunge kupitia Mfumo wa Kielektroniki wa Bunge. Mheshimiwa Spika, kabla ya kuhitimisha hotuba yangu, naomba nitumie fursa hii kuwashukuru viongozi na watendaji wa Wizara na Taasisi zake kwa ushirikiano mkubwa wanaonipatia katika utekelezaji wa majukumu ya kila siku ya uwaziri. Hakika, ni kutokana na ushirikiano huo nimeweza kusimama leo hii mbele ya Bunge lako kueleza mafanikio, 53 mipango na mikakati tuliyonayo katika kuwahudumia wananchi. Hivyo, kipekee nimshukuru Mhe. Geophrey Mizengo Pinda (Mb.) Naibu Waziri wa Katiba na Sheria; Bi. Mary Gasper Makondo, Katibu Mkuu; Dkt. Khatibu Malimi Kazungu, Naibu Katibu Mkuu; Mhe. Prof. Ibrahimu Hamisi Juma, Jaji Mkuu wa Tanzania na Mwenyekiti wa Tume ya Utumishi wa Mahakama; Mhe. Jaji Dkt. Eliezer Mbuki Feleshi (Mb.), Mwanasheria Mkuu wa Serikali; Mhe. Mustapher Mohamed Siyani, Jaji Kiongozi wa Mahakama Kuu ya Tanzania; Prof. Elisante Ole Gabriel, Mtendaji Mkuu wa Mahakama ya Tanzania na Katibu wa Tume ya Utumishi wa Mahakama; Mhe. Wilbert Martin Chuma, Msajili Mkuu wa Mahakama ya Tanzania; Bw. Sylvester Anthony Mwakitalu, Mkurugenzi wa Mashtaka; Bw. Gabriel Pascal Malata, Wakili Mkuu wa Serikali; Bi. Angela Kemanzi Anatory, Kabidhi Wasii Mkuu na Mtendaji Mkuu wa Wakala wa Usajili Ufilisi na Udhamini; Mhe. Jaji Mstaafu wa Mahakama ya Rufani January Henry Msoffe, Mwenyekiti wa Tume ya Kurekebisha Sheria; Bw. Casmir Sumba Kyuki, Katibu Mtendaji wa Tume ya Kurekebisha Sheria Tanzania; Mhe. Jaji Mstaafu wa Mahakama Kuu ya Tanzania Mathew Mhina Mwaimu, Mwenyekiti Tume ya Haki za Binadamu na Utawala Bora; Bw. Patience Kilanga Ntwina, Katibu Mtendaji wa Tume ya Haki za Binadamu na Utawala Bora; Mhe. Jaji wa Mahakama ya Rufani Dkt. Paul Faustin Kihwelo, Mkuu wa Chuo cha Uongozi wa Mahakama Lushoto; Mhe. Jaji wa Mahakama Kuu Dkt. Benhajj Shaaban Masoud, Mkuu wa Taasisi ya Mafunzo ya Uanasheria kwa Vitendo Tanzania; Wakurugenzi na Watumishi wote wa Wizara na Taasisi zake. Aidha, nawashukuru familia yangu ikiwa ni pamoja na mke wangu Bibi. Flora Ndumbaro na watoto wangu kwa ushirikiano wanaoendelea kunipatia kwa kunivumilia na kunitia moyo wakati ninapokuwa natekeleza majukumu yangu ya kulitumikia Taifa. Mwisho lakini sio mwisho kwa 54 umuhimu, naomba nichukue fursa hii kwa namna ya kipekee kabisa kuwashukuru Wapiga kura wa Jimbo langu la Songea Mjini kwa kuendelea kunipa ushirikiano katika shughuli za kuleta maendeleo ya jimbo letu. Mheshimiwa Spika, naomba kutoa hoja. 55 KIAMBATISHO A ORODHA YA MAGEREZA NA VITUO VYA POLISI VILIVYOKAGULIWA KUANZIA JULAI, 2021 HADI MACHI, 2022 NA. MKOA MAGEREZA YALIYOKAGULIWA VITUO VYA POLISI VILIYOKAGULIWA IDADI YA MAHABUSI WALIOACHIWA HURU 1 Arusha 2 5 2 2 Dodoma 6 11 37 3 Dar es Salaam 16 79 35 4 Geita 4 40 24 5 Iringa 5 15 70 6 Kagera 9 18 48 7 Katavi 3 20 24 8 Kigoma 3 10 5 9 Kilimanjaro 4 11 0 10 Lindi 8 5 2 11 Manyara 3 7 3 12 Mara 7 13 15 13 Mbeya 4 5 10 14 Morogoro 2 15 120 15 Mtwara 5 9 10 16 Mwanza 5 22 20 17 Njombe 3 15 5 18 Pwani 8 18 3 19 Rukwa 3 9 52 20 Ruvuma 3 8 5 21 Shinyanga 4 19 1 22 Simiyu 6 7 21 23 Singida 3 5 10 24 Songwe 2 3 61 25 Tabora 4 8 205 26 Tanga 7 14 21 JUMLA 129 391 809 56 KIAMBATISHO B MISWADA ILIYOANDALIWA KWA KIPINDI CHA JULAI, 2021 HADI MACHI, 2022 Sheria ya Marekebisho ya Sheria Mbalimbali (Na 3) ya mwaka 2021 (The Written Laws Miscellaneous Amendment (No. 3) Act, 2021); Sheria ya Marekebisho ya Sheria Mbalimbali (Na 4) ya mwaka 2021 (The Written Laws Miscellaneous Amendment (No. 4) Act, 2021); Sheria ya Marekebisho ya Sheria ya Jeshi la Zimamoto na Uokoaji (The Fire and Rescue Force (Amendment) Act 2021); Sheria ya Marekebisho ya Sheria Mbalimbali (Na 5) ya mwaka 2021 (The Written Laws Miscellaneous Amendment (No. 5) Act, 2021); Sheria ya Marekebisho ya Sheria Mbalimbali (Na 6) ya mwaka 2021 (The Written Laws Miscellaneous Amendment (No. 6) Act, 2021); Sheria ya Ahueni za Biashara (The Trade Remedies Act); Sheria ya Marekebisho ya Sheria Mbalimbali (Na 7) ya mwaka 2021 (The Written Laws Miscellaneous Amendment (No. 7) Act, 2021) Sheria ya Marekebisho ya Sheria ya Usalama Barabarani (The Road Traffic (Amendment) Act 2021; Muswada wa Sheria ya Usimamizi wa Maafa, 2022; Muswada wa marekebisho ya Sheria ya Kudhibiti Utakatishaji Fedha Haramu (The Anti Money Laundering Amendment Act); na Muswada wa Nyongeza ya Matumizi (The Appropriation Supplement Act) 57 KIAMBATISHO C MISWADA ILIYOPITISHWA KUWA SHERIA NA KUSAINIWA NA MHE. RAIS KUWA SHERIA NA KUTANGAZWA KWENYE GAZETI LA SERIKALI Sheria ya Marekebisho ya Sheria Mbalimbali (Na 3) ya mwaka 2021 (The Written Laws Miscellaneous Amendment (No. 3) Act, 2021); Sheria ya Marekebisho ya Sheria Mbalimbali (Na 4) ya mwaka 2021 (The Written Laws Miscellaneous Amendment (No. 4) Act, 2021); Sheria ya Marekebisho ya Sheria ya Usajili wa Wahasibu na Wakaguzi ya mwaka 2021 (The Accountants and Auditors Registration (Amendment) Act, 2021); Sheria ya Marekebisho ya Sheria ya Jeshi la Zimamoto na Uokoaji (The Fire and Rescue Force (Amendment) Act 2021); Sheria ya Marekebisho ya Sheria Mbalimbali (Na 5) ya mwaka 2021 (The Written Laws Miscellaneous Amendment (No. 5) Act, 2021); Sheria ya Marekebisho ya Sheria Mbalimbali (Na 6) ya mwaka 2021 (The Written Laws Miscellaneous Amendment (No. 6) Act, 2021); Sheria ya Marekebisho ya Sheria Mbalimbali (Na 7) ya mwaka 2021 (The Written Laws Miscellaneous Amendment (No. 7) Act, 2021); Muswada wa marekebisho ya Sheria ya Kudhibiti Utakatishaji Fedha Haramu (The Anti Money Laundering Amendment Act); Muswada wa Nyongeza ya Matumizi (The Appropriation Supplement Act)