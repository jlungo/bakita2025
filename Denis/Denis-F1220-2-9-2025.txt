 Aprili, 2024 GAZETI RASMI LA SERIKALI YA MAPINDUZI YA ZANZIBAR 243 YALIYOMO Ukurasa Mswada wa Sheria ya Kuanzisha Taasisi ya Utafiti wa Kilimo na Mifugo na mambo mengine yanayohusiana nayo SEHEMU YA SHERIA Tangazo la Mswada lililotajwa hapo chini linatangazwa katika Gazeti Rasmi hili. Tangazo la Mswada Nam. :- Mswada wa Sheria ya Kuanzisha Taasisi ya Utafiti wa Kilimo na Mifugo na mambo mengine yanayohusiana nayo TANGAZO Mswada ufuatao utawasilishwa katika Mkutano wa Baraza la Wawakilishi utakaoanza tarehe 15 Mei, 2024 kwa kusomwa mara ya kwanza na unachapishwa pamoja na Madhumuni na Sababu zake kwa ajili ya kutoa taarifa kwa wananchi. ZANZIBAR (Mhandisi Zena Ahmed Said) Aprili, 2024 Katibu wa Baraza la Mapinduzi na Katibu Mkuu Kiongozi. GAZETI RASMI LA SERIKALI YA MAPINDUZI YA ZANZIBAR (Hupigwa Chapa kwa Amri ya Serikali) Sehemu ya CXXXIII Nam. 7243 24 Aprili, 2024 Bei, Shs. 3,000/= Imekubaliwa na Mkuu wa Posta kuwa ni Gazeti Matangazo yaliyohusu maiti, kuvunjika kwa Ushirika na baadhi ya matangazo ambayo ni muhimu kwa watu kujua yanaweza kutiwa katika Gazeti. Nakala matangazo namna hiyo, zipelekwe kwa Mhariri wa Gazeti Rasmi la Serikali ya Mapinduzi ya Zanzibar - Tanzania katika nyumba ya kupiga, Sanduku la Posta  Nakala zisichelewe kuliko Jumatatu kila wiki. Gazeti Makhsus 243 GAZETI RASMI LA SERIKALI YA MAPINDUZI YA ZANZIBAR 24 Aprili, 2024 MSWADA wa SHERIA YA KUANZISHA TAASISI YA UTAFITI WA KILIMO NA MIFUGO NA MAMBO MENGINE YANAYOHUSIANA NAYO IMETUNGWA na Baraza la Wawakilishi Zanzibar SEHEMU YA KWANZA MASHARTI YA AWALI Sheria hii itajulikana kama Sheria ya Taasisi ya Utafiti wa Kilimo na Mifugo Zanzibar, 2024 na itaanza kutumika baada ya kuwekwa saini na Rais. Katika Sheria hii, isipokuwa kama maelezo yatahitaji vyenginevyo: “aina” maana yake ni kundi la mimea lenye sifa za aina moja katika daraja la chini ambalo linaweza: “baioteknolojia” maana yake ni matumizi ya t mifumo ya kibaiolojia ya uzalishaji au usarifu wa bidhaa au huduma; “Bodi” maana yake ni Bodi ya Wakurugenzi ya Taasisi ya Utafiti wa Kilimo na Mifugo Zanzibar iliyoanzishwa chini ya kifungu cha 6cha Sheria hii; “benki ya viinitete” maana yake ni hazina halisi katika eneo moja au zaidi ambapo sampuli za vinasaba za wanyama au mimea zinahifadhiwa au kuwekwa na inajumuisha wanyama hai, mimea, viinitete, mayai ya vimelea, mbegu za mazao, mbegu za kiume, mbegu za kike na sehemu nyengine za mnyama au mmea zenye vinasaba; “kabila” maana yake ni kundi miongoni mwa aina ya wanyama ambao wana alama na muonekano maalumu, na waliozalishwa mahususi kwa matumizi maalumu; “Kamati ya Maadili ya Utafiti” maana yake ni Kamati ya Maadili ya Utafiti ya Taasisi iliyoanzishwa chini ya kifungu cha 26cha Sheria hii; “kifaa cha sampuli” maana yake ni kifaa ambacho kinakusanywa kwa madhumuni ya utafiti: kuchukuliwa kama aina kuhusiana na kufaa kwake kwa kupandikizwa bila kubadilika; inafahamika kwa kuonesha sifa zitokanazo na matokeo ya kinasaba au mchanganyiko wa vinasaba; au kutofautishwa kutokana na sehemu ya mmea kwa kuonesha angalau moja ya sifa zilizotajwa. Jina fupi na kuanza kutumika. Ufafanuzi. Aprili, 2024 GAZETI RASMI LA SERIKALI YA MAPINDUZI YA ZANZIBAR 245 “kilimo” maana yake ni sayansi, taaluma au kazi za kilimo na uoteshaji wa mazao ikijumuisha mazao ya misitu katika viwango tofauti vya uandaaji na uuzaji wa bidhaa zinazozalishwa; “maabara” maana yake ni jengo la maabara ya utafiti lenye vifaa na wataalamu wenye uweledi; “maradhi” maana yake ni mabadiliko yoyote kutoka hali ya kawaida ya mwili wa mnyama au mmea na inajumuisha dalili na muonekano wa maradhi; “mfugaji” maana yake ni mtu anayemiliki au anayesimamia mifugo na kutumia teknolojia za uzalishaji mifugo; “mifugo” maana yake ni wanyama wa nchi kavu wanaofugwa ili kutoa aina mbalimbali za bidhaa na huduma kama vile nguvukazi, nyama, maziwa, mayai, ngozi, nyuzi na manyoya; “mnyama” maana yake ni kiumbe yoyote wa nchi kavu mwenye uti wa mgongo au asiyekuwa na uti wa mgongo asiyekuwa binadamu; “mkulima” maana yake ni mtu anayemiliki, anayesimamia au anayelima shamba kwa kutumia teknolojia za kilimo; “Mkurugenzi Mkuu” maana yake ni Mkurugenzi Mkuu wa Taasisi aliyeteuliwa chini ya kifungu cha 12cha Sheria hii; “mradi wa utafiti” maana yake ni shughuli za utafiti ambazo zinajumuisha utafiti zaidi ya mmoja; “mtafiti” maana yake ni mtu anayefanya utafiti wa kitaaluma au kisayansi kuhusiana na kilimo, mifugo au rasilimali za misitu; “Naibu Mkurugenzi Mkuu” maana yake ni Naibu Mkurugenzi Mkuu wa Taasisi aliyeteuliwa chini ya kifungu cha 13cha Sheria hii; “Rais” maana yake ni Rais wa Zanzibar na Mwenyekiti wa Baraza la Mapinduzi; “rasilimali za misitu” inajumuisha miti, wanyamapori, mimea, mjumuiko wa baioanuwai, ufugaji nyuki na bidhaa zake na rasilimali nyengine zenye uhai na zisizo na uhai ambazo hutoa hifadhi, makaazi au chakula ambazo zinahusiana na mfumo wa ikolojia ya misitu; “Taasisi” maana yake ni Taasisi ya Utafiti wa Kilimo na Mifugo Zanzibar iliyoanzishwa chini ya kifungu cha 3cha Sheria hii; “utafiti” maana yake ni utaratibu wa uchunguzi wa kimfumo unaojumuisha ukusanyaji wa taarifa, uwekaji wa kumbukumbu wa taarifa muhimu, uchambuzi na tafsiri ya taarifa hizo kwa mujibu wa mbinu zinazofaa zilizowekwa kwa fani za kilimo, mifugo au msitu na nyanja za kitaaluma ili kuendeleza, kuhakiki na kusambaza teknolojia; GAZETI RASMI LA SERIKALI YA MAPINDUZI YA ZANZIBAR 24 Aprili, 2024 “wadudu” maana yake ni jamii yoyote ya viumbe, kinasaba au aina ya kibaiolojia ya mmea na mnyama au kiumbe kinachodhuru mimea, wanyama au mazao ya mmea na mnyama; “Waziri” maana yake ni Waziri anayehusika na masuala ya kilimo na mifugo; “zao” maana yake ni mbegu iliyopandwa au iliyojiotea wenyewe au zao la kilimo au zao lililosarifiwa; SEHEMU YA PILI KUANZISHWA KWA TAASISI YA UTAFITI Kunaanzishwa Taasisi itakayojulikana kama Taasisi ya Utafiti wa Kilimo na Mifugo Zanzibar na ufupisho wake utakuwa “ZALIRI”. Taasisi itakuwa ni chombo kinachojitegemea chenye kurithiwa na itakuwa na muhuri wake, na kwa mujibu wa sheria zinazotumika, kwa jina lake, itakuwa na uwezo wa: kushtaki na kushtakiwa; kupata, kumiliki, kununua au kuondosha mali yoyote inayohamishika au isiyohamishika; kuingia katika mkataba, makubaliano au muamala wowote; kukopa kiwango chochote cha fedha kutoka katika taasisi yoyote ya fedha; na kutekeleza au kufanya kitendo au jambo lolote ambalo Taasisi kwa asili yake inaweza kutekeleza kwa mujibu wa sheria. Kutakuwa na nembo na muhuri wa Taasisi katika umbo na namna itakavyoamuliwa na Bodi. Matumizi ya nembo na muhuri wa Taasisi katika waraka wowote yataidhinishwa na saini ya Mkurugenzi Mkuu au Afisa mwengine yeyote wa Taasisi aliyeidhinishwa na Mkurugenzi Mkuu. Muhuri wa Taasisi utakuwa chini ya uangalizi wa Mkurugenzi Mkuu au mtu mwengine kama Mkurugenzi Mkuu atakavyoelekeza. Waraka wowote unaokusudiwa kuwa ni hati inayotolewa na Taasisi utawekwa muhuri wa Taasisi na utathibitishwa kwa mujibu wa kifungu kidogo cha cha kifungu hiki. Taasisi itaendesha, itasimamia, itafuatilia na itaratibu utafiti wa kilimo, mifugo na rasilimali za misitu ndani ya Zanzibar. Bila ya kuathiri masharti ya ujumla ya kifungu kidogo cha cha kifungu hiki, Taasisi: itaendesha utafiti wa mazao, misitu, mifugo, vyanzo vya vinasaba, teknolojia ya viumbehai na bidhaa zake kama ilivyoainishwa katika Jadweli la Kwanza la Sheria hii; Kuanzishwa kwa Taasisi. Nembo na muhuri wa Taasisi. Kazi za Taasisi. Aprili, 2024 GAZETI RASMI LA SERIKALI YA MAPINDUZI YA ZANZIBAR 247 itapanga, itaendesha, itakuza, itaratibu utafiti na kuzifanya kuwa za kibiashara na kusambaza matokeo ya utafiti; itafanya kazi kwa kushirikiana na taasisi za umma, mashirika ya kiraia, sekta binafsi na jumuiya za wakulima na wafugaji zinazohusiana na ubunifu wa utafiti wa kilimo, mifugo na rasilimali za misitu; itaweka miongozo ya utoaji huduma za utafiti zikiwemo viwango vya utafiti, kanuni za maadili, mwenendo na vitendo; itatoa, itaendesha na itakuza huduma za ushauri katika maeneo ya utafiti, mafunzo na usambazaji wa taarifa za uzalishaji kwenye kilimo, mifugo na rasilimali za misitu, afya na sayansi zinazowiana; itatunza na kuhifadhi taarifa zinazohusiana na utafiti wa kilimo, mifugo au rasilimali za misitu kutoka kwa watafiti, taasisi na wadau wengine; itachapisha matokeo ya utafiti katika majarida, miongozo, makala, taarifa na maandiko mengine yanayofaa; itasajili watafiti muhimu wa kilimo, mifugo na rasilimali za misitu katika sekta za umma na binafsi, na kulitunza daftari la kumbukumbu la utafiti wa kilimo, mifugo na rasilimali za misitu kwa maendeleo; itaweka na kuhifadhi benki ya viinitete kwa lengo la kuainisha, kutathmini, kuhifadhi na kuendeleza mimea, wanyama na rasilimali za vinasaba vya malisho; itapendekeza kuhusiana na matumizi ya baioteknolojia kwa maendeleo ya kilimo, mifugo au rasilimali za misitu; itashirikiana na taasisi za ndani, kitaifa, kikanda na kimataifa katika kufanya utafiti wa mazao, misitu, mifugo, vinasaba asili, teknolojia ya viumbehai na bidhaa zake; itaharakisha upatikanaji wa taarifa za utafiti, rasilimali na teknolojia kwa kukuza matumizi ya matokeo ya utafiti na teknolojia katika fani za kilimo, mifugo na rasilimali za misitu; itaishauri Serikali katika masuala yote yanayohusiana na utafiti wa kilimo, mifugo na rasilimali za misitu; itasaidia, itahamasisha na kuendesha shughuli za kujenga uwezo kuhusiana na utafiti wa kilimo, mifugo na rasilimali za misitu; na itafanya kazi nyengine yoyote kwa lengo la utekelezaji wa masharti ya Sheria hii. GAZETI RASMI LA SERIKALI YA MAPINDUZI YA ZANZIBAR 24 Aprili, 2024 SEHEMU YA TATU USIMAMIZI NA UENDESHAJI WA TAASISI Kunaanzishwa Bodi ya Wakurugenzi ya Taasisi ya Utafiti wa Kilimo na Mifugo ambayo itaundwa na: Mwenyekiti ambaye atateuliwa na Rais; Mkurugenzi Mkuu; Mkurugenzi anayehusika na utafiti katika Wizara inayohusika na kilimo na mifugo; mwakilishi mmoja kutoka taasisi ya elimu ya juu inayohusika na kilimo, mifugo au maliasili; wajumbe watatu kutoka jumuiya zilizosajiliwa zinazohusiana na kilimo, ufugaji na usimamizi wa misitu. Wajumbe chini ya kifungu kidogo cha na watateuliwa na Waziri kwa kushauriana na taasisi husika kwa kuzingatia sifa zifuatazo: ana angalau shahada ya kwanza katika fani ya kilimo, rasilimali za misitu, utibabu wa wanyama au sayansi ya wanyama; na ana uzoefu wa kazi usiopungua miaka mitano katika fani hiyo. Mtu atakuwa na sifa za kuteuliwa kuwa Mwenyekiti wa Bodi ikiwa mtu huyo ana: angalau shahada ya pili katika fani ya kilimo, rasilimali za misitu, utibabu wa wanyama au sayansi wanyama kutoka katika taasisi inayotambuliwa na Serikali; uzoefu wa kazi usiopungua miaka saba katika sekta ya umma au sekta binafsi; na uadilifu wa hali ya juu. Kazi za Bodi zitakuwa ni: kusimamia kazi zote za Taasisi; kuhakikisha kuwa kazi za Taasisi zinaendana na sera, malengo na vipaumbele vya Ajenda ya Utafiti ya Zanzibar; kuidhinisha na kutathmini katika muendelezo wa programu zinazotekelezwa na Taasisi; kutoa maelekezo kama inavyohitajika katika masuala yote yaliyomo ndani ya mamlaka ya Taasisi; na kuhakikisha kuwa fedha na rasilimali zinapatikana kwa Taasisi ili kutekeleza majukumu yake ya kila siku. Kuanzishwa na muundo wa Bodi. Kazi za Bodi. Sifa za Mwenyekiti wa Bodi. Aprili, 2024 GAZETI RASMI LA SERIKALI YA MAPINDUZI YA ZANZIBAR GAZETI RASMI LA SERIKALI YA MAPINDUZI YA ZANZIBAR 249 Bodi itakuwa na uwezo, wa: kuidhinisha bajeti ya mwaka ya Taasisi; kupendekeza muundo wa Taasisi kwa mujibu wa masharti ya Sheria ya Utumishi wa Umma, Nam. 2 ya 2011; kuajiri, kupandisha daraja au kuteua wafanyakazi wa Taasisi kwa mujibu wa masharti ya Sheria ya Utumishi wa Umma, Nam. 2 ya 2011; kupitia na kuidhinisha sera, mikakati, mipango kazi, miongozo, ripoti, taratibu za uendeshaji, ada na tozo za Taasisi; na kuchukua hatua za kinidhamu dhidi ya mfanyakazi yeyote kwa mujibu wa Sheria ya Utumishi wa Umma, Nam. 2 ya au Kanuni zake. Bodi itateua mfanyakazi wa Taasisi kuwa Katibu wa Bodi. Mtu atakuwa na sifa ya kuteuliwa kuwa Katibu wa Bodi ikiwa mtu huyo ana: angalau shahada ya kwanza katika fani ya sheria au ana sifa ya kuwa katibu wa shirika kutoka taasisi inayotambuliwa na Serikali; na uzoefu wa kazi usiopungua miaka mitano katika utumishi wa umma. Katibu wa Bodi atawajibika kwa Bodi na: ataanda ajenda za vikao vya Bodi kwa kushauriana na Mwenyekiti; atachukua kumbukumbu sahihi za vikao vya Bodi; atatunza kumbukumbu sahihi na zenye kujitosheleza za vikao za Bodi; atatoa taarifa sahihi na kwa wakati za vikao vya Bodi kwa wajumbe; na atatekeleza kazi nyengine yoyote kama atakavyoelekezwa na Bodi. Masharti yanayohusiana na mwenendo wa Bodi yatakuwa kama yalivyoelezwa katika Jadweli la Pili la Sheria hii. Kutakuwa na Mkurugenzi Mkuu wa Taasisi ambaye atateuliwa na Rais. Mtu atakuwa na sifa za kuteuliwa kuwa Mkurugenzi Mkuu ikiwa mtu huyo: Uwezo wa Bodi. Katibu wa Bodi. Mwenendo wa Bodi. Uteuzi wa Mkurugenzi Mkuu. GAZETI RASMI LA SERIKALI YA MAPINDUZI YA ZANZIBAR 24 Aprili, 2024 ana angalau shahada ya pili katika fani ya sanyansi ya kilimo, rasilimali za misitu, utibabu wa wanyama au sayansi ya wanyama kutoka katika taasisi inayotambuliwa na Serikali; ana uzoefu wa kazi usiopungua miaka saba ndani ya sekta ya umma au binafsi katika mambo yanayohusiana na utafiti wa kilimo, mifugo au rasilimali za misitu; amechapisha machapisho ya utafiti yasiyopungua manne ya kilimo, mifugo au rasilimali za misitu katika majarida yanayopitiwa; na ana uadilifu wa hali ya juu. Kunaweza kuwa na Naibu Mkurugenzi Mkuu wa Taasisi ambaye atateuliwa na Rais. Mtu atakuwa na sifa za kuteuliwa kuwa Naibu Mkurugenzi Mkuu ikiwa ana sifa na uweledi sawa wakuteuliwa kama Mkurugenzi Mkuu. Naibu Mkurugenzi Mkuu atakuwa Msaidizi Mkuu wa Mkurugenzi Mkuu. Mkurugenzi Mkuu atakuwa Afisa Mtendaji Mkuu wa Taasisi na atawajibika na kazi za kila siku za Taasisi. Bila ya kuathiri masharti ya jumla ya kifungu kidogo cha kifungu hiki, Mkurugenzi Mkuu: ataiongoza Taasisi katika kupanga na kutekeleza utafiti wa kilimo, mifugo na rasilimali za misitu kwa maendeleo; ataendesha, atadhibiti na kusimamia mali za Taasisi; atawezesha utekelezaji wa programu za utafiti na tathmini zake; ataanzisha na kutunza daftari la kumbukumbu la watafiti wa kilimo, mifugo na rasilimali za misitu kutoka katika sekta ya umma au binafsi na miradi yao ya utafiti; atasajili watafiti wa umma na wa binafsi na tafiti zao; na atafanya kazi nyengine yoyote kwa madhumuni ya utekelezaji wa Sheria hii. Taasisi, kwa madhumuni ya utekelezaji bora wa kazi zake chini ya Sheria hii, itaanzisha idara, vitengo na divisheni kwa mujibu wa masharti ya Sheria ya Utumishi wa Umma, Nam. 2 ya  Wakuu wa idara na vitengo watateuliwa na Bodi kwa kuzingatia sifa na uzoefu wao. Uteuzi wa Naibu Mkurugenzi Mkuu. Kazi za Mkurugenzi Mkuu. Idara, vitengo na divisheni. Aprili, 2024 GAZETI RASMI LA SERIKALI YA MAPINDUZI YA ZANZIBAR 251 Wakuu wa divisheni watateuliwa na Mkurugenzi Mkuu kwa kuzingatia sifa na uzoefu wao. Wakuu wa idara, vitengo na divisheni watawajibika kwa Mkurugenzi Mkuu. Kutakuwa na wafanyakazi wa Taasisi watakaoajiriwa kwa mujibu wa masharti ya Sheria ya Utumishi wa Umma, Nam. 2 ya  SEHEMU YA NNE UENDESHAJI WA UTAFITI Endapo utafiti utafanywa na: Taasisi utaidhinishwa na Bodi; na mtafiti binafsi utaidhinishwa na Kamati ya Maadili ya Utafiti. Kwa madhumuni ya kifungu hiki, “mtafiti binafsi” inajumuisha mtu binafsi, taasisi au shirika. Mtu anayetaka kufanya utafiti juu ya suala lolote linalohusiana na kilimo, mifugo au rasilimali za misitu ataomba idhini ya maadili kutoka kwa Mkurugenzi Mkuu. Namna ya maombi na uidhinishaji kwa watoaji huduma za utafiti wa kilimo, mifugo na rasilimali za misitu na mambo mengine yoyote yanayohusiana na hayo yataaishwa katika kanuni. Mtafiti ambaye pendekezo lake limeidhinishwa chini ya Sheria hii atalazimika kuipatia Taasisi ripoti ya maendeleo ya utafiti katika vipindi kama ambavyo Taasisi inaweza kuamua. Mtu ambaye atakiuka masharti ya kifungu kidogo cha cha kifungu hiki ametenda kosa. Mtu hatatoa huduma ya utafiti au kufanya utafiti chini ya Sheria hii isipokuwa mtu huyo awe amesajiliwa na Mkurugenzi Mkuu. Mtu ambaye atatoa huduma ya utafiti au kufanya utafiti bila kusajiliwa kwa mujibu wa kifungu hiki, ametenda kosa. Mtu hatatekeleza utafiti au mradi wa utafiti wa kilimo, mifugo au rasilimali za misitu isipokuwa utafiti au mradi huo umesajiliwa na Taasisi. Mtu anayekusudia kusajili utafiti au mradi wa utafiti wa kilimo, mifugo au rasilimali za misitu atawasilisha maombi kwa Mkurugenzi Mkuu kwa namna kama ilivyoelezewa katika kanuni. Mkurugenzi Mkuu anaweza kusajili utafiti au mradi wa utafiti wa kilimo, mifugo au rasilimali za misitu kwa namna na kwa kuzingatia masharti kama yalivyoelezwa katika kanuni. Wafanyakazi wa Taasisi. Kuidhinisha utafiti. Usajili wa mtafiti. Utafiti unaofanywa na mtafiti binafsi. Usajili wa utafiti au miradi ya utafiti wa kilimo, mifugo na rasilimali za misitu. GAZETI RASMI LA SERIKALI YA MAPINDUZI YA ZANZIBAR 24 Aprili, 2024 Mtu anayefanya utafiti au mradi wa utafiti wa kilimo, mifugo au rasilimali za misitu ambao haujasajiliwa kwa mujibu wa kifungu hiki, ametenda kosa. Endapo utafiti wowote unatumia fedha za umma au kwa niaba ya Taasisi, chochote kitakachogundulika au kubuniwa kitakuwa ni mali ya Taasisi. Taasisi inaweza, kwa madhumuni ya matumizi ya kibiashara au matumizi ya ugunduzi au ubunifu wowote na kutumika kwake, kuafikiana na mtu kununua, kuuza, kuchukua au kumpa haki miliki za ubunifu kwenye ugunduzi au ubunifu kwa kuzingatia masharti yaliyoainishwa katika Sera ya Haki Miliki ya Ubunifu ya Taasisi. Taasisi itasajili kila ugunduzi au ubunifu uliopatikana kutokana na utafiti uliofanywa chini ya Sheria hii. Kwa kuzingatia masharti ya kifungu kidogo cha cha kifungu hiki, Taasisi inaweza kumzawadia mtu aliyehusika na ugunduzi au ubunifu. Taasisi itaandaa na kuendeleza Sera ya Haki Miliki ya Ubunifu inayohusiana na utafiti wa kilimo, mifugo na rasilimali za misitu. Mtu anayejihusisha na utafiti wa kilimo, mifugo au rasilimali za misitu, kwa gharama zake, atawasilisha kwa Taasisi taarifa zinazohusiana na utafiti wake na ataipatia Taasisi nakala za kumbukumbu na ugunduzi wowote kama itakavyoelekezwa na Taasisi. Taasisi itahakikisha usiri wa taarifa zote za utafiti zilizowasilishwa chini ya kifungu kidogo cha cha kifungu hiki. Mtu ambaye atakiuka masharti ya kifungu hiki atakuwa ametenda kosa. Mtafiti ambaye anakusudia kuchapisha au anasababisha kuchapishwa matokeo ya utafiti atawasilisha rasimu kwa Mkurugenzi Mkuu kwa ajili ya kuidhinisha. Kwa kuzingatia masharti ya kifungu kidogo cha cha kifungu hiki, Mkurugenzi Mkuu ataipitia rasimu hiyo na atakaporidhika, ataidhinisha kwa ajili ya kuchapishwa na ataweka nakala ya rasimu hiyo kwa ajili ya kumbukumbu. Mtu anayekiuka masharti ya kifungu kidogo cha cha kifungu hiki, ametenda kosa. Mtafiti ambaye anakusudia kutumia mnyama katika majaribio ya utafiti ataomba ruhusa kwa Mkurugenzi Mkuu. Mkurugenzi Mkuu, baada ya kuridhika na kukamilishwa kwa masharti kama yalivyoainishwa katika kanuni, atatoa ruhusa kwa mtafiti kufanya majaribio. Haki miliki ya ubunifu. Taarifa. Matumizi ya wanyama katika majaribio. Uchapishaji wa matokeo ya utafiti. Aprili, 2024 GAZETI RASMI LA SERIKALI YA MAPINDUZI YA ZANZIBAR 253 Masharti na namna ya kumtumia mnyama katika utafiti na mambo mengine yanayohusiana na hayo yataainishwa katika kanuni. Mtu anayekiuka masharti ya kifungu kidogo cha cha kifungu hiki, ametenda kosa. Mtu yeyote anayekusudia kuhamisha sampuli yoyote kutoka au kuingia Zanzibar ataomba kibali kwa Mkurugenzi Mkuu. Mkurugenzi Mkuu, baada ya kuridhika na kukamilishwa kwa masharti kama yalivyoainishwa katika kanuni, atatoa kibali kwa muombaji. Mtu anayekiuka masharti ya kifungu kidogo cha cha kifungu hiki, ametenda kosa. SEHEMU YA TANO KUANZISHWA KWA KAMATI YA MAADILI YA UTAFITI Kutakuwa na Kamati ya Maadili ya Utafiti ya Taasisi ambayo itaundwa na: Mwenyekiti; wakuu wa Idara za Taasisi; mjumbe mmoja kutoka sekta ya kilimo; mjumbe mmoja kutoka sekta ya mifugo; na mjumbe mmoja kutoka sekta ya rasilimali za misitu. Wajumbe chini ya kifungu kidogo cha , , na watateuliwa na Mkurugenzi Mkuu kulingana na sifa zao na uzoefu. Katibu wa Bodi atakuwa Katibu wa Kamati. Masharti ya mwenendo wa Bodi yanayofaa yatatumika kwa Kamati ya Maadili ya Utafiti. Kamati ya Maadili ya Utafiti: itapitia na kuidhinisha mapendekezo yote ya miradi ya utafiti utakaofanywa Zanzibar kwa kuzingatia maadili; itatayarisha miongozo na utaratibu wa kuomba idhini ya kimaadili kutoka katikaTaasisi; itapitia mapendekezo ya miradi ya utafiti utakaofanywa na Taasisi au mtafiti binafsi kwa kuzingatia misingi ya kitaalamu na kifedha na kuwasilisha kwa Bodi; itapitia nyaraka zote za kisayansi za utafiti wa kilimo, mifugo na rasilimali za misitu utakaofanywa na Taasisi na kutoa idhini ya kuchapisha; Uhamishaji wa sampuli. Kazi za Kamati ya Maadili ya Utafiti. Kuanzisha na muundo wa Kamati ya Maadili ya Utafiti. GAZETI RASMI LA SERIKALI YA MAPINDUZI YA ZANZIBAR 24 Aprili, 2024 itaandaa mikutano ya mwaka, semina na makongamano ya utafiti wa kilimo, mifugo na rasilimali za misitu kwa wadau; itafuatilia na kutathmini maendeleo ya utafiti utakaofanywa na Taasisi na kuwasilisha matokeo yake kwa Bodi; na itafanya kazi nyengine zozote kama itakavyoelekezwa na Bodi. SEHEMU YA SITA MASHARTI YA FEDHA Fedha na rasilimali za Taasisi zitajumuisha: fedha zilizoidhinishwa na Baraza la Wawakilishi; fedha zozote halali zilizopokelewa na Taasisi kutokana na huduma zinazotolewa na Taasisi; misaada halali, zawadi, michango, mikopo, urithi au uwekezaji kama Taasisi itakavyopokea kutoka kwa mtu au taasisi yoyote; na fedha nyengine zozote ambazo zinaweza kupewa au kupatikana kihalali na Taasisi wakati wa utekelezaji wake au vyenginevyo. Taasisi itatekeleza kazi zake kwa mujibu wa msingi ya kifedha iliyopo na itahakikisha kwamba mapato yake yanajitosheleza kufikia matumizi yake ipasavyo. Taasisi inaweza kubakiza asilimia fulani ya fedha zilizokusanywa kama itakavyoamuliwa na Waziri anayehusika na Fedha. Miamala yote ya fedha za Taasisi itafanywa na itasimamiwa kwa mujibu wa Sheria ya Usimamizi wa Fedha za Umma, Nam. 12 ya  Mkurugenzi Mkuu, katika kila mwaka wa fedha, ataanda na kuwasilisha kwa Bodi kwa ajili ya majadiliano na mapendekezo ya makadirio ya kina ya mapato na matumizi ya Taasisi kwa mwaka wa fedha unaofuata. Baada ya majadiliano na mapendekezo ya Bodi, bajeti ya Taasisi itachukuliwa kuwa sehemu ya bajeti ya Wizara. Makadirio ya mapato na matumizi ya Taasisi yataandaliwa kwa kuzingatia masharti ya Sheria ya Usimamizi wa Fedha za Umma, Nam.12 ya 2016 na miongozo mengine itakayotolewa na Serikali kila baada ya muda. Mkurugenzi Mkuu atahakikisha kwamba malipo yote yanayofanywa kwa fedha za Taasisi ni sahihi na yanaidhinishwa ipasavyo, na udhibiti wa kutosha utadumishwa juu ya mali na madeni ya Taasisi. Fedha na Rasilimali za Taasisi. Bajeti. Aprili, 2024 GAZETI RASMI LA SERIKALI YA MAPINDUZI YA ZANZIBAR 255 Taasisi itaweka na kutunza kwa usahihi vitabu vya hesabu ambavyo vinajumuisha kumbukumbu zote za fedha na miamala kwa kila mwaka wa fedha. Hesabu zote za Taasisi zitakaguliwa kwa mujibu wa masharti ya Sheria ya Usimamizi wa Fedha za Umma, Nam. 12 ya 2016 na sheria nyengine zozote za fedha zinazohusika. Taasisi inaweza, kwa mujibu wa sheria, kuwekeza sehemu yoyote ya fedha zake. Kwa kuzingatia masharti ya kifungu kidogo cha cha kifungu hiki, fedha za faida zitakazotokana na uwekezaji zitatumika kwa madhumuni ya: maendeleo ya miundombinu ya utafiti, gharama za uendeshaji wa utafiti na kufanya biashara ya bidhaa za matokeo ya utafiti; na mafunzo au kuwajengea uwezo watumishi, wakulima, wafugaji au wahifadhi wa misitu wanaojihusisha na utafiti wa kilimo, mifugo na rasilimali za misitu. Baada ya kupokea ripoti iliyokaguliwa kutoka kwa Mdhibiti na Mkaguzi Mkuu wa Hesabu za Serikali, Mkurugenzi Mkuu, ndani ya miezi mitatu atatayarisha na kuwasilisha kwa Waziri ripoti ya mwaka wa fedha inayojumuisha: nakala ya hesabu zilizokaguliwa za Taasisi na taarifa ya mkaguzi inayohusika na hesabu hizo; ripoti ya Taasisi katika mwaka wa fedha; na taarifa nyengine kama Waziri anaweza kuzitaka au kuelekeza. Taasisi, kwa kuzingatia masharti ya Sheria ya Usimamizi wa Fedha za Umma, Nam. 12 ya 2016 itafungua hesabu ya benki na kuweka fedha zake kwa ajili ya utekelezaji wa kazi zake. SEHEMU YA SABA MAKOSA NA ADHABU Mtu ambaye anadanganya au anatoa taarifa isiyo sahihi ambayo inazuia utekelezaji wa kazi za utafiti wa kilimo, mifugo na rasilimali za misitu; anaingilia au anasababisha kuingilia ufanyaji wa utafiti wa kilimo, mifugo na rasilimali za misitu; anamzuia au anamkwaza mtafiti katika kutekeleza majukumu yake; Hesabu na Ukaguzi. Uwezo wa kuwekeza. Ufunguaji wa hesabu za benki. Ripoti ya mwaka ya Taasisi. Makosa na adhabu. GAZETI RASMI LA SERIKALI YA MAPINDUZI YA ZANZIBAR 24 Aprili, 2024 anahaulisha matokeo ya utafiti wake mahali pengine bila ya ruhusa ya Mkurugenzi Mkuu; anaharibu au anaathiri mali au kazi yoyote inayohusiana na utafiti; au anashindwa kuzingatia masharti ya vifungu vya 18,19, 20, 23, 24 na 25 vya Sheria hii, ametenda kosa, na akitiwa hatiani: ikiwa ni mtu binafsi, atalipa faini isiyopungua Shilingi Milioni Moja na isiyozidi Shilingi Milioni Mbili, au kifungo kwa kipindi cha miezi sita au adhabu zote mbili kwa pamoja faini na kifungo, na ikiwa ni kosa linalojirejea, atalipa faini isiyopungua Shilingi Milioni Mbili na isiyozidi Shilingi Milioni Tano au kifungo cha miezi kumi na mbili au adhabu zote mbili; na ikiwa ni shirika, litalipa faini isiyopungua Shilingi Milioni Tano, na ikiwa ni kosa linalojirejea, faini isiyopungua Shilingi Milioni Kumi. Mtu yeyote atakapotiwa hatiani kwa kosa lolote chini ya Sheria hii, Mahakama, mbali na adhabu aliyopewa chini ya Sheria hii, itaamuru iwapo mali za utafiti au utafiti umeharibiwa, umeathiriwa au umeondolewa kwa dhamira ya kutenda kosa, mtu huyo atalipa fidia inayofanana na thamani ya uharibifu alioufanya. Mkururgenzi Mkuu anaweza kumaliza kosa lililofanywa na mtu chini ya Sheria hii au kanuni zake kwa kumtaka kulipa faini isiyopungua nusu ya faini iliyoainishwa kwa kosa hilo, iwapo mtu huyo: amekubali kwamba ametenda kosa; atalipa malipo yote ya msingi chini ya Sheria hii. Taratibu zinazohusiana na kumaliza kosa zitaainishwa katika kanuni. Kumaliza kosa chini ya kifungu cha cha kifungu hiki, hautochukuliwa kama ni hatia kwa kosa linaloshukiwa kufanywa na isipokuwa kwamba malipo ya msingi yamelipwa yote, hakutokuwa na mashtaka kwa kosa linaloshughulikiwa ambalo litafunguliwa au kuendelezwa. SEHEMU YA NANE MASHARTI MENGINEYO Mtu ambaye hajaridhishwa na uamuzi wa Mkurugenzi Mkuu kuhusu utekelezaji wa masharti ya Sheria hii anaweza, ndani ya siku ishirini na moja baada ya kupokea uamuzi huo, kukata rufaa kwa Waziri. Adhabu ya ziada. Kumaliza kosa. Rufaa. Aprili, 2024 GAZETI RASMI LA SERIKALI YA MAPINDUZI YA ZANZIBAR GAZETI RASMI LA SERIKALI YA MAPINDUZI YA ZANZIBAR 257 Waziri ataamua rufaa hiyo na kutoa uamuzi wa rufaa hiyo ndani ya siku thelathini kutoka tarehe ya kukata rufaa. Waziri anaweza, kwa amri itakayochapishwa katika Gazeti Rasmi, kurekebisha Jadweli la Kwanza la Sheria hii. Waziri anaweza kutunga kanuni kwa ajili ya utekelezaji mzuri wa masharti ya Sheria hii. Bila ya kuathiri uwezo wa jumla wa masharti chini ya kifungu kidogo cha cha kifungu hiki, Waziri atatunga kanuni kuhusiana na: utaratibu wa usajili wa watafiti na watoa huduma za utafiti; kueleza namna ya kulinda haki miliki ya ubunifu ya ugunduzi au ubunifu inayotokana na utafiti; malipo ya ada na tozo zinazolipwa chini ya Sheria hii; utaratibu wa uchapishaji wa matokeo ya utafiti; uwekaji wa viwango na kanuni za maadili ya utafiti; utaratibu wa kuomba idhini ya maadili ya utafiti; utaratibu wa kufanya majaribio ya wanyama; utaratibu wa kuwasilisha kwa Taasisi mapendekezo ya utafiti; na utaratibu na namna ya uhifadhi wa taarifa za utafiti wa kilimo, mifugo na rasilimali za misitu. Sheria zifuatazo zinafutwa: Sheria ya Taasisi ya Utafiti wa Mifugo Zanzibar. Nam. 7 ya ; na Sheria ya Taasisi ya Utafiti wa Kilimo Zanzibar, Nam. 8 ya mwaka  Bila ya kuathiri masharti ya kifungu kidogo cha , jambo lolote lililofanywa chini ya sheria zilizofutwa litachukuliwa kuwa limefanywa chini ya masharti ya Sheria hii. Uwezo wa kurekebisha Jadweli. Kanuni. Kufuta na kubakiza. GAZETI RASMI LA SERIKALI YA MAPINDUZI YA ZANZIBAR 24 Aprili, 2024 JADWELI LA KWANZA MAENEO YA UTAFITI [Chini ya kifungu cha 5]  Upandishaji kwa njia ya sindano na uhamishaji wa mimba Bioteknolojia Uhimilivu na upunguzaji wa athari za mabadiliko ya tabianchi Mazao Misitu Benki za vinasaba; Vyanzo vya vinasaba Uzalishaji wa vifaranga Usimamizi wa pembejeo Mifugo Maarifa ya asili katika uzalishaji na usimamizi Kilimo hai Malisho na chakula cha wanyama Wadudu na maradhi Usindikaji, uhifadhi, matumizi na masoko ya bidhaa Uzalishaji Uzalishaji wa mbegu na miche Masuala ya kijamii na kiuchumi katika kilimo na mifugo Afya ya jamii inayohusiana na wanyama Wanyama na mazingira pori Mambo mengine yanayohusiana na kilimo, mifugo na rasilimali za misitu Aprili, 2024 GAZETI RASMI LA SERIKALI YA MAPINDUZI YA ZANZIBAR 259 JADWELI LA PILI MWENENDO WA BODI [Chini ya kifungu cha 11]  Wajumbe wa Bodi watamchagua mjumbe mmoja miongoni mwao kuwa Makamu Mwenyekiti wa Bodi. Isipokuwa wajumbe wanaoingia kwa nafasi zao, Mwenyekiti na wajumbe wengine wa Bodi watashika nafasi kwa kipindi cha miaka mitatu kutoka tarehe ya uteuzi wao na wanaweza kuteuliwa tena kwa kipindi chengine kimoja tu. Bodi itakutana kikawaida mara moja kila baada ya miezi mitatu na inaweza kukutana kwa ajili ya kikao cha dharura muda wowote kila itakapohitajika kwa ajili ya utekelezaji wa kazi zake. Mwenyekiti ataendesha vikao vyote vya Bodi, na ikiwa hayupo, Makamu Mwenyekiti ataendesha vikao vya Bodi na ikiwa Mwenyekiti na Makamu Mwenyekiti hawapo, wajumbe waliohudhuria watachagua mjumbe mmoja miongoni mwao kuendesha kikao. Zaidi ya nusu ya idadi ya wajumbe wa Bodi wataunda akidi katika kikao cha Bodi. Uamuzi wa Bodi utafanywa kwa maafikiano, na endapo hakuna maafikiano, uamuzi utafanywa kwa kura, na endapo ikitokea kura kuwa sawa, Mwenyekiti atakuwa na kura ya uamuzi. Kwa kuzingatia masharti ya Sheria hii, Bodi itakuwa na uwezo wa kuandaa taratibu zake. Bodi inaweza kumualika mtu yeyote kuhudhuria katika majadiliano yoyote ya vikao vya Bodi kama mtaalamu, lakini mjumbe mualikwa huyo hatokuwa na haki ya kupiga kura. Bodi inaweza, kwa madhumuni ya kurahisisha utekelezaji wa kazi zake, itaanzisha kamati pale inapoona inafaa. Bodi inaweza, itakapoona inafaa kwa ajili ya utekelezaji wa kazi zake, kukasimu baadhi ya kazi zake kwa Kamati za Bodi. Endapo Bodi itakasimu kazi zake chini ya kifungu kidogo cha cha kifungu hiki, itatoa maelekezo kwa maandishi kama itakavyoona muhimu kuhakikisha utekelezaji bora wa kazi zake. Wajumbe wa Bodi watastahili kulipwa posho kwa mujibu wa Sheria ya Utumishi wa Umma, Nam. 2 ya  Mjumbe wa Bodi ambaye ana maslahi binafsi ya moja kwa moja au vyenginevyo juu ya jambo ambalo linalohusika au linalotakiwa kujadiliwa na Bodi, haraka iwezekanavyo, baada ya kutambua, atabainisha uhalisia wa maslahi yake mwanzoni mwa kikao cha Bodi. Makamu Mwenyekiti. Muda wa wajumbe. Vikao vya Bodi. Akidi. Uamuzi wa Bodi. Taratibu za vikao. Mjumbe mualikwa. Kamati za Bodi. Kukasimu kazi za Bodi. Posho la Wajumbe. Kubainisha maslahi. GAZETI RASMI LA SERIKALI YA MAPINDUZI YA ZANZIBAR 24 Aprili, 2024 Ubainishaji wa maslahi chini ya kifungu kidogo cha cha kifungu hiki, utawekwa katika kumbukumbu za kikao na mjumbe aliyebainisha maslahi hayo: hatohudhuria katika majadiliano ya Bodi katika kufanya maamuzi; au hatomshawishi mjumbe mwengine yeyote katika kufanya maamuzi. Mjumbe atasita kushika nafasi yake ikitokea moja kati ya yafuatayo: amejiuzulu; ikiwa hatohudhuria vikao vitatu mfululizo vya Bodi bila ya sababu ya msingi; ikiwa atashindwa kutekeleza kazi zake kwa sababu ya afya ya kimwili au kiakili; akisita kuwa mwakilishi wa taasisi iliyompendekeza mjumbe huyo; ikiwa atasitishwa na Waziri kwa kushindwa kutimiza matarajio ya Taasisi; au kifo. MADHUMUNI NA SABABU Madhumuni na sababu za Mswada huu ni kutunga sheria ambayo inaanzisha Taasisi imara yenye jukumu la kufanya utafiti wa kisasa katika kilimo, mifugo na rasilimali za misitu Zanzibar. Taasisi hiyo itakuwa ni chombo kinachojitegemea katika kutoa huduma husika, pasi na upendeleo na kwa mujibu wa masharti ya Mswada huu na sheria nyengine zinazohusika. Kabla ya utungaji wa Sheria hii, kazi zote zilizoainishwa ndani ya Mswada huu zilikuwa zinatekelezwa na Taasisi mbili tofauti. Taasisi hizo zilianzishwa kwa Sheria mbili tofauti ambazo ni Sheria ya Taasisi ya Utafiti wa Mifugo Zanzibar, Nam. 7 ya 2020 na Sheria ya Taasisi ya Utafiti wa Kilimo Zanzibar, Nam. 8 ya  Kwa mujibu wa Mswada huu, Taasisi hizi zinaunganishwa kwa mujibu wa maelekezo yaliyotolewa na Baraza la Mapinduzi la Zanzibar ambayo yamelenga kuwepo kwa Taasisi moja imara itakayopanga, itakayotekeleza, itakayosimamia na itakayoratibu utafiti katika kilimo, mifugo na rasilimali za misitu. Mswada unaopendekezwa umegawika katika Sehemu Nane: Sehemu ya Kwanza inahusu masharti ya awali ambayo yanajumuisha jina fupi na kuanza kutumika kwa Sheria pamoja na ufafanuzi wa maneno yaliyotumika katika Mswada. Kusita kuwa mjumbe. Aprili, 2024 GAZETI RASMI LA SERIKALI YA MAPINDUZI YA ZANZIBAR 261 Sehemu ya Pili ni kwa ajili ya uanzishaji wa Taasisi. Sehemu hii inaelezea kuanzishwa kwa Taasisi, nembo na muhuri na kazi za Taasisi. Sehemu ya Tatu inaweka masharti ya usimamizi na uendeshaji wa Taasisi yanayohusiana na uanzishaji na muundo wa Bodi, sifa za Mwenyekiti wa Bodi, kazi za Bodi, uwezo wa Bodi na Katibu wa Bodi. Sehemu hii pia inaeleza masharti ya muda, kusita na kusimamishwa kwa mjumbe wa Bodi. Katika sehemu hii pia yapo masharti yanayoelezea mwenendo wa Bodi, uteuzi wa Mkurugenzi Mkuu, uteuzi wa Niabu Mkurugenzi Mkuu, kazi za Mkurugenzi Mkuu, idara, vitengo, divisheni na wafanyakazi wa Taasisi. Sehemu ya Nne inapendekeza masharti yanayohusiana na uendeshaji wa utafiti ambayo yanaelezea kuidhinisha utafiti, utafiti unaofanywa na mtafiti binafsi na usajili wa mtafiti. Sehemu hii pia inaeleza masharti ya usajili wa miradi ya utafiti wa kilimo, mifugo na rasilimali za misitu, Haki miliki wa ubunifu, taarifa, uchapishaji wa matokeo ya utafiti, masharti kwa matumizi ya wanyama kwenye majaribio na uhamishaji wa sampuli. Sehemu ya Tano inaweka masharti ya kuanzishwa kwa Kamati ya Maadili ya Utafiti. Sehemu hii inaelezea masharti ya kuanzishwa, muundo na kazi za Kamati ya Maadili ya Utafiti. Sehemu ya Sita inaelezea masharti ya kifedha yanayohusiana na fedha na rasilimali za Taasisi, bajeti, hesabu na ukaguzi, uwezo wa kuwekeza pamoja na ripoti ya mwaka ya Taasisi na ufunguzi wa hesabu ya Benki. Sehemu ya Saba inaelezea kuhusu masharti yanayohusiana na makosa na adhabu ambayo yanajumuisha makosa, adhabu, adhabu ya ziada na kumaliza kosa. Sehemu ya Nane inaelezea masharti mengineyo ambayo yanaelezea masharti ya rufaa, uwezo wa kurekebisha Jadweli, kanuni na kufuta na kubakiza. Mwisho kuna majadweli mawili, linahusu maeneo ya utafiti na pili mwenendo wa vikao vya Bodi. ZANZIBAR (SHAMATA SHAAME KHAMIS) Aprili,2024 WAZIRI WA KILIMO, UMWAGILIAJI MALIASILI NA MIFUGO ZANZIBAR  GAZETI RASMI LA SERIKALI YA MAPINDUZI YA ZANZIBAR 24 Aprili, 2024 LIMEPIGWA CHAPA NA WAKALA WA SERIKALI WA UCHAPAJI ZANZIBAR-2024