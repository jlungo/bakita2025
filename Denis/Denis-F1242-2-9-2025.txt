23, Agosti 2023 GAZETI RASMI LA SERIKALI YA MAPINDUZI YA ZANZIBAR 561 YALIYOMO Ukurasa Mswada wa Sheria ya Kuanzisha Wakala wa Bohari Kuu ya Dawa Zanzibar kwa Ajili ya Ununuzi, Utengenezaji, Uhifadhi na Usambazaji wa Dawa na mambo mengine yanayohusiana na hayo: SEHEMU YA SHERIA Tangazo la Mswada lililotajwa hapo chini linatangazwa katika Gazeti Rasmi hili. Tangazo la Mswada Nam. :- Mswada wa Sheria ya Kuanzisha Wakala wa Bohari Kuu ya Dawa Zanzibar kwa Ajili ya Ununuzi, Utengenezaji, Uhifadhi na Usambazaji wa Dawa na mambo mengine yanayohusiana na hayo: . TANGAZO Mswada ufuatao utawasilishwa katika Mkutano wa Baraza la Wawakilishi utakaoanza tarehe 13 Septemba, 2023 kwa kusomwa mara ya kwanza na unachapishwa pamoja na Madhumuni na Sababu zake kwa ajili ya kutoa taarifa kwa wananchi. ZANZIBAR (Mhandisi Zena Ahmed Said) 23 Agosti, 2023 Katibu wa Baraza la Mapinduzi na Katibu Mkuu Kiongozi. GAZETI RASMI LA SERIKALI YA MAPINDUZI YA ZANZIBAR (Hupigwa Chapa kwa Amri ya Serikali) Matangazo yaliyohusu maiti, kuvunjika kwa Ushirika na baadhi ya matangazo ambayo ni muhimu kwa watu kujua yanaweza kutiwa katika Gazeti. Nakala matangazo namna hiyo, zipelekwe kwa Mhariri wa Gazeti Rasmi la Serikali ya Mapinduzi ya Zanzibar - Tanzania katika nyumba ya kupiga, Sanduku la Posta 261. Nakala zisichelewe kuliko Jumatatu kila wiki. Sehemu ya CXXXII Nam. 7143 23 Agosti , 2023 Bei Shs.2,000/= Imekubaliwa na Mkuu wa Posta kuwa ni Gazeti Hutolewa kila Ijumaa 561 562 GAZETI RASMI LA SERIKALI YA MAPINDUZI YA ZANZIBAR 23, Agosti 2023 MSWADA wa SHERIA YA KUANZISHA WAKALA WA BOHARI KUU YA DAWA ZANZIBAR KWA AJILI YA UNUNUZI, UTENGENEZAJI, UHIFADHI NA USAMBAZAJI WA DAWA NA MAMBO MENGINE YANAYOHUSIANA NA HAYO IMETUNGWA na Baraza la Wawakilishi la Zanzibar. SEHEMU YA KWANZA MASHARTI YA AWALI Sheria hii itajulikana kama Sheria ya Wakala wa Bohari Kuu ya Dawa Zanzibar 2023 na itaanza kutumika baada ya kusainiwa na Rais. Sheria hii itatumika kwa mambo yote yanayohusiana na ununuzi, utengenezaji, uhifadhi na usambazaji wa dawa kwa vituo vya afya vya umma na binafsi ambavyo vinaweza kuhitaji huduma ya Wakala. Katika Sheria hii, isipokuwa kama maelezo yanahitaji vyenginevyo: “Bodi” maana yake ni Bodi ya Wakurugenzi ya Wakala iliyoanzishwa kwa mujibu wa kifungu cha 9cha Sheria hii; “Bohari” maana yake ni ghala ya dawa au sehemu maalumu iliyowekwa kwa ajili ya kuhifadhia dawa kabla ya kusambazwa au kupelekwa sehemu nyengine; “Dawa” maana yake ni kitu chochote au mchanganyiko wa vitu vilivyotengenezwa, vilivyouzwa au vilivyotolewa kwa ajili ya matumizi katika; utambuzi, matibabu, kupunguza au kuzuia ugonjwa, hali isiyo ya kawaida ya mwili au akili au dalili zake kwa binaadamu au mnyama; kurejesha, kurekebisha au urekebishaji wa manufaa kwa manufaa ya kazi ya mwili au akili kwa binaadamu au mnyama; kuuwa vijidudu katika majengo ambayo dawa zinatengenezwa, zinatayarishwa au zinahifadhiwa, hospitali, vifaa na maeneo ya kilimo; au vifaa vinachokusudiwa kutumika kama sehemu ya vifaa vyovyote vilivyoainishwa katika aya ya , au na pia inajumuisha vifaa vya matibabu au vifaa vya vifaa hivyo, sehemu ya vifaa hivyo au viambatanisho vyake; “Dawa zisizofaa” maana yake ni dawa ambazo hazifai kwa matumizi ya binaadamu au mnyama kutokana na kumalizika Jina fupi na kuanza kutumika. Matumizi. Ufafanuzi. 23, Agosti 2023 GAZETI RASMI LA SERIKALI YA MAPINDUZI YA ZANZIBAR 563 muda wake wa matumizi, kutofanya kazi au matumizi yake yamesitishwa na mamlaka inayohusika; “Ghala ya dawa” maana yake ni jengo au sehemu maalu ilyotengwa kwa ajili ya kuhifadhiwa dawa kabla ya kusambazwa au kupelekwa sehemu nyengine; “Kifaa tiba” maana yake ni chombo, kifaa bandia, zana, kifaa cha matibabu, mashine, kipandikizi, kitendanishi cha ndani ya mwili au vifaa vyengine vinavyofanana au vinavyohusiana, ikijumuisha kipengele chochote, sehemu au nyongeza; “Kituo cha afya” maana yake ni taasisi yoyote kwa ajili ya mapokezi na matibabu ya watu waliojeruhiwa, dhaifu au wanaosumbuliwa na maradhi, na inajumuisha hospitali, kituo cha afya, zahanati, nyumba ya uzazi, kliniki (iwe inahama au vyenginevyo) na pia mahali au majengo yoyote yanayotumika kwa madhumuni ya matibabu, iwe ya kikawaida au kwa muda. “Mkurugenzi Mkuu” maana yake ni Mkurugenzi Mkuu wa Wakala aliyeteuliwa kwa mujibu wa kifungu cha 15cha Sheria hii; “Mpewa huduma” maana yake ni kituo cha afya, taasisi au mtu yeyote anayepokea huduma kutoka kwa Wakala; “Rais” maana yake ni Rais wa Zanzibar na Mwenyekiti wa Baraza la Mapinduzi; “Serikali” maana yake ni Serikali ya Mapinduzi ya Zanzibar; “Wakala” maana yake ni Wakala wa Bohari Kuu ya Dawa ulioanzishwa chini ya kifungu cha 4cha Sheria hii; “Waziri” maana yake ni Waziri anayehusika na afya. SEHEMU YA PILI KUANZISHWA KWA WAKALA Kunaanzishwa Wakala utakaojulikana kama Wakala wa Bohari Kuu ya Dawa Zanzibar. Wakala kwa kuzingatia sheria, utakuwa na uwezo wa: kupata, kumiliki, kununua au kuondosha mali yoyote inayohamishika au isiyohamishika; kuingia katika mkataba au muamala wowote; kukopa kiasi chochote cha fedha kutoka katika taasisi yoyote ya fedha; na kufanya kitendo chochote ambacho Wakala kwa asili yake kisheria, unastahili kukifanya kwa mujibu wa sheria. Kuanzishwa kwa Wakala. 564 GAZETI RASMI LA SERIKALI YA MAPINDUZI YA ZANZIBAR 23, Agosti 2023 5.Kutakuwa na muhuri na nembo ya Wakala katika umbo na namna kama itakavyoamuliwa na Bodi. Matumizi ya muhuri na nembo ya Wakala katika waraka wowote yatathibitishwa kwa saini ya Mkurugenzi Mkuu au Afisa aliyeidhinishwa na Mkurugenzi Mkuu. Waraka wowote unaokusudiwa kuwa ni Hati iliyotolewa na Wakala, uliotiwa muhuri wa Wakala na kuthibitishwa kwa mujibu wa masharti ya kifungu kidogo cha cha kifungu hiki, utachukuliwa kuwa ni waraka wa Wakala. Wakala utakuwa na malengo ya: kusimamia masuala yote yanayohusiana na ununuzi, utengenezaji, uhifadhi, usambazaji na uuzaji wa dawa unaofanywa na Wakala; na kuhakikisha upatikanaji endelevu wa dawa zenye ubora kwa bei nafuu. - Wakala utakuwa na kazi ya: kununua, kuhifadhi na kusambaza dawa kwa mpewa huduma; kutengeneza au kushirikiana na kampuni za kutengeneza dawa wakati wa kutengeneza dawa; kuhakiki na kudhibiti ubora na usalama wa dawa wakati wa ununuzi, utengenezaji, uhifadhi na usambazaji wa dawa kwa mpewa huduma; kuendeleza, kutunza na kusimamia mfumo wa manunuzi, uhifadhi na usambazaji wa dawa zilizoidhinishwa zinazohitajika kwa ajili ya matumizi ya mpewa huduma wenye ufanisi na wa gharama nafuu; kutumia misingi madhubuti ya kibiashara ambayo inatumika katika ununuzi, uhifadhi na usambazaji wa dawa ili kudhibiti mfuko unaojiendesha kwa ajili ya uendeshaji wa Wakala; kuainisha mahitaji ya dawa zinazohitajika nchini; kupanga bei za dawa zinazosambazwa na Wakala; kusajili na kutunza kumbukumbu za mpewa huduma; kufanya utafiti unaohusiana na kazi za Wakala; kushirikiana na taasisi za kitaifa, kikanda na kimataifa katika utekelezaji wa mkakati endelevu wa upatikanaji wa dawa; Malengo ya Wakala. Kazi za Wakala. Muhuri na nembo ya Wakala. 23, Agosti 2023 GAZETI RASMI LA SERIKALI YA MAPINDUZI YA ZANZIBAR 565 kushirikiana na sekta binafsi katika kutengeneza, kununua, kusambaza, kuhifadhi, kudhibiti na kufanya utafiti wa dawa; na kufanya kazi nyengine yoyote iliyopewa na Sheria hii. Bila ya kuathiri kazi zilizoelezwa chini ya kifungu kidogo cha cha kifungu hiki, Wakala unaweza kupokea msaada wowote wa dawa uliotolewa kwa Serikali. Wakala unaweza, baada ya idhini ya Bodi, kuingia katika makubaliano na taasisi yoyote yenye maslahi sawa kwa ajili ya kuboresha ufanisi wake na ubora wa huduma kwa mujibu wa Sheria hii. Katika kutekeleza kazi zake, Wakala utakuwa na uwezo wa: kuingia na kukagua eneo lolote ambalo linahudumiwa na Wakala; kuzuia usambazaji wa dawa kwa kituo cha afya ambacho kinakiuka miongozo ya usambazaji na uhifadhi wa dawa; kuhitaji taarifa kutoka kwa mpewa huduma yoyote ili kutambua kiwango cha dawa kinachohitajika kununuliwa; kukataa kupokea dawa ambazo hazikidhi viwango vilivyowekwa na taasisi husika; na kutekeleza uwezo wowote uliopewa chini ya Sheria hii. SEHEMU YA TATU USIMAMIZI NA UENDESHAJI WA WAKALA Kutakuwa na Bodi ya Wakurugenzi ya Wakala ambayo itaundwa na wajumbe wafuatao: Mwenyekiti ambaye atateuliwa na Rais; Mkurugenzi Mkuu; Mfamasia Mkuu wa Serikali; Wakili wa Serikali kutoka Afisi ya Mwanasheria Mkuu; mwakilishi kutoka hospitali ya rufaa ya mwisho; mtaalamu wa dawa kutoka sekta binafsi; na mtaalamu wa fedha kutoka Wizara inayohusika na Fedha. Isipokuwa kwa Mwenyekiti na wajumbe wanaoingia kwa nafasi zao, wajumbe wengine wa Bodi watateuliwa na Waziri kwa kushauriana na taasisi husika kwa kuzingatia uzoefu, taaluma na usawa wa kijinsia. Mtu atakuwa na sifa ya kuteuliwa kuwa Mwenyekiti ikiwa mtu huyo ana: Uwezo wa Wakala. Uanzishwaji na muundo wa Bodi. Sifa za Mwenyekiti. 566 GAZETI RASMI LA SERIKALI YA MAPINDUZI YA ZANZIBAR 23, Agosti 2023 angalau shahada ya kwanza katika fani ya sayansi ya afya kutoka taasisi inayotambuliwa na Serikali; uzoefu wa kazi usiopungua miaka saba katika masuala yanayohusiana na sayansi za afya; umahiri katika kusimamia masuala ya taasisi kwa ufanisi na ubora; na uadilifu wa hali ya juu. Bodi itamteua mfanyakazi wa Wakala kuwa Katibu wa Bodi Mtu atakuwa na sifa ya kuteuliwa kuwa Katibu wa Bodi ikiwa mtu huyo ana: angalau shahada ya kwanza katika fani ya sheria kutoka taasisi inyotambuliwa na Serikali au kuwa na sifa ya kuwa katibu wa shirika; na uzoefu wa kazi usiopungua miaka mitatu katika utumishi wa umma; Katibu wa Bodi atawajibika kwa Bodi na: kwa kushauriana na Mwenyekiti, ataandaa ajenda za vikao vya Bodi; atachukua kumbukumbu sahihi za vikao vya Bodi; atatunza taarifa sahihi na zenye kujitosheleza za vikao vya Bodi; atatoa taarifa sahihi za vikao vya Bodi kwa wajumbe; na atafanya kazi nyengine yoyote kama atakavyopangiwa na Bodi. Bodi itakuwa na kazi zifuatazo: kusimamia uendeshaji wa Wakala; kumshauri Waziri kuhusu maendeleo ya sera na mikakati yanayohusiana na huduma zinazotolewa na Wakala; kupitia na kuidhinisha sera, mpango wa biashara na uendeshaji, bajeti, ripoti na taarifa za ukaguzi wa fedha za Wakala; kutoa muongozo wa kimkakati; kuhakikisha utawala bora, sera na utendaji ulio bora upo na unatekelezwa; na kutekeleza kazi nyengine yoyote iliyoainishwa katika Sheria hii. Katibu wa Bodi. Kazi za Bodi. 23, Agosti 2023 GAZETI RASMI LA SERIKALI YA MAPINDUZI YA ZANZIBAR 567 Bodi itakuwa na uwezo wa jumla wa usimamizi unaohusiana na utekelezaji wa kazi za Wakala, na mahsusi itakuwa na uwezo wa: kuanzisha Kanuni za Wafanyakazi na Kanuni za Usimamizi wa Fedha kwa ajili ya Wakala; kuidhinisha muundo wa utumishi wa Wakala; kupendekeza kwa mamlaka husika, mabadiliko yoyote ya mishahara, maposho au vigezo na masharti mengine ya utumishi ya wafanyakazi wa Wakala; kuidhinisha ada, viwango na tozo nyengine zinazohusiana na huduma zinazotolewa na Wakala; kuajiri au kuteuwa wafanyakazi wa Wakala kwa mujibu wa Sheria ya Utumishi wa Umma, Nam. 2 ya 2011; na kuchukua hatua za kinidhamu dhidi ya mfanyakazi yeyote kwa mujibu wa Sheria ya Utumishi wa Umma, Nam. 2 ya Masharti kuhusiana na mwenendo wa Bodi yatakuwa kama ilivyoainishwa katika Jadweli la Sheria hii. Waziri anaweza, kwa amri itakayochapishwa katika Gazeti rasmi, kurekebisha Jadweli chini ya kifungu kidogo cha cha kifungu hiki. Kutakuwa na Mkurugenzi Mkuu wa Wakala ambaye atateuliwa na Rais. Mtu atakuwa na sifa za kuteuliwa kuwa Mkurugenzi Mkuu ikiwa mtu huyo ana: angalau shahada ya kwanza katika fani ya sayansi ya dawa, mnyororo wa ugavi, ununuzi, usimamizi wa biashara au fani nyengine inayolingana na hizo kutoka taasisi yoyote inayotambuliwa na Serikali; uzoefu wa kazi katika fani yoyote iliyoainishwa katika aya kwa kipindi kisichopungua miaka mitano; na uadilifu wa hali ya juu. Mkurugenzi Mkuu atakuwa Afisa Mtendaji Mkuu wa Wakala na atakuwa na wajibu wa kusimamia kazi za kila siku za Wakala. Katika kutekeleza kazi zake, Mkurugenzi Mkuu atakuwa na jukumu la: kuwa na dhamana ya mapato na matumizi ya Wakala; usimamizi mzuri wa fedha na mali za Wakala; utekelezaji wa mpango mkakati, mpango wa biashara na Uwezo wa Bodi. Kazi za Mkurugenzi Mkuu. Mwenendo wa vikao vya Bodi. Uteuzi wa Mkurugenzi Mkuu. 568 GAZETI RASMI LA SERIKALI YA MAPINDUZI YA ZANZIBAR 23, Agosti 2023 mpango wa uendeshaji wa Wakala; kusimamia masuala ya Wakala katika utoaji wa huduma bora na wenye ufanisi; kuwa kama mshauri mkuu wa Serikali katika masuala yote yanayohusiana na ununuzi, utengenezaji, uhifadhi na usambazaji wa dawa kwa ajili ya vituo vya afya vya umma; kuhakikisha matumizi bora ya wafanyakazi na rasilimali nyengine za Wakala; kutunza daftari la kumbukumbu la wapewa huduma wa Wakala; kutekeleza sera za kitaifa zinazohusiana na dawa; na kutekeleza majukumu mengine yoyote kwa madhumuni ya utekelezaji wa masharti ya Sheria hii. Wakala unaweza kuanzisha idara, vitengo na divisheni kama itakavyoona inafaa kwa mujibu wa masharti ya Sheria ya Utumishi wa Umma, Nam. 2 ya 2011. Wakuu wa idara na vitengo watateuliwa na Bodi kutokana na mapendekezo ya Mkurugenzi Mkuu ambao watakuwa ni watu wenye ujuzi unaohusika na uzoefu wa kutosha kufanya kazi katika idara na vitengo vyao husika na watawajibika kwa Mkurugenzi Mkuu. Wakuu wa divisheni watateuliwa na Mkurugenzi Mkuu kulingana na sifa na uzoefu wao na watawajibika kwa wakuu wa idara zao husika. Wakala unaweza, kwa kuzingatia vigezo na masharti, kuajiri wafanyakazi kwa mujibu wa masharti ya Sheria ya Utumishi wa Umma, Nam. 2 ya 2011. SEHEMU YA NNE UNUNUZI, UTENGENEZAJI, UHIFADHI NA USAMBAZAJI WA DAWA Wakala utanunua dawa kwa kufuata masharti ya Sheria ya Ununuzi na Uondoshaji wa Mali za Umma, Nam. 11 ya 2016. Wakala utatengeneza dawa kwa kufuata Miongozo mizuri ya Utengenezaji Dawa iliyowekwa na mamlaka husika. Wakala, katika kutengeneza dawa, utazingatia aina za dawa zinazotumika au zinazohitajika kwa wingi na zenye gharama nafuu. Kutakuwa na Bohari za Dawa ambazo zitamilikiwa na Wakala na zitatumika kwa ajili ya kuhifadhia dawa. Wakala unaweza kuanzisha Bohari nyengine katika eneo jengine lolote endapo itakuwa ni muhimu. Idara, Vitengo na Divisheni za Wakala. Wafanyakazi wa Wakala. Ununuzi wa dawa. Utengenezaji wa dawa. Bohari za Dawa. 23, Agosti 2023 GAZETI RASMI LA SERIKALI YA MAPINDUZI YA ZANZIBAR 569 Wakala utakuwa na wajibu wa kuhifadhi dawa zilizonunuliwa na Wakala, zilizopatikana kwa njia nyengine yoyote au zinazomilikiwa na taasisi za umma au binafsi. Uhifadhi wa dawa utazingatia miongozo kwa ajili ya utunzaji sahihi wa dawa itakayotolewa na Wakala. Wakala utahifadhi dawa katika bohari zake au bohari nyengine zinazotambuliwa na Wakala.  Wakala unaweza kuhifadhi dawa za taasisi binafsi kwa utaratibu maalum na kwa kuzingatia kanuni zitakazotungwa chini ya Sheria hii. Wakala utasambaza dawa kwa mujibu mahitaji ya mpewa huduma. Bila ya kuathiri masharti ya Sheria hii, Wakala unaweza kutumia taasisi yoyote kusambaza dawa. Usambazaji wa dawa kwa mpewa huduma yeyote utafanywa baada ya mpewa huduma kutimiza taratibu kama ilivyoainishwa katika kanuni zilizotungwa chini ya Sheria hii. SEHEMU YA TANO MASHARTI YA FEDHA Fedha na rasilimali za Wakala zitajumuisha: fedha zilizoidhinishwa na Baraza la Wawakilishi; ada au tozo zinazolipwa kwa Wakala kutokana na utoaji wa huduma zake; ruzuku, zawadi, misaada, michango, mikopo, urithi, au uwekezaji halali unaoweza kupokelewa kutoka kwa mtu au taasisi yoyote; na fedha nyengine zozote ambazo zinaweza kupokelewa au kupatikana kisheria na Wakala iwe katika shughuli zake au vyenginevyo. Miamala yote ya fedha ya Wakala itafanywa na kusimamiwa kwa mujibu wa masharti ya Sheria ya Usimamizi wa Fedha za Umma, Nam. 12 ya 2016. Wakala utabakiza asilimia fulani ya fedha zitakazokusanywa kutokana na huduma zinazotolewa na Wakala. Mkurugenzi Mkuu, kwa kila mwaka wa fedha ataandaa na, atawasilisha kwa Bodi kwa ajili ya kujadiliwa na kuidhinisha makadirio ya kina mapato na matumizi ya Wakala kwa mwaka wa fedha unaofuata kwa mujibu wa masharti ya Sheria ya Usimamizi wa Fedha za Umma, Nam. 12 ya 2016. Baada ya makadirio kujadiliwa na kuidhinishwa, bajeti ya Wakala itachukuliwa kuwa ni sehemu ya bajeti ya Wizara. Uhifadhi wa Dawa. Uhifadhi wa dawa za taasisi binafsi. Usambazaji wa dawa. Vyanzo vya fedha za Wakala. Bajeti ya Wakala. 570 GAZETI RASMI LA SERIKALI YA MAPINDUZI YA ZANZIBAR 23, Agosti 2023 Makadirio ya mapato na matumizi ya Wakala yataandaliwa kwa kuzingatia masharti ya Sheria ya Usimamizi wa Fedha za Umma, Nam. 12 ya 2016 na miongozo mengine yoyote kama itakavyotolewa na Serikali kila baada ya muda. Mkurugenzi Mkuu atahakikisha kwamba malipo yote yanayofanywa kwa fedha za Wakala yanafanywa kwa usahihi na yanaidhinishwa ipasavyo na udhibiti wa kutosha utadumishwa juu ya mali na madeni ya Wakala Wakala utafungua akaunti ya benki kwa mujibu wa masharti ya Sheria ya Usimamizi wa Fedha za Umma, Nam. 12 ya 2016 na kuweka fedha zake kwa ajili ya utekelezaji wa kazi zake. Wakala utaweka na kutunza kwa usahihi vitabu vya hesabu ambavyo vinajumuisha kumbukumbu zote za fedha na miamala kwa kila mwaka wa fedha. Hesabu zote za Wakala zitakaguliwa kwa mujibu wa masharti ya Sheria ya Usimamizi wa Fedha za Umma, Nam. 12 ya 2016 na sheria nyengine zozote za fedha zinazohusika. Wakala, kwa mujibu ya Sheria ya Usimamizi wa Fedha za Umma, Nam. 12 ya 2016 utawasilisha kwa Waziri ripoti ya mwaka inayohusiana na mwaka huo itakayojumuisha: nakala ya hesabu za Wakala zilizokaguliwa pamoja na ripoti ya mkaguzi kuhusiana na hesabu hizo; ripoti ya utekelezaji kulingana na shabaha na taarifa nyengine yoyote inayohusiana nayo; ripoti inayohusiana na utendaji wa Wakala kwa kipindi cha mwaka huo wa fedha; na taarifa nyengine yoyote inayohusiana na kazi za Wakala kama Waziri atakavyohitaji. SEHEMU YA SITA MASHARTI MENGINEYO Mpewa huduma atakuwa na jukumu la kuutaarifu Wakala kuhusu usambazaji wa dawa kimakosa uliofanywa na Wakala kwa kuzingatia kanuni zilizotungwa chini ya Sheria hii. Wakala unaweza kuzikusanya dawa zozote kutoka kwa mpewa huduma ikiwa dawa zilizosambazwa: zimezidi kiwango kilichoagizwa; zina dosari; zimesitishwa matumizi yake na mamlaka husika; zimemaliza muda wake wa matumizi; au Usambazaji na ukusanyaji wa dawa kimakosa. Ripoti ya Mwaka ya Wakala. Kufungua akaunti ya Benki Hesabu na ukaguzi. 23, Agosti 2023 GAZETI RASMI LA SERIKALI YA MAPINDUZI YA ZANZIBAR 571 zimesambazwa kimakosa. Wakala unaweza kuangamiza dawa zisizofaa kwa kuzingatia masharti yaliyowekwa katika sheria husika. Kwa kuzingatia Sheria ya Utumishi wa Umma, Nam. 2 ya 2011 au sheria nyengine yoyote inayohusiana na kanuni za maadili, Wakala utaweka Miongozo ya utekelezaji wa kazi kwa maofisa wa Wakala. Wakala utasajili wapewa huduma wote kwa mujibu wa masharti yaliyoainishwa katika Kanuni zilizotungwa chini ya Sheria hii. Kwa kuzingatia masharti ya kifungu kidogo cha cha kifungu hiki, Wakala utaandaa daftari la kumbukumbu maalumu ambalo litajumuisha taarifa zote muhimu za wapewa huduma. Waziri anaweza kutunga kanuni kwa ajili ya utekelezaji bora wa masharti ya Sheria hii. Bila ya kuathiri masharti ya jumla ya kifungu kidogo cha cha kifungu hiki, Waziri anaweza kutunga kanuni kuhusu: uagizaji na upokeaji wa dawa; uhifadhi wa dawa na uwekaji dawa katika ghala ya dawa; usambazaji na ukusanyaji wa dawa; utengenezaji wa dawa; na ada na tozo zinazotokana na huduma zinazotolewa na Wakala. JADWELI MWENENDO WA BODI [Chini ya kifungu cha 14]  Wajumbe wa Bodi, katika kikao chao cha mwanzo, watachagua mjumbe mmoja miongoni mwao kuwa Makamu Mwenyekiti wa Bodi. Isipokuwa mjumbe anayeingia kwa nafasi yake, Mwenyekiti na wajumbe wengine wa Bodi watashika nafasi zao kwa kipindi cha miaka mitatu kutoka tarehe ya uteuzi wao na wanaweza kuteuliwa tena kwa kipindi chengine kimoja tu. Bodi itakutana katika vikao vya kawaida mara moja kila baada ya miezi mitatu na inaweza kukutana katika vikao vya dharura muda wowote inapohitajika kwa ajili ya kutekeleza kazi zake. Vikao vyote vya Bodi vitaendeshwa na Mwenyekiti, ikiwa Uangamizaji wa dawa zisizofaa. Maadili kwa Maafisa wa Wakala. Usajili wa wapewa huduma. Kanuni. Makamu Mwenyekiti. Muda wa wajumbe wa Bodi. vikao vya Bodi. 572 GAZETI RASMI LA SERIKALI YA MAPINDUZI YA ZANZIBAR 23, Agosti 2023 hayupo, Makamu Mwenyekiti ataendesha kikao cha Bodi na endapo Mwenyekiti na Makamu Mwenyekiti hawapo, wajumbe watakaokuwepo watamchagua mjumbe mmoja miongoni mwao kuendesha kikao. Akidi katika vikao vyote vya Bodi itakuwa ni zaidi ya nusu ya idadi ya wajumbe wake. Uamuzi wa Bodi utafanywa kwa makubaliano, ikiwa hakuna makubaliano, uamuzi utafanywa kwa kura na ikitokea kura kuwa sawa, Mwenyekiti atakuwa na kura ya uamuzi. Bila ya kuathiri masharti ya Sheria hii, Bodi itakuwa na uwezo wa kuandaa taratibu zake zenyewe kuhusiana na vikao na utaratibu wa kutekeleza shughuli zake ikijumuisha Kamati za Bodi. Bodi inaweza kumualika mtu yeyote kuhudhuria katika majadiliano yoyote ya vikao vya Bodi kama mtaalamu, lakini mtu aliyealikwa hatakuwa na haki ya kupiga kura. Kumbukumbu za vikao vya Bodi zitathibitishwa na Bodi katika kikao kinachofuata na kusainiwa na Mwenyekiti na Katibu. Mjumbe wa Bodi ambaye ana maslahi ya moja kwa moja au vyenginevyo juu ya jambo linalohusika au linalotakiwa kujadiliwa na Bodi, haraka iwezekanavyo baada kutambua, atabainisha uhalisia wa maslahi yake mwanzoni mwa kikao cha Bodi. Ubainishaji wa maslahi utawekwa katika kumbukumbu za kikao na mjumbe aliyebainisha maslahi: hatahudhuria katika majadiliano ya Bodi katika kufanya uamuzi; au hatamshawishi mjumbe mwengine yeyote katika kufanya uamuzi. Mjumbe atasita kushika nafasi yake ikitokea moja kati ya yafuatayo: amejiuzulu; ikiwa hatahudhuria vikao vitatu mfululizo vya Bodi bila ya kuwa na sababu za msingi; ikiwa atashindwa kutekeleza kazi zake kwa sababu za afya ya kimwili au kiakili; kusitishwa na Waziri kwa kushindwa kutimiza matarajio ya Wakala; ikiwa atasita kuwa mwakilishi wa taasisi iliyompendekeza mjumbe huyo; au kifo. Akidi. Taratibu za vikao. Mjumbe mualikwa. Kumbukumbu za vikao vya Bodi. Kubainisha maslahi. Kusita kuwa mjumbe. Uamuzi wa Bodi. 23, Agosti 2023 GAZETI RASMI LA SERIKALI YA MAPINDUZI YA ZANZIBAR 573 11. Bodi inaweza kuunda kamati kwaajili ya kutekeleza kazi maalum kama itakavyoona inafaa. Bodi inaweza, pale itakapoona inafaa kwa ajili ya utekelezaji bora wa kazi zake, kukasimu baadhi ya kazi zake kwa Kamati ya Bodi. Endapo Bodi itakasimu kazi zake chini ya kifungu kidogo cha cha kifungu hiki, itatoa miongozo kwa maandishi endapo itahitajika ili kuhakikisha utekelezaji mzuri wa kazi hizo. Mwenyekiti na wajumbe wengine wa Bodi watastahiki kulipwa posho kwa mujibu wa Sheria ya Utumishi wa Umma, Nam. 2 ya 2011 na sheria nyengine zinazohusika. MADHUMUNI NA SABABU Madhumuni na sababu ya Mswada huu ni kutunga sheria ambayo itawezesha kuanzishwa kwa Wakala wa Bohari Kuu ya Dawa Zanzibar ili kuimarisha huduma za upatikanaji wa dawa, vifaa tiba na bidhaa nyengine za afya nchini. Wakala utakuwa ni chombo kitakachofanya kazi chini ya Wizara inayohusika na masuala ya afya utakaolenga utekelezaji wa majukumu yake kwa masharti ya Mswada huu na sheria nyengine. Kabla ya kutungwa Mswada huu, mnamo mwaka 2008 Serikali ilitunga Sera ya Dawa iliyopelekea kuanzishwa Idara ya Mfamasia Mkuu wa Serikali ambapo Bohari ya Dawa ilikuwa sehemu ya Idara hiyo. Idara ilipewa, pamoja na mambo mengine, jukumu la usimamizi wa dawa, vifaa tiba na bidhaa nyengine za afya kwa hospitali na vituo vya afya vya umma. Katika kutekeleza majukumu yake, mwaka 2011 Bohari ilipandishwa hadhi kuwa Idara kamili na kupewa jukumu la kupokea, kuhifadhi na kusambaza dawa, vifaa tiba na bidhaa nyengine za afya. Hata hivyo, kumekuwa na changamoto za kufikia malengo ya upatikanaji endelevu wa dawa kutokana na sababu mbali mbali zikiwemo Idara kukosa uwezo wa kisheria wa kufanya manunuzi ya dawa na vifaa tiba, kutokuwa na mamlaka ya kufanya maamuzi ya kiutendaji pamoja na kushindwa kushiriki katika mfumo wa ununuzi wa pamoja (Pooled Bulk Procurement) wa dawa na vifaa tiba kupitia mashirikiano ya kikanda na kimataifa. Katika kutatua changamoto hizo, Mswaada huu unaopendekezwa unaanzisha Wakala utakaokuwa na uwezo wa kununua, kutengeneza, kuhifadhi na kusambaza dawa, vifaa tiba na bidhaa nyengine za afya. Hatua hii itaiwezesha Bohari kufikia malengo ya Serikali ya kuimarisha huduma za afya nchini. Aidha, Wakala unaoanzishwa utakuwa ni chombo cha kisheria cha kuidhinisha mahitaji ya dawa nchini, kuhakiki na kupokea dawa za msaada zinazotolewa na wafadhili wa ndani na nje ya nchi. Kwa hivyo, Serikali iliamua kuanzisha Wakala wa Bohari Kuu ya Dawa Zanzibar ambao utashughulikia upatikanaji endelevu wa dawa, vifaa tiba na bidhaa nyengine za afya nchini pamoja na uimarishaji wa maendeleo Kamati za Bodi. kukasimu kazi za Boi. Posho kwa wajumbe. 574 GAZETI RASMI LA SERIKALI YA MAPINDUZI YA ZANZIBAR 23, Agosti 2023 ya kiuchumi na kujiendesha kibiashara kama ilivyoainishwa kwenye Mswada huu. Mswada huu utapelekea kuanzishwa kwa Wakala utakaojulikana kama Wakala wa Bohari Kuu ya Dawa Zanzibar ambao ni taasisi huru itakayokuwa chini ya Wizara inayohusika na masuala ya afya. Wakala huu utasimamiwa na Bodi ya Wakurugenzi na kuongozwa na Mkurugenzi Mkuu ambaye atakuwa Afisa Mtendaji Mkuu atakayeteuliwa na Rais. Pia, katika Mswada huu kuna idara, vitengo na divisheni ambazo zitaongozwa na mtu atakayeteuliwa kwa mujibu wa masharti ya Mswada huu na sheria zinazohusiana na Utumishi wa Umma. Wakuu wa idara na vitengo watawajibika kwa Mkurugenzi Mkuu katika kutekeleza majukumu yao ya kila siku. Mswada huu wa umegawika katika sehemu sita: Sehemu ya Kwanza: inahusu masharti ya awali na inaweka jina fupi na tarehe ya kuanza kutumika, matumisi na ufafanuzi wa maneno muhimu yaliyotumika katika Sheria. Sehemu ya Pili: inaweka masharti ya uanzishaji wa Wakala, muhuri na nembo ya Wakala, malengo ya Wakala, kazi na uwezo wa Wakala. Sehemu ya Tatu: inahusu Uongozi na Usimamizi, ambapo pamoja na mambo mengine inaeleza kuanzishwa kwa Bodi, kazi na uwezo wa Bodi, mwenendo wa Bodi, uteuzi wa Mkurugenzi Mkuu, kazi na uwezo wa Mkurugenzi Mkuu, Idara, Vitengo na Wafanyakazi wa Wakala. Sehemu ya Nne: inaeleza masharti kuhusu ununuzi, utengenezaji, uhifadhi na usambazaji wa dawa kutoka kwa Wakala. Sehemu ya Tano: inaelezea masharti ya fedha ikiwemo vyanzo vya fedha, bajeti ya Wakala, uwezo wa Wakala katika kubakiza fedha, ufunguaji wa akaunti ya benki ya Wakala, hesabu na ukaguzi na ripoti ya mwaka ya Wakala. Sehemu ya Sita: inaelezea masharti mengineyo ikijumuisha usambazaji usio sahihi na ukusanyaji wa dawa, uangamizaji wa dawa zisizohitajika, usajili wa wapewa huduma na uwezo wa Waziri kutunga Kanuni. Mwisho kuna Jadweli ambalo linaeleza mwenendo wa Bodi. ZANZIBAR (MHE. NASSOR AHMED MAZRUI) 23 Agosti, 2023 WAZIRI WA AFYA ZANZIBAR LIMEPIGWA CHAPA NA WAKALA WA SERIKALI WA UCHAPAJI ZANZIBAR -2023