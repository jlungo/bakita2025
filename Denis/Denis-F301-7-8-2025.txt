 SERIKALI  YA  MAPINDUZI  YA  ZANZIBAR  OFISI  YA  RAIS  NA  MWENYEKITI  WA  BARAZA  LA  MAPINDUZI  HOTUBA  YA  WAZIRI  WA  NCHI,  OFISI  YA  RAIS  NA  MWENYEKITI  WA  BARAZA  LA  MAPINDUZI  MHESHIMIWA  ISSA  HAJI  USSI  GAVU  KUHUSU  MAKADIRIO  YA  MAPATO  NA  MATUMIZI  YA  FEDHA  KWA  MWAKA  WA  FEDHA  /2020  MEI,  2019  Mheshimiwa  Spika,  naomba  kutoa  hoja  kwamba  Baraza  lako  tukufu,  likae  kama  Kamati  kwa  ajili  ya  kupokea,  kujadili,  kuzingatia  na  hatimae  kuidhinisha  Makadirio  ya  Mapato  na  Matumizi  ya  Fedha  ya  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  2019/2020.  Mheshimiwa  Spika,  kila  sifa  njema  anastahiki  Mwenyezi  Mungu  Mtukufu  mwingi  wa  rehema  na  utukufu.  Tunamshukuru  Yeye  kwa  kutujaalia  kukutana  hapa  tukiwa  wazima  na  wenye  afya  njema.  Vile  vile  namshukuru  Mwenyezi  Mungu  kwa  kunipa  nguvu  na  uwezo  wa  kuwasilisha  Hotuba  ya  Makadirio  ya  Mapato  na  Matumizi  ya  Ofisi  ya  Rais  na  Mwenyekiti  wa  Baraza  la  Mapinduzi  kwa  Mwaka  wa  Fedha  2019/2020  kwenye  Baraza  lako  hili  tukufu.  Namuomba  Mwenyezi  Mungu  aendelee  kutuzidishia  siha  njema,  amani  na  utulivu  katika  nchi  yetu.  Mheshimiwa  Spika,  kwa  heshima  naomba  kuchukua  fursa  hii  adhimu  kumpongeza  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  kwa  uongozi  wake  uliojaa  hekima  na  busara.  Juhudi,  umakini  na  umahiri  wake  umeiwezesha  Serikali  ya  Mapinduzi  ya  Zanzibar  kuitekeleza  Ilani  ya  Uchaguzi  Mkuu  ya  CCM  ya  mwaka  2015-2020  kwa  zaidi  ya  asilimia  90.  Utekelezaji  huo  unakwenda  OR-MBLM  sambamba  na  malengo  ya  Dira  ya  Maendeleo  ya  2020  pamoja  na  Mpango  wa  Kukuza  Uchumi  na  Kupunguza  Umasikini  Zanzibar  Awamu  ya  Tatu  (MKUZA  III).  Namuomba  Mwenyezi  Mungu  amzidishie  afya  njema  yeye  na  familia  yake,  ili  aendelee  kuwatumikia  wananchi  wa  Zanzibar  na  kuwaletea  maendeleo  ya  haraka  zaidi.  Mheshimiwa  Spika,  nampongeza  kwa  dhati  Mheshimiwa  Balozi  Seif  Ali  Iddi,  Makamu  wa  Pili  wa  Rais  Zanzibar  kwa  namna  anavyomsaidia  na  kumshauri  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  pamoja  na  Ofisi  yetu  kiujumla  katika  kutekeleza  majukumu  yatu.  Pamoja  na  kuwa  anakabiliwa  na  majukumu  mengi  ya  Kitaifa,  pia  amekuwa  mstari  wa  mbele  katika  kuwatumikia  wananchi  wa  Jimbo  la  Kitope.  Ni  imani  yetu  kuwa  wananchi  wa  Jimbo  hilo  wataendelea  kumpatia  ushirikiano,  ili  aendelee  kutekeleza  majukumu  yake  kwa  ufanisi  zaidi.  Mheshimiwa  Spika,  pongezi  maalum  nazileta  kwako  Mheshimiwa  Zubeir  Ali  Maulid,  Spika  wa  Baraza  la  Wawakilishi  kwa  namna  unavyoliongoza  na  kulisimamia  Baraza  lako  Tukufu.  Kadhalika,  nampongeza  Naibu  Spika  Mheshimiwa  Mgeni  Hassan  Juma  pamoja  na  Mheshimiwa  Mwanaasha  Khamis  Juma  na  Mheshimiwa  Shehe  Hamad  Mattar  Wenyeviti  wa  Baraza  hili  kwa  namna  wanavyokusaidia  katika  kazi  zako  za  Baraza.  OR-MBLM  Mheshimiwa  Spika,  kwa  namna  ya  kipekee  nampongeza  Mwenyekiti  wa  Kamati  ya  Kudumu  ya  Baraza  la  Wawakilishi  ya  Kusimamia  Ofisi  za  Viongozi  Wakuu  wa  Kitaifa,  Mheshimiwa  Panya  Ali  Abdalla  kwanza  kwa  kuchaguliwa  kwake  kuwa  Mwenyekiti  wa  Kamati  hii  na  pili  kwa  uwezo  wake  wa  hali  ya  juu  katika  kusimamia  dhamana  aliyokabidhiwa.  Vile  vile,  nampongeza  Makamu  Mwenyekiti  Mheshimiwa  Ali  Suleiman  Ali     pamoja  na  Waheshimiwa  wajumbe  wote  wa  Kamati  hii.  Ni  imani  yangu  tutaendelea  kushirikiana  nao  katika  kutekeleza  ipasavyo  majukumu  yetu  tuliyokabidhiwa.  Mheshimiwa  Spika,  kwa  dhati  kabisa  natoa  pongezi  kwa  Waheshimiwa  Wenyeviti  wa  Kamati  ya  Bajeti  Mheshimiwa  Mohammed  Said  Mohammed     na  Kamati  ya  Kudhibiti  na  Kuchuguza  Hesabu  za  Serikali  Mheshimiwa  Miraji  Khamis  Mussa     na  Waheshimiwa  Wajumbe  wa  Kamati  hizi  kwa  ushirikiano  mzuri  wa  kikazi  na  ORMBLM.  Mwisho  naomba  kumalizia  pongezi  zangu  kwa  Waheshimiwa  Wajumbe  wote  wa  Baraza  la  Wawakilishi  kwa  michango,  pongezi,  ushauri  na  maelekezo  mazuri  ambayo  kwa  namna  moja  au  nyengine  yamekuwa  yakijenga  na  kutusaidia  katika  kutekeleza  na  kutimiza  majukumu  yetu  ipasavyo.  OR-MBLM  Mheshimiwa  Spika,  nitakuwa  sijatenda  haki  bila  ya  kuwapongeza  wananchi  wa  Zanzibar  kwa  imani  na  upendo  wao  wa  dhati  katika  kumuunga  mkono  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  kwa  juhudi  zake  za  kuiletea  maendeleo  Zanzibar.  Wito  wangu  kwa  wananchi  wote  wa  Zanzibar  waendelee  kumuunga  mkono  na  kushirikiana  nae  kikamilifu  kwa  maslahi  ya  kila  mmoja  wetu.  Mheshimiwa  Spika,  tarehe  30  Aprili,  2019  Serikali  ya  Mapinduzi  ya  Zanzibar  imepata  msiba  kufuatia  kifo  cha  Ndugu  Juma  Ali  Juma,  aliyekuwa  Katibu  Mkuu  wa  Wizara  ya  Biashara  na  Viwanda  kilichotokea  katika  Hospitali  ya  Taifa  ya  Muhimbili,  Dar  es  Salaam.  Ofisi  ya  Rais  na  Mwenyekiti  wa  Baraza  la  Mapinduzi  imepokea  kwa  mshtuko  na  huzuni  taarifa  ya  kifo  hicho.  Marehemu  Juma  Ali  Juma  atakumbukwa  kwa  juhudi,  uadilifu  na  mchango  wake  mkubwa  katika  utekelezaji  wa  majukumu  yake.  ORMBLM  inaungana  na  wanafamilia  katika  kuomboleza  msiba  huu  katika  kipindi  hiki  kigumu.  Namuomba  Mwenyezi  Mungu  ailaze  roho  ya  Marehemu  mahali  pema  Peponi.  Amin.  Mheshimiwa  Spika,  msimu  wa  mvua  tayari  umenza  katika  visiwa  vyetu.  Katika  miongo  ya  hivi  karibuni,  tumeshuhudia  mvua  kuwa  kubwa  zikinyesha  katika  maeneo  yetu  ambazo  husababisha  athari  mbali  mbali  kwa  wananchi.  OR-MBLM  Aidha,  wataalamu  wa  hali  ya  hewa  wametabiri  kuwa  katika  msimu  huu  wa  mvua  kutakuwa  na  mvua  kubwa  ambazo  zitakuwa  za  wastani  au  juu  ya  wastani  kwa  baadhi  ya  maeneo.  Hivyo,  naomba  kutoa  wito  kwa  wananchi  wote  kuchukua  tahadhari  zinazostahiki,  ili  kujiepusha  na  athari  zinazoweza  kujitokeza.  Kwa  upande  mwengine,  nawaomba  wananchi  wazitumie  vizuri  mvua  hizi  kwa  kupanda  miti  na  mazao  mengine  ya  chakula.  Mheshimiwa  Spika,  huu  ni  mwezi  mtukufu  wa  Ramadhani,  Waislamu  wa  hapa  Zanzibar  wanajumuika  na  waislamu  wenzao  kote  duniani  kufunga  mwezi  huu  mtukufu.  Mwezi  huu  huambatana  na  ibada  na  kufanyiana  mambo  mema  kwa  jamii  yetu.  Namuomba  Mwenyezi  Mungu  atujaalie  funga  njema  na  baraka  tele,  ili  atukubalie  funga  zetu  na  atulipe  malipo  mema.  Mheshimiwa  Spika,  baada  ya  maelezo  hayo  ya  utangulizi,  sasa  naomba  uniruhusu  niwasilishe  Utekelezaji  wa  Programu  za  Ofisi  ya  Rais  na  Mwenyekiti  wa  Baraza  la  Mapinduzi  kwa  kipindi  cha  Julai  –  Machi,  2018/2019.  OR-MBLM  UTEKELEZAJI  WA  PROGRAMU  ZA  OFISI  YA  RAIS  NA  MWENYEKITI  WA  BARAZA  LA  MAPINDUZI  KWA  KIPINDI  CHA  JULAI  –  MACHI  2018/2019  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  /2019  imetekeleza  Programu  Kuu  tano  na  Programu  Ndogo  11  chini  ya  Mafungu  mawili  ambayo  ni  Fungu  A01  na  A02.  Programu  Kuu  hizo  ni:  i.  Programu  ya  Kusimamia  Huduma  na  Kuratibu  Shughuli  za  Mheshimiwa  Rais  na  Kuimarisha  Mawasiliano  Ikulu,  ii.  Programu  ya  Kuratibu  Ushirikiano  wa  Kikanda,  Mashirika  ya  Kimataifa  na  Wazanzibari  Wanaoishi  Nje  ya  Nchi,  iii.  Programu  ya  Utumishi  na  Uendeshaji  wa  Ofisi  ya  Rais  na  Mwenyekiti  wa  Baraza  la  Mapinduzi,  iv.  Programu  ya  Usimamizi  wa  Majukumu  ya  Kikatiba  na  Kisheria  ya  Baraza  la  Mapinduzi  na  Kamati  ya  Makatibu  Wakuu,  na  v.  Programu  ya  Utumishi  na  Uendeshaji  wa  Ofisi  ya  Baraza  la  Mapinduzi.  Mheshimiwa  Spika,  Utekelezaji  wa  Programu  hizi,  umezingatia  Mipango  Mikuu  ya  Kitaifa  ikiwemo  Ilani  ya  Uchaguzi  Mkuu  ya  CCM  ya  mwaka  2015  –  ,  Mpango  wa  Kukuza  Uchumi  na  Kupunguza  Umaskini  Zanzibar     pamoja  na  Mpango  Mkakati  wa  Ofisi  ya  Rais  na  Mwenyekiti  wa  Baraza  la  Mapinduzi.  OR-MBLM  UPATIKANAJI  WA  FEDHA  ZA  UTEKELEZAJI  WA  PROGRAMU  Mheshimiwa  Spika,  kwa  mwaka  wa  fedha  /2019,  Ofisi  ya  Rais  na  Mwenyekiti  wa  Baraza  la  Mapinduzi  iliidhinishiwa  jumla  ya  TZS.  milioni  ,   kwa  mafungu  yake  mawili.  Fungu  A01  lilitengewa  jumla  ya  TZS.  milioni  8, .  Kati  ya  hizo  TZS.  milioni  1,   kwa  ajili  ya  mradi  wa  maendeleo  na  TZS.  Milioni  7,   kwa  ajili  ya  kazi  za  kawaida.  Fungu  A02  lilitengewa  jumla  ya  TZS.  milioni  1,   kwa  kazi  za  kawaida.  Hadi  kufikia  mwezi  Machi,  2019  Fungu  A01  liliingiziwa  jumla  ya  TZS.  milioni  5,   sawa  na  asilimia  79  kwa  ajili  ya  matumizi  ya  kawaida  na  TZS.  milioni     sawa  na  asilimia     kwa  ajili  ya  mradi  wa  maendeleo.  Aidha,  fungu  A02  liliingiziwa  TZS.  milioni  1,   sawa  na  asilimia  92  (Kiambatisho  Nam.  1)  kinatoa  ufafanuzi.  MAFANIKIO  YALIYOPATIKANA  KATIKA  UTEKELEZAJI  PROGRAMU  ZA  OFISI  YA  RAIS  NA  MWENYEKITI  WA  BARAZA  LA  MAPINDUZI  KWA  KIPINDI  CHA  JULAI  –  MACHI  2018/2019  Mheshimiwa  Spika,  katika  kipindi  cha  Julai  –  Machi  2018/2019,  Ofisi  ya  Rais  na  Mwenyekiti  wa  Baraza  la  Mapinduzi  ilitekeleza  Programu  zake  kwa  ufanisi  na  kupata  mafanikio  yafuatayo:  OR-MBLM  Programu  ya  Kusimamia  Huduma  na  Kuratibu  Shughuli  za  Mheshimiwa  Rais  na  Kuimarisha  Mawasiliano  Ikulu  Mheshimiwa  Spika,  kwa  mwaka  wa  fedha  /2019,  Programu  hii  iliidhinishiwa  TZS.  milioni  ,   kwa  matumizi  ya  kawaida  na  maendeleo.  Hadi  kufikia  mwezi  Machi,  2019  iliingiziwa  jumla  ya  TZS.  milioni  4,   sawa  na  asilimia  93  kwa  kazi  za  kawaida  na  TZS.  milioni     sawa  na  asilimia     kwa  kazi  za  maendeleo.  Mheshimiwa  Spika,  shughuli  mbali  mbali  katika  Programu  hii  zimeratibiwa  na  kutekelezwa  kwa  ufanisi.  Wananchi  wameweza  kufikiwa  katika  maeneo  yao  kutokana  na  ziara  ambazo  Mheshimiwa  Rais  amezifanya  katika  Wilaya  zote  za  Unguja  na  Pemba.  Vile  vile,  mawasiliano  baina  ya  Ofisi  ya  Rais  na  Mwenyekiti  wa  Baraza  la  Mapinduzi  na  wananchi  yamezidi  kuimarika  kutokana  na  utoaji  wa  haraka  wa  taarifa  kwenye  vyombo  vya  habari  na  mitandao  ya  kijamii.  Mheshimiwa  Spika,  katika  mwaka  wa  fedha  /2019,  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  alifanya  ziara  mbili  nje  ya  nchi  kwa  lengo  la  kuimarisha  uhusiano,  kuongeza  fursa  za  kiuchumi  na  kijamii  pamoja  na  kuitangaza  Zanzibar.  OR-MBLM  Mheshimiwa  Spika,  ziara  ya  mwanzo  ya  Mheshimiwa  Rais  ilifanyika  nchini  Indonesia  tarehe  31  Julai  hadi  6  Agosti,  2018.  Katika  ziara  hio,  Mheshimiwa  Rais  alikutana  mwenyeji  wake  Mheshimiwa  Muhammad  Jusuf  Kalla,  Makamu  wa  Rais  wa  Jamhuri  ya  Indonesia.  Katika  mazungumzo  yao,  viongozi  hao  walikubaliana  kuimarisha  uhusiano  baina  ya  Zanzibar  na  Indonesia  pamoja  na  kuendeleza  Biashara,  Uwekezaji  na  Kilimo  hasa  katika  zao  la  mpunga,  mwani  na  minazi.  Mheshimiwa  Spika,  masuala  mengine  waliyokubaliana  ni  kuendeleza  ushirikiano  katika  Sekta  ya  Uvuvi,  Uwekezaji,  Viwanda  Vidogo  Vidogo  na  vya  Kati,  Elimu,  Afya,  Utalii  (ukiwemo  usafiri  wa  anga),  Utafiti,  Utamaduni  na  uimarishaji  wa  Miundombinu  ya  Bandari  ya  Mafuta  na  Gesi  Asilia.  Mheshimiwa  Makamu  wa  Rais  aliahidi  kwamba  Indonesia  itaisaidia  Zanzibar  vifaa  na  nyenzo  za  uvuvi  pamoja  na  kuiwezesha  kusafirisha  samaki  na  viumbe  vyengine  vya  baharini.  Mheshimiwa  Spika,  akiwa  katika  ziara  ya  Indonesia,  Mheshimiwa  Rais,  vile  vile,  alikutana  na  Uongozi  na  wanachama  wa  Jumuiya  ya  Wafanyabiashara  na  Wenyeviwanda  ya  Indonesia   .  Aliwaelezea  kuhusu  hali  ya  amani  na  utulivu  iliyopo  Zanzibar  na  kuwahamasisha  waje  wawekeze  Zanzibar  ambapo  watafaidika  na  soko  la  ndani,  soko  la  nchi  za  Jumuiya  ya  Afrika  Mashariki  pamoja  na  Jumuiya  ya  Maendeleo  ya  OR-MBLM  Nchi  za  Kusini  mwa  Afrika   .  Katika  ziara  hio,  Zanzibar  ilizitangaza  fursa  za  uwekezaji  zilizopo  nchini  ambazo  ziliwavutia  sana  wawekezaji  wa  Indonesia.  Mheshimiwa  Spika,  vile  vile,  Mheshimiwa  Rais  na  ujumbe  wake  walifanya  mazungumzo  na  Uongozi  wa  Kampuni  ya  Mafuta  na  Gesi  ya  Indonesia  iitwayo  Petamina.  Viongozi  wa  Kampuni  hio  wameonesha  nia  ya  kuja  kuwekeza  Zanzibar  na  mawasiliano  yanaendelezwa.  Kadhalika,  Mheshimiwa  Rais  na  ujumbe  wake  ulifanya  mazungumzo  na  Uongozi  wa  Benki  ya  Exim  ya  Indonesia.  Mheshimiwa  Spika,  katika  mazungumzo  hayo,  ilikubalika  Serikali  ya  Mapinduzi  ya  Zanzibar  iunde  timu  maalum  itakayokwenda  Indonesia  kuendeleza  mazungumzo  na  Benki  hio.  Vile  vile,  ujumbe  wa  Benki  ya  Exim  ulitembelea  Zanzibar  kuona  fursa  zilizopo  kwa  lengo  la  kufanikisha  uwekezaji.  Hatua  hizo  zimeshafanyika  ambapo  Benki  ya  Exim  ya  Indonesia  imo  katika  hatua  za  mwisho  za  kufanya  makubaliano  na  Benki  ya  Afrika,  ili  itoe  mkopo  nafuu  wa  ujenzi  wa  Bandari  ya  Gesi  Asilia  ya  Mangapwani.  Mheshimiwa  Spika,  wakati  akiwa  nchini  Indonesia,  Mheshimiwa  Rais  na  ujumbe  wake  walikutana  na  Uongozi  wa  Mamlaka  ya  Kusimamia  Uwekezaji  ya  Indonesia.  Ujumbe  wa  Zanzibar  ulielezwa  juu  ya  namna  ambavyo  Indonesia  imefanikiwa  katika  OR-MBLM  kuimarisha  mitaji  binafsi  na  kuongeza  ajira  kwa  vijana.  Pande  hizo  mbili  zilikubaliana  kubadilishana  taarifa  juu  ya  fursa  za  uwekezaji  na  kutembeleana.  Uongozi  wa  Mamlaka  ya  Uwekezaji  ya  Indonesia  umeahidi  kuzitangaza  fursa  za  uwekezaji  za  Zanzibar  nchini  Indonesia.  Ujumbe  maalum  wa  Serikali  ya  Indonesia  umezuru  Zanzibar  na  kukutana  na  Viongozi  na  Watendaji  wa  SMZ.  Mheshimiwa  Spika,  katika  uimarishaji  wa  Sekta  ya  uvuvi  na  kilimo  cha  mwani,  ujumbe  wa  Serikali  ya  Mapinduzi  ya  Zanzibar  ulikutana  na  kufanya  mazungumzo  na  viongozi  wa  Indonesia  wanaosimamia  Sekta  ya  uvuvi,  kilimo  na  mwani.  Baada  ya  mazungumzo  baina  ya  pande  hizo  mbili  zilikubaliana  ufanywe  utafiti  utakaowezesha  kujua  wastani  wa  wingi  wa  samaki  katika  bahari  ya  Zanzibar.  Mheshimiwa  Spika,  viongozi  hao,  vile  vile  walikubaliana  kubadilishana  uzoefu  wa  kufanya  doria  na  udhibiti  wa  uvuvi  haramu,  kutoa  mafunzo  kwa  wavuvi  wadogo  wadogo,  kuanzisha  ushirikiano  baina  ya  Kampuni  ya  Uvuvi  ya  Indonesia  na  Kampuni  ya  Uvuvi  ya  Zanzibar     na  kusaini  Hati  ya  Maelewano     baina  pande  mbili  hizo.  Mheshimiwa  Spika,  kadhalika,  Mheshimiwa  Rais  na  ujumbe  wake  walitembelea  Kampuni  ya  kusarifu  Samaki  na  viumbe  wengine  wa  baharini  iitwayo  OR-MBLM  Perikanan  Indonesia,  iliyopo  Jakarta.  Uongozi  wa  Kampuni  hio  umekubali  kuja  Zanzibar  kuisaidia  Kampuni  ya  ZAFICO  katika  kuimarisha  shughuli  za  uvuvi.  Hati  ya  Maelewano     katika  sekta  ya  uvuvi  imewasilishwa  kwa  Mwanasheria  Mkuu  kwa  kupatiwa  muongozo  wa  kisheria.  Mheshimiwa  Spika,  kwa  upande  wa  kilimo  na  mazao  ya  biashara,  Viongozi  wa  Taasisi  za  Kilimo  za  Indonesia  na  Ujumbe  wa  Zanzibar,  walikubaliana  kuwa  na  ushirikiano  katika  utafiti  na  elimu  kwa  wakulima.  Vile  vile,  Indonesia  imeombwa  ianzishe  kiwanda  cha  uwanga  wa  unga  wa  muhogo  kwa  ajili  ya  kutengenezea  mifuko  isiyochafua  mazingira.  Kadhalika,  Mheshimiwa  Rais  na  ujumbe  wake  walikutana  na  uongozi  wa  Kampuni  ya  Samani  Virgin  Coconut  Oil  Industry  ambapo  ilikubalika  mawasiliano  baina  ya  pande  mbili  hizo  yaendelezwe.  Hivi  sasa  Serikali  imo  katika  hatua  za  mwisho  za  kukamilisha  kutia  saini  Hati  ya  Maelewano  na  Indonesia.  Mheshimiwa  Spika,  kwa  upande  wa  uimarishaji  wa  Sekta  ya  Kilimo  na  Mazao  ya  Biashara,  Mheshimiwa  Rais  na  ujumbe  wake  walikutana  na  kufanya  mazungumzo  na  Meya  wa  Jimbo  la  Galantano,  Profesa  Nelson  Pomalingo  ambae  ni  Mtaalamu  wa  Kilimo  na  Minazi.  Katika  mazungumzo  yao,  walikubaliana  kushirikiana  katika  kudhibiti  maradhi  ya  minazi  na  kufanya  utafiti  wa  zao  hilo.  Ujumbe  wa  Zanzibar,  vile  vile  OR-MBLM  ulitembelea  kiwanda  cha  kusarifu  zao  la  mwani  kiitwacho  PT  Agar  Swallow.  Mheshimiwa  Spika,  Uongozi  wa  kiwanda  hicho  umekubali  kushirikiana  na  Zanzibar  katika  kuliendeleza  zao  la  mwani.  Kadhalika,  ujumbe  wa  Zanzibar  ulitembelea  kiwanda  cha  kusindika  majani  ya  mimea,  ikiwemo  majani  makavu  ya  mikarafuu  kwa  ajili  ya  kutoa  mafuta  ya  viungo.  Uongozi  wa  kiwanda  hicho  ulikubali  kuja  Zanzibar  kwa  ajili  ya  kuwekeza  na  kushirikiana  na  wakulima  katika  utengenezaji  wa  mafuta  ya  viungo.  Uongozi  wa  kampuni  hio  umeshafika  Zanzibar  mara  kadhaa  ambapo  hatua  za  uingiaji  wa  makubaliano  ya  ubia  na  ZSTC  zinaendelea  vizuri  na  uzalishaji  wa  majaribio  utaanza  mwaka  2019.  Mheshimiwa  Spika,  kwa  upande  wa  utalii,  Mheshimiwa  Dk.  Ali  Mohamed  Shein  alikutana  na  kufanya  mazungumzo  na  Mkurugenzi  Mkuu  wa  Kampuni  ya  Maendeleo  ya  Utalii     wa  Indonesia  pamoja  na  kutembelea  Chuo  cha  Utalii  kilichopo  Bali.  Chuo  hicho  kinatoa  Shahada  na  Stashahada  katika  nyanja  za  utalii  na  ukarimu.  Makubaliano  yaliyofikiwa  ni  kwamba  Chuo  Kikuu  hicho  kiko  tayari  kutoa  mafunzo  kwa  Wazanzibari  katika  nyanja  ya  utalii,  kufanya  ziara  za  kubadilishana  utalaamu  na  kuandaa  mkakati  wa  pamoja  utakaowafanya  watalii  watumie  muda  zaidi  wanapotembelea  Zanzibar.  OR-MBLM  Mheshimiwa  Spika,  aidha,  Viongozi  hao  wawili  walikubaliana  kuandaa  programu  ya  mafunzo  ya  utalii  ya  pamoja  baina  ya  Zanzibar  na  Indonesia.  Kadhalika,  kuanzisha  ushirikiano  baina  ya  Chuo  cha  Utalii  cha  Bali  na  Chuo  Kikuu  cha  Taifa  cha  Zanzibar   .  Kampuni  ya  Utalii  ya  Indonesia  imekubali  kuitembelea  Zanzibar  kuja  kuona  uwezekano  wa  kujenga  hoteli.  Hatua  za  ukamilishaji  wa  Hati  ya  Maelewano  baina  ya  Zanzibar  na  Indonesia  katika  Sekta  ya  Utalii  zimeshachukuliwa  na  matayarisho  yanaendelea.  Mheshimiwa  Spika,  kwa  jumla,  ziara  rasmi  ya  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  nchini  Indonesia  ilikuwa  ni  ya  mafanikio  na  imezidi  kufungua  milango  ya  ushirikiano  baina  ya  nchi  hizi  mbili.  Viongozi  wa  sekta  mbali  mbali  yakiwemo  mashirika  ya  Serikali  ya  Mapinduzi  ya  Zanzibar  pamoja  na  viongozi  wa  Taasisi  za  umma  na  makampuni  ya  Indonesia,  wameanza  utaratibu  wa  kutembeleana,  kubadilishana  mawazo  na  kutekeleza  mipango  ya  kuimarisha  sekta  za  huduma,  fedha,  miundombinu,  kilimo,  biashara  na  viwanda.  Mheshimiwa  Spika,  Rais  wa  Zanzibar  na  Mwenyekiti  wa  Baraza  la  Mapinduzi  Mheshimiwa  Dk.  Ali  Mohamed  Shein,  alifanya  ziara  nyengine  nchini  Kenya  kuanzia  tarehe  25  hadi  28  Novemba,  Katika  ziara  hio,  Mheshimiwa  Rais  OR-MBLM  alimuwakilisha  Mheshimiwa  Dkt.  John  Pombe  Joseph  Magufuli,  Rais  wa  Jamhuri  ya  Muungano  wa  Tanzania  katika  Mkutano  wa  Kimataifa  wa  Uchumi  Endelevu  wa  Bahari,  uliofanyika  Nairobi.  Mheshimiwa  Spika,  katika  Mkutano  huo,  Mheshimiwa  Rais  alitoa  tamko  la  Jamhuri  ya  Muungano  wa  Tanzania.  Tamko  hilo,  lilitilia  mkazo  kwa  Mataifa  Duniani  kuitumia  vizuri  rasilimali  ya  bahari,  mito  na  maziwa  pamoja  na  rasilimali  nyenginezo  zilizomo  humo  katika  kuleta  mageuzi  ya  kiuchumi.  Kadhalika,  tamko  hilo,  limezingatia  mabadiliko  ya  tabia  nchi  yanayotoa  changamoto  zinazosababisha  upungufu  wa  wingi  wa  samaki  katika  bahari,  mito  na  maziwa  pamoja  na  ongezeko  la  bidhaa  za  plastiki  baharini  na  maeneo  mengine  ya  maji.  Mheshimiwa  Spika,  vile  vile,  katika  tamko  hilo,  imeelezwa  kwamba  juhudi  za  pamoja  zinahitajika  Kitaifa  na  Kimataifa  katika  kukabiliana  na  changamoto  zilizopo.  Aidha,  tamko  limesisitiza  haja  ya  kuendeleza  ajenda  na  mipango  ya  kuimarisha  uchumi  wa  bahari  maarufu  kwa  jina  la  “Blue  Economy”.  Mheshimiwa  Spika,  akiwa  nchini  Kenya,  Mheshimwa  Rais  alifanya  mazungumzo  na  Mheshimiwa  Uhuru  Muigai  Jomo  Kenyatta,  Rais  wa  Jamhuri  ya  Kenya  ambapo  walikubaliana  kuendeleza  uhusiano  wa  kindugu  na  kihistoria  OR-MBLM  wa  nchi  hizi  mbili.  Kadhalika,  viongozi  hao  walikubaliana  kuwa  wataalamu  wa  nchi  hizi  kutembeleana  na  kubadilishana  utaalamu  katika  Sekta  ya  Uvuvi  wa  Bahari  Kuu  na  udhibiti  wa  uvuvi  haramu.  Mheshimiwa  Spika,  kwa  upande  wa  uimarishaji  wa  Sekta  ya  Utalii,  viongozi  hao  wamekubaliana  paanzishwe  safari  za  ndege  za  Shirika  la  Ndege  la  Kenya,  za  moja  kwa  moja,  baina  ya  Mombasa  na  Zanzibar.  Vile  vile,  viongozi  hao  wamekubaliana  kuwa  safari  za  meli  ya  MV  Mapinduzi  II  ziimarishwe  na  ziendelezwe  baina  ya  Zanzibar  na  Mombasa.  Mheshimiwa  Spika,  alipokuwa  ziarani  nchini  Kenya,  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  alifanya  mazungumzo  na  viongozi  wa  Jumuiya  ya  Kaunti  za  Ukanda  wa  Pwani  ya  Kenya.  Kaunti  hizo  ni  Mombasa,  Kwale,  Kilifi,  Tana  River,  Lamu  na  Taita  Taveta.  Mazungumzo  yao  yalihusu  kuimarisha  misingi  ya  ujirani  mwema  hasa  kwa  kuzingatia  asili  ya  watu  wa  mwambao.  Mheshimiwa  Spika,  masuala  mengine  yaliyozungumzwa  ni  kuanzishwa  kwa  ziara  za  Magavana  wa  Kaunti  za  Pwani  ya  Kenya  na  Wakuu  wa  Mikoa  na  Viongozi  wa  ngazi  mbali  mbali  kutoka  Zanzibar.  Vile  vile,  walikubaliana  kuwa  ziara  hizo  za  viongozi  zilenge  katika  kuimarisha  sekta  ya  utalii  kwa  kuvishirikisha  vyuo  vikuu.  Kadhalika,  OR-MBLM  walizungumzia  haja  ya  kuwaondolea  usumbufu  wavuvi  wadogo  wadogo  wa  maeneo  yetu  pamoja  na  kuliimarisha  zao  la  mwani.  Mheshimiwa  Spika,  viongozi  wengine  ambao  Mheshimiwa  Rais  alikutana  nao  ni  Rais  wa  Sychelles;  Mheshimiwa  Danny  Faure.  Katika  mazungumzo  yao,  walikubaliana  kuimarisha  ushirikiano  baina  ya  nchi  hizi  mbili.  Vile  vile,  katika  kukuza  biashara  na  utalii  walikubaliana  kuanzisha  safari  za  ndege  za  moja  kwa  moja  kati  ya  Zanzibar  na  Sychelles  kupitia  Shirika  la  Ndege  la  Sychelles   .  Mheshimiwa  Spika,  ziara  ya  Mheshimiwa  Rais  nchini  Kenya,  pia,  ilimuwezesha  kukutana  na  Kaimu  Mkurugenzi  Mtendaji  wa  Shirika  la  Umoja  wa  Mataifa  linaloshughulikia  masuala  ya  mazingira   ,  Dk.  Joyce  Msuya.  Miongoni  mwa  mambo  yaliyozungumzwa  na  kuafikiwa  ni  Shirika  hilo  kuendelea  kufanya  kazi  kwa  karibu  na  Serikali  ya  Mapinduzi  ya  Zanzibar  katika  mambo  yanayohusu  mazingira.  Kadhalika,  Shirika  la  UNEP  liliahidi  kusaidia  kufundisha  wataalamu  wa  mazingira  wanaohitajika  katika  Sekta  ya  Mafuta  na  Gesi  na  masuala  yote  muhimu  kwa  uchumi  na  maendeleo  ya  Zanzibar.  Mheshimiwa  Spika,  katika  shughuli  zake  za  kikazi  za  ndani  ya  nchi,  kwa  mara  nyengine  Mheshimiwa  Rais  alikuwa  mgeni  rasmi  katika  hafla  ya  ufunguzi  OR-MBLM  wa  Kongamano  la  Diaspora  lililofanyika  katika  Viwanja  vya  Tibirinzi  Pemba  tarehe  18  na  19  Agosti,  2018.  Katika  hotuba  yake,  aliendelea  kuwakumbusha  na  kuwataka  Wanadiaspora  kuendeleza  uzalendo  na  mapenzi  ya  nchi  yao  kwa  kuhakikisha  kwamba  wanashiriki  kikamilifu  katika  utekelezaji  wa  mipango  ya  maendeleo  ya  Zanzibar  na  Jamhuri  ya  Muungano  wa  Tanzania  kwa  jumla,  ikiwemo  kuwekeza  nyumbani.  Mheshimiwa  Spika,  kwa  upande  wa  ziara  za  ndani,  katika  mwaka  wa  fedha  2018/2019,  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  alifanya  ziara  katika  Wilaya  11  za  Unguja  na  Pemba.  Katika  ziara  hizo,  alizindua  na  kuweka  mawe  ya  msingi  katika  miradi  mbali  mbali  ya  maendeleo  pamoja  na  kuzungumza  na  viongozi  na  wananchi.  Mheshimiwa  Spika,  katika  Wilaya  ya  Mjini,  Mheshimiwa  Rais  aliweka  jiwe  la  msingi  la  Mradi  wa  ujenzi  wa  tangi  la  maji  safi  na  salama  liliopo  Kilimani  (Mnara  wa  Mbao)  na  Saateni.  Miradi  hio  kwa  pamoja  ina  thamani  ya  USD$  milioni  24  zikiwemo  USD$  milioni  3  zilizotolewa  na  Serikali  ya  Mapinduzi  ya  Zanzibar.  Kukamilika  kwa  miradi  hio,  kutapunguza  kwa  kiasi  kikubwa  tatizo  la  upungufu  wa  huduma  za  maji  safi  na  salama  katika  shehia  27  za  Mkoa  wa  Mjini  Magharibi.  OR-MBLM  Mheshimiwa  Spika,  katika  Wilaya  ya  Magharibi  ‘A’,  Mheshimiwa  Rais  aliweka  jiwe  la  msingi  katika  kituo  cha  afya  cha  Kianga  ambacho  kimejengwa  kwa  udhamini  wa  Mfuko  wa  Maendeleo  ya  Jamii   .  Hivi  sasa,  kituo  hicho,  kiko  katika  hatua  za  mwisho  za  kukamilika,  ili  kiweze  kutumika  na  kuwaondolea  usumbufu  wananchi  wa  kufuata  huduma  za  Afya  katika  maeneo  ya  mbali.  Mheshimiwa  Spika,  vile  vile,  akiwa  katika  Wilaya  hio,  alitembelea  shughuli  za  wajasiriamali  wanaojishughulisha  na  uanikaji  wa  dagaa  katika  eneo  la  Kihinani.  Katika  eneo  hilo,  aliweka  jiwe  la  msingi  la  jengo  la  wajasiriamali  hao.  Mheshimiwa  Rais,  aliwahakikishia  wajasiriamali  hao,  kwamba  Serikali  iko  pamoja  nao  katika  juhudi  zao  za  kujiajiri  wenyewe.  Mheshimiwa  Spika,  katika  Wilaya  ya  Magharibi  ‘B’,  Mheshimiwa  Rais  aliweka  jiwe  la  msingi  katika  Skuli  ya  msingi  ya  Kwarara  inayojengwa  kwa  msaada  wa  majirani  wema  NGO  ya  Jamhuri  ya  Korea  Kusini.  Kukamilika  kwa  ujenzi  wa  skuli  hio,  kutaondosha  tatizo  la  msongamano  wa  wanafunzi  katika  skuli  za  karibu  na  eneo  hilo.  Vile  vile,  katika  Wilaya  hio,  Mheshimiwa  Rais  aliweka  jiwe  la  msingi  la  kituo  cha  afya  cha  Magirisi  katika  Jimbo  la  Kijitoupele.  Baada  ya  kukamilika,  Kituo  hicho  kilichoanza  kujengwa  kwa  nguvu  za  wananchi,  kitatumiwa  na  wananchi  wa  eneo  hilo  na  maeneo  ya  jirani  kwa  ajili  ya  kupata  huduma  za  msingi  za  afya.  OR-MBLM  Mheshimiwa  Spika,  katika  ziara  yake  ya  Wilaya  ya  Kaskazini  ‘B’,  Mheshimiwa  Rais  alitembelea  maeneo  yanayochimbwa  mchanga  ya  Pangatupu,  Chechele  na  Kiombamvua.  Katika  maelezo  yake,  Mheshimiwa  Rais  alieleza  kusikitishwa  kwake  na  hali  ya  kumalizika  mchanga  kwenye  machimbo  hayo  na  uharibifu  mkubwa  wa  mazingira  iliyotokana  na  uchimbaji  wa  mchanga  usiozingatia  sheria.  Aliagiza  iundwe  Kamati  Maalum  ya  kusimamia  utekelezaji  wa  maelekezo  ya  shughuli  za  uchimbaji  wa  mchanga.  Mheshimiwa  Spika,  katika  Wilaya  ya  Kaskazini  A,  Mheshimiwa  Rais  aliweka  jiwe  la  msingi  la  Skuli  ya  Sekondari  ya  Kijini  inayojengwa  kwa  ushirikiano  wa  wananchi  na  wawekezaji  &  Beyond  Mnemba  Island  Logde  na  African  Foundation.  Katika  hotuba  yake,  aliwapongeza  wawekezaji  kwa  michango  yao  katika  kuimarisha  huduma  za  jamii.  Vile  vile,  aliwataka  wananchi  kuendeleza  juhudi  za  kilimo  cha  mwani  kwa  vile  Serikali  imeandaa  mipango  madhubuti  ya  kuliimarisha  zao  hilo.  Mheshimiwa  Spika,  katika  Wilaya  ya  Kati,  Mheshimiwa  Rais  aliweka  jiwe  la  msingi  katika  Skuli  ya  msingi  ya  Ng’ambwa  inayojengwa  kwa  nguvu  za  wananchi.  Akizungumza  na  wananchi,  Mheshimiwa  Rais  aliitaka  Wizara  ya  Ardhi,  Nyumba,  Maji  na  Nishati  isimamie  matengenezo  ya  tangi  la  maji  la  Unguja  Ukuu,  ili  huduma  za  maji  safi  na  salama  ziweze  kuwafikia  wananchi  wa  Uzi  na  Ng’ambwa.  OR-MBLM  Mheshimiwa  Spika,  kadhalika,  Mheshimiwa  Rais  aliiagiza  Wizara  ya  Ujenzi,  Mawasiliano  na  Usafirishaji  kusimamia  ujenzi  wa  barabara  kutoka  Unguja  Ukuu  Kaepwani  hadi  Kisiwa  cha  Uzi  pamoja  na  kufikiria  mpango  ya  ujenzi  wa  daraja  litakalounganisha  Kisiwa  hicho  na  sehemu  ya  Unguja  Ukuu.  Mheshimiwa  Spika,  katika  Wilaya  ya  Kusini  Unguja,  Mheshimiwa  Rais  aliwataka  Viongozi  na  wananchi  wa  Wilaya  hio,  kuacha  kujihusisha  na  migogoro  ya  ardhi  na  kwamba  ile  iliyopo  ishughulikiwe.  Vile  vile,  alihimiza  hali  ya  usalama  wa  raia  na  mali  zao  iimarishwe  pamoja  na  vitendo  vya  udhalilishaji  wa  kijinsia  vidhibitiwe  ipasavyo.  Mheshimiwa  Spika,  katika  Wilaya  ya  Mkoani,  Mheshimiwa  Rais  aliweka  jiwe  la  msingi  la  barabara  ya  Mkanyageni  –  Kangani.  Ujenzi  wa  barabara  hio,  ni  muhimu  katika  kufanikisha  usafiri  wa  wananchi  na  usafirishaji  wa  mazao  mbali  mbali  ikiwemo  zao  la  karafuu  linalopatikana  kwa  wingi  katika  maeneo  hayo.  Aidha,  Mheshimiwa  Rais  alifungua  Skuli  ya  Sekondari  ya  Michenzani,  Mkoani  ikiwa  ni  miongoni  mwa  jitihada  za  Serikali  ya  Mapinduzi  ya  Zanzibar  za  kuimarisha  elimu  ya  Sekondari.  Mheshimiwa  Spika,  katika  Wilaya  ya  Chake  Chake,  Mheshimiwa  Rais  alifungua  barabara  ya  Kuyuni  –  Ngomeni.  Vile  vile,  Mheshimiwa  Rais  alifungua  Kituo  cha  afya  cha  kisasa  cha  Ngomeni  OR-MBLM  ikiwa  ni  Kituo  cha  kwanza  katika  eneo  hilo.  Ujenzi  wa  Kituo  hicho,  ni  utekelezaji  wa  ahadi  alioitoa  Mheshimiwa  Rais  ya  kujenga  Kituo  cha  afya  katika  eneo  hilo.  Mheshimiwa  Spika,  katika  Wilaya  ya  Wete,  Mheshimiwa  Rais,  aliweka  jiwe  la  msingi  la  Skuli  ya  msingi  ya  Bopwe  na  aliifungua  Skuli  ya  Sekondari  ya  Mchangamdogo.  Katika  hotuba  yake,  alisisitiza  juu  ya  haja  ya  kuongeza  idadi  ya  madarasa,  ili  kupunguza  msongamano  wa  wanafunzi  madarasani.  Miradi  hio  yote  ya  sekta  ya  elimu,  inakwenda  sambamba  na  dhamira  ya  Serikali  ya  Mapinduzi  ya  Zanzibar  katika  kuimarisha  mazingira  bora  ya  elimu.  Mheshimiwa  Spika,  kwenye  Wilaya  ya  Micheweni,  Mheshimiwa  Rais  alikagua  maeneo  ya  yanayochimbwa  mchanga  ya  Finya  Selem  na  Shumba  Viamboni,  ili  kuona  hali  halisi  ya  maeneo  hayo  ya  kuchimbwa  mchanga  kwa  upande  wa  Pemba.  Katika  nasaha  zake,  Mheshimiwa  Rais  alisisitiza  kuwa  utaratibu  wa  uchimbaji  wa  mchanga  uzingatiwe  na  kusimamiwa  vizuri  na  taasisi  zinazohusika.  Mheshimiwa  Spika,  vile  vile,  Mheshimiwa  Rais  alisisitiza  kuchukua  hatua  za  haraka  za  kuyaimarisha  maeneo  yanayochimbwa  mchanga  kwa  upandaji  wa  miti  na  utunzaji  wa  mazingira.  Kadhalika,  Mheshimiwa  Rais  alilizindua  jengo  la  OR-MBLM  mikutano  la  Halmashauri  ya  Wilaya  ya  Micheweni.  Alisistiza  kwamba  jengo  hilo  litunzwe  na  litumike  vizuri  kwa  utoaji  wa  huduma  za  wananchi  na  shughuli  mbali  mbali  za  kijamii  zilizokusudiwa.  Mheshimiwa  Spika,  kwa  jumla,  Mheshimiwa  Rais  kwenye  hotuba  zake  za  majumuisho  alizozitoa  katika  kila  Wilaya,  aliwahimiza  wananchi  waendelee  kushirikiana  na  Serikali  katika  utekelezaji  wa  miradi  ya  maendeleo.  Kadhalika,  alisisitiza  haja  ya  kuimairisha  umoja,  amani  na  mshikamano  na  kuongeza  kasi  ya  kuipatia  ufumbuzi  migogoro  ya  ardhi  na  kuizuia  mipya  isitokee.  Mheshimiwa  Spika,  vile  vile,  Mheshimiwa  Rais  aliwataka  Waheshimiwa  Wabunge,  Wawakilishi  na  viongozi  mbali  mbali  kuwa  karibu  na  wananchi  kwa  kuwapa  taarifa  juu  ya  utekelezaji  wa  mipango  ya  maendeleo.  Kadhalika,  aliwahimiza  viongozi  hao  kujitathmini  juu  ya  utekelezaji  wa  ahadi  walizotoa  wakati  wa  kampeni  na  kuzingatia  kwamba  muda  wa  Uchaguzi  Mkuu  unakaribia  na  wananchi  watawapima  kwa  utelelezaji  wa  ahadi  walizozitoa.  Mheshimiwa  Spika,  Mheshimiwa  Rais  kwa  wakati  tofuati,  alikuwa  Mgeni  Rasmi  katika  mahafali  ya  Chuo  Kikuu  cha  Taifa  Zanzibar,   ,  Chuo  Kikuu  cha  Zanzibar     na  Chuo  Kikuu  cha  Abdulrahman  Al-Sumait  kiliopo  Chukwani.  Katika  hotuba  zake  kwenye  mahafali  hizo,  alisisitiza  umuhimu  wa  OR-MBLM  Vyuo  vikuu  kutoa  elimu  inayokwenda  sambamba  na  mipango  ya  maendeleo  ya  nchi,  mahitaji  ya  soko  la  ajira  pamoja  na  kutoa  wahitimu  wenye  uwezo  wa  kujiajiri  wenyewe.  Kadhalika,  alihimiza  umuhimu  wa  Vyuo  Vikuu  kuongeza  juhudi  katika  kufanya  tafiti  ikiwa  ni  nyenzo  muhimu  ya  kutatua  changamoto  zinazoikabili  jamii.  Mheshimiwa  Spika,  vile  vile,  Mheshimiwa  Rais  aliwaalika  Ikulu  wanafunzi  waliofanya  vizuri  katika  mitihani  ya  Taifa  ya  kidato  cha  nne  na  cha  sita  iliyopita.  Aliwaandalia  wanafunzi  hao  hafla  maalum  ya  kuwapongeza.  Katika  hotuba  yake,  Mheshimiwa  Rais  aliwahimiza  wanafunzi  hao  kuongeza  bidii  katika  masomo  yao,  ili  waendelee  kufanya  vizuri  zaidi  katika  ngazi  za  masomo  zinazofuata.  Vile  vile,  aliahidi  kuongeza  fursa  za  udhamini  za  Serikali  kwa  wanafunzi  wa  kidato  cha  sita  wanaofanya  vizuri,  kutoka  nafasi  15  hadi  30,  hatua  ambayo  tayari  imeshachukuliwa.  Mheshimiwa  Spika,  tarehe  28  Agosti  2018,  Mheshimiwa  Rais,  alizindua  programu  ya  pamoja  baina  ya  Serikali  ya  Mapinduzi  ya  Zanzibar  inayoendeshwa  na  Mashirika  ya  Umoja  wa  Mataifa.  Katika  uzinduzi  huo,  alitoa  shukrani  kwa  Umoja  wa  Mataifa  kwa  kuiunga  mkono  Serikali  ya  Mapinduzi  ya  Zanzibar  katika  utekelezaji  wa  mipango  ya  maendeleo.  Aidha,  Mheshimiwa  Rais  alieleza  kwamba  Serikali  ya  Mapinduzi  ya  Zanzibar  inathamini  sana  mashirikiano  na  OR-MBLM  misaada  inayoipata  kutoka  Umoja  wa  Mataifa  katika  kuendeleza  sekta  ya  elimu,  afya,  utawala  bora  na  mapambano  dhidi  ya  udhalilishaji.  Vile  vile,  Mheshimiwa  Rais  aliahidi  kwamba  Serikali  ya  Mapinduzi  ya  Zanzibar  itaimarisha  na  itaendeleza  ushirikiano  mzuri  na  Umoja  wa  Mataifa.  Mheshimiwa  Spika,  tarehe  11  Oktoba,  2018,  Mheshimiwa  Rais  alifungua  maonesho  ya  siku  ya  Chakula  Duniani  yaliyofanyika  katika  kijiji  cha  Chamanangwe  Pemba  na  kuwasihi  vijana  wazitumie  vilivyo  fursa  za  ajira  zilizopo  katika  sekta  ya  kilimo,  ufugaji  na  uvuvi  katika  kukabiliana  na  changamoto  za  uhaba  wa  ajira  Serikalini.  Alieleza  kwamba  Serikali  imeandaa  mazingira  mazuri  ya  kuwasaidia  vijana  kwa  kuwapatia  mafunzo  na  mitaji  ya  kuendeshea  shughuli  za  kilimo  kupitia  Mfuko  wa  Uwezeshaji.  Mheshimiwa  Spika,  katika  suala  la  kuimarisha  utalii,  Mheshimiwa  Rais  alishiriki  katika  maonesho  ya  utalii  yaliyofanyika  tarehe  17  Oktoba,  2018,  Mtoni,  katika  Hoteli  Verde.  Maonesho  hayo  yamesaidia  kuitangaza  Zanzibar  duniani  kote  kwa  kiasi  kikubwa.  Wawekezaji  walioshiriki  katika  maonesho  hayo,  walielezwa  juu  ya  uwekezaji  unaohitajika  hapa  Zanzibar  na  kuyaelewa  mazingira  halisi  ya  visiwa  vya  Unguja  na  Pemba.  Mheshimiwa  Rais  alisema  kwamba  Serikali  ya  Mapinduzi  ya  Zanzibar  itahakikisha  kuwa  sekta  ya  utalii  inainufaisha  jamii  yote  kwa  jumla  ikiwa  OR-MBLM  ni  miongoni  mwa  utekelezaji  wa  mfumo  wa  utalii  kwa  wote.  Mheshimiwa  Spika,  tarehe  23  Oktoba,  2018  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  pamoja  na  Sheikh  Saud  bin  Saqr  Al  Qasimi;  Mtawala  wa  Ras  Al  Khaimah  walishuhudia  utiaji  wa  saini  Mkataba  wa  Mgawanyo  wa  Uzalishaji  wa  Mafuta  na  Gesi  Asilia,  Ikulu  Zanzibar.  Mheshimiwa  Spika,  katika  hafla  hio,  Mheshimiwa  Rais  alisema  kuwa  suala  la  utafutaji  wa  mafuta  na  gesi  asilia  ni  jambo  linalohusu  maendeleo  ya  Zanzibar  na  kamwe  halitakiwi  kuleta  mfarakano  katika  jamii  yetu,  badala  yake  linatakiwa  lituunganishe.  Aliwataka  wananchi  wajiepushe  na  watu  wachache  ambao  wameamua  kulitumia  jambo  hili  kuwa  ajenda  ya  kuwagawa  watu  jambo  ambalo  ni  kinyume  na  malengo  ya  Serikali.  Mheshimiwa  Spika,  vile  vile,  Mheshimiwa  Rais  alieleza  kwamba,  malengo  ya  Serikali  ni  kuhakikisha  kuwa  faida  zitakazopatikana  kutokana  na  rasilimali  ya  mafuta  na  gesi  asilia  zinachangia  katika  ukuaji  wa  uchumi  na  kuwanufaisha  wananchi  wote.  Mheshimiwa  Rais  aliendelea  kusema  kuwa  uzalishaji  wa  mafuta  na  gesi  utapelekea  kuimarika  kwa  uchumi  wetu  na  kunawiri  kwa  hali  ya  nchi  yetu  na  maisha  ya  watu  wake.  Kadhalika,  alisisitiza  kwamba  litakuwa  ni  jukumu  la  Serikali  ya  OR-MBLM  Mapinduzi  ya  Zanzibar  kuwapa  taarifa  wananchi  zinazohusu  masuala  yote  ya  mafuta  na  gesi  asilia  hapa  Zanzibar.  Taarifa  hizo,  zitatolewa  na  Waziri  anaeshughulikia  mambo  ya  nishati  au  wasaidizi  wake  na  si  mtu  mwengine  yoyote.  Mheshimiwa  Spika,  katika  risala  ya  kuukaribisha  mwaka  mpya  wa  2019,  Mheshimiwa  Rais  aliwahimiza  Viongozi  wajitathmini  katika  utekelezaji  wa  ahadi  walizozitoa  wakati  wa  uchaguzi  mkuu  na  watekeleze  majukumu  yao  wakitambua  kwamba  muda  wa  uchaguzi  Mkuu  wa  mwaka  2020  unakaribia.  Mheshimiwa  Rais  aliwaelezea  Viongozi  na  wananchi  kwamba  yamepatikana  maendeleo  makubwa  kupitia  utekelezaji  wa  Ilani  ya  Uchaguzi  Mkuu  ya  CCM  ya  mwaka  2015-2020.  Mheshimiwa  Rais  alihimiza  wananchi  washirikiane  katika  shughuli  mbali  mbali  za  kiuchumi  na  maendeleo  ya  jamii  na  kuhimiza  mshikamano.  Mheshimiwa  Spika,  katika  maadhimisho  ya  Sherehe  za  Miaka  55  ya  Mapinduzi  Matukufu  ya  Zanzibar,  Mheshimiwa  Rais  aliweka  jiwe  la  msingi  la  jengo  la  Wizara  ya  Ardhi,  Nyumba,  Maji  na  Nishati  pamoja  na  Mamlaka  ya  Udhibiti  wa  Huduma  za  Maji  na  Nishati  Zanzibar   .  Kadhalika,  Mheshimiwa  Rais  alivifungua  vituo  vya  uokozi  vya  KMKM  Kibweni  na  Mkoani  Pemba,  ambavyo  vitafanya  kazi  ya  uokoaji  wa  maisha  ya  wananchi  pale  maafa  yanapotokezea.  OR-MBLM  Mheshimiwa  Spika,  katika  sherehe  hizo,  Mheshimiwa  Rais,  vile  vile,  aliufungua  Uwanja  wa  Michezo  wa  Mao  tse  Tung  uliopo  Kikwajuni  ambao  utaongeza  idadi  ya  viwanja  vikubwa  vya  michezo  vinavyoweza  kutumika  hata  kwa  michezo  ya  kimataifa.  Kadhalika,  Mheshimiwa  Rais  aliifungua  barabara  ya  Kijito  Upele  –  Fuoni  hatua  ambayo  itaimarisha  huduma  za  usafiri  kwa  wananchi  na  wakaazi  wanaotumia  barabara  hio.  Vile  vile,  Mheshimiwa  Rais  alilifungua  jengo  la  Maabara  ya  Mkemia  Mkuu  wa  Serikali  liliopo  Maruhubi.  Katika  hotuba  yake,  alisema  kwamba  kuwepo  kwa  mitambo  ya  kisasa  ya  kupimia  vinasaba     ndani  ya  maabara  hio,  kutaondoa  changamoto  iliyokuwepo  ya  kupata  huduma  hizo  hapa  Zanzibar.  Mheshimiwa  Spika,  katika  kilele  cha  Sherehe  za  Maadhimisho  ya  Miaka  55  ya  Mapinduzi  Matukufu  ya  Zanzibar,  yaliyofanyika  katika  Uwanja  wa  Michezo  wa  Gombani,  Pemba  tarehe  12  Januari,  ;  Rais  wa  Zanzibar  na  Mwenyekiti  wa  Baraza  la  Mapinduzi  alijumuika  na  wananchi  na  Viongozi  mbali  mbali  ambapo  yeye  alikuwa  ndie  Mgeni  rasmi  kama  ilivyo  desturi.  Mheshimiwa  Spika,  katika  hotuba  aliyoitoa  kwenye  sherehe  hizo,  Mheshimiwa  Rais  alielezea  mafanikio  yaliyopatikana  katika  kuendeleza  uchumi  wa  Zanzibar  na  katika  sekta  za  Elimu,  Afya,  Kilimo,  Maji,  Mawasiliano,  Nishati,  Mazingira,  OR-MBLM  Michezo  na  nyinginezo.  Aliwahimiza  wananchi  wafanye  kazi  kwa  bidii  na  alieleza  kwamba  amani,  utulivu,  mshikamano  ndio  jawabu  pekee  za  kutatua  changamoto  zinazotukabili.  Kadhalika,  alisisitiza  juu  ya  umuhimu  wa  kuitunza  amani  ya  nchi  yetu  kwa  faida  ya  kila  mmoja  wetu.  Mheshimiwa  Spika,  tarehe  26  Februari,  2019,  Mheshimiwa  Rais  aliufungua  Mkutano  wa  Bunge  la  Afrika  Mashariki.  Katika  nasaha  zake  aliwasisitiza  Wabunge  wa  Bunge  hilo,  kuongeza  kasi  ya  mapambano  dhidi  ya  rushwa,  ikizingatiwa  kuwa  vitendo  vya  rushwa  vinazorotesha  uchumi  na  maendeleo.  Vile  vile,  Mheshimiwa  Rais  alihimiza  juu  ya  umuhimu  wa  Bunge  hilo  katika  kuitangaza  lugha  ya  Kiswahili  katika  ngazi  ya  Kimataifa.  Mheshimiwa  Spika,  Kadhalika,  Mheshimiwa  Rais  alitoa  shukurani  kwa  Jumuiya  ya  Afrika  Mashariki  kwa  kuichagua  Zanzibar  kuwa  Makao  Makuu  ya  Kamisheni  ya  Kiswahili  ya  Afrika  Mashariki.  Vile  vile,  Mheshimiwa  Rais  aliwashukuru  Wabunge  hao  kwa  kuichagua  Zanzibar  kuwa  moja  ya  sehemu  yao  ya  kufanyia  mikutano.  Mheshimiwa  Spika,  katika  kuimarisha  uwekezaji,  Mheshimiwa  Dk.  Ali  Mohamed  Shein  Rais  wa  Zanzibar  na  Mwenyekiti  wa  Baraza  la  Mapinduzi,  alikutana  na  Mwenyekiti  wa  Kampuni  ya  “Touchroad  International  Holdings  Group”  kutoka  Jamhuri  ya  Watu  wa  China,  Bwana  He  Liehui.  Katika  OR-MBLM  mazungumzo  yao,  Mheshimiwa  Rais  alielezea  historia  ya  ushirikiano  baina  ya  Jamhuri  ya  Watu  wa  China  na  Zanzibar,  ambao  umetimia  miaka  55.  Kadhalika,  Mheshimiwa  Rais  alisema  kuwa,  Serikali  ya  Mapinduzi  ya  Zanzibar  inathamini  mchango  mkubwa  katika  kuziendeleza  sekta  mbali  mbali  za  maendeleo  unaotolewa  na  Jamhuri  ya  Watu  wa  China  kwa  Zanzibar,  kutoka  Serikali  kuu,  Taasisi  na  Makampuni  ya  Serikali  na  Binafsi.  Mheshimiwa  Spika,  kama  ilivyo  kawaida,  Mheshimiwa  Rais  alijumuika  na  wafanyakazi  katika  maadhimisho  ya  Sherehe  za  Wafanyakazi  za  Mei  Mosi  2019,  ambazo  mwaka  huu  zilifanyika  katika  Mkoa  wa  Kusini  Unguja.  Katika  hotuba  yake,  Mheshimiwa  Rais  alisisitiza  juu  ya  umuhimu  wa  uwajibikaji,  uadilifu  na  utii  wa  sheria  za  kazi.  Aliwataka  wafanyakazi  kutekeleza  majukumu  yao  kwa  misingi  ya  uzalendo  na  uwazi.  Mheshimiwa  Spika,  katika  hotuba  yake,  Mheshimiwa  Rais  alielezea  juhudi  na  mipango  ya  Serikali  ya  kuendelea  kuimarisha  maslahi  ya  wafanyakazi  pamoja  na  mazingira  ya  kufanyia  kazi  kwa  kadri  hali  ya  uchumi  inavyoendelea  kuimarika.  Kadhalika,  Mheshimiwa  Rais  alielezea  namna  ambayo  Serikali  imejidhatiti  katika  kuimarisha  uhusiano  na  ushirikiano  na  vyama  vya  wafanyakazi  kupitia  Shirikisho  la  Vyama  Huru  vya  Wafanyakazi  Zanzibar.  Aidha,  aliahidi  kuyashughulikia  maombi  maalum  yaliyotolewa  na  Uongozi  wa  Jumuiya  ya  OR-MBLM  Vyama  Huru  vya  Wafanyakazi  na  kuzishughulikia  changamoto  mbali  mbali  zilizowasilishwa.  Mheshimiwa  Spika,  Tarehe  2  Mei,  2019,  Mheshimiwa  Rais  alishiriki  katika  hafla  ya  uzinduzi  wa  majengo  matatu  ya  Ofisi  za  Serikali  yaliyoko  Gombani  Pemba.  Majengo  hayo  mapya  yenye  vifaa  vya  kisasa  ni  ya  aina  yake  na  yatatumiwa  na  Wizara  sita  za  Serikali  ya  Mapinduzi  ya  Zanzibar.  Katika  hotuba  yake,  alieleza  kwamba  ujenzi  wa  majengo  hayo  ni  kielelezo  cha  mafanikio  ya  Serikali  katika  kuimarisha  mazingira  ya  kufanyia  kazi.  Kadhalika,  Mheshimiwa  Rais  alifahamisha  kwamba  hatua  hio  ni  katika  utekelezaji  wa  majukumu  ya  Serikali  kama  ilivyoelezwa  katika  Katiba  ya  Zanzibar  ya  Mwaka  1984  na  utekelezaji  wa  Ilani  ya  Uchaguzi  Mkuu  wa  CCM  ya  mwaka  2015-2020.  Mheshimiwa  Spika,  kama  kawaida,  Mheshimiwa  Rais  alitoa  risala  ya  kuukaribisha  Mwezi  Mtukufu  wa  Ramadhani  kwa  mwaka  huu  wa  2019  sawa  na  mwaka  1440  Hijriya.  Katika  nasaha  zake,  amewanasihi  wafanyabiashara  kuwa  waadilifu  na  kuwafanyia  wanunuzi  tahfifu  ya  bei  ya  bidhaa  na  huduma  zote  zinazohitajika  katika  Mwezi  Mtukufu  wa  Ramadhani.  Aidha,  aliongeza  kusema  kuwa  kwa  kufanya  hivyo,  hawatakula  hasara  bali  watazidi  kupata  fadhila  za  Mola  zinazoambatana  na  Mwezi  huo.  OR-MBLM  Mheshimiwa  Spika,  kadhalika,  Mheshimiwa  Rais  amewahusia  Waumini  kuisoma  Quran  kwa  wingi  ndani  ya  Mwezi  Mtukufu  wa  Ramadhani,  kujitahidi  kufahamu  maelekezo  yake  pamoja  na  kuhudhuria  madrasa  ambazo  huendeshwa  katika  misikiti  mbali  mbali.  Aidha,  katika  risala  yake  alisisitiza  haja  ya  wale  wasiofunga  kutokana  na  udhuru  au  wasio  Waislamu,  wauheshimu  Mwezi  huu  kwa  kutofanya  mambo  yanayoweza  kuwaathiri  waliofunga.  Vile  vile,  Mheshimiwa  Rais  aliutakia  kheri  na  mafanikio  Mkutano  wa  14  wa  Baraza  la  Wawakilishi  unaojadili  Bajeti  ya  Serikali  kwa  mwaka  wa  fedha  wa  2019/2020.  Mheshimiwa  Spika,  uelewa  wa  wananchi  juu  ya  shughuli  zinazotekelezwa  na  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  umeongezeka  kupitia  utoaji  wa  taarifa  kwa  njia  za  kisasa  za  mawasiliano  zikiwemo  mitandao  ya  kijamii  na  tovuti  ya  Ofisi  ya  Rais  na  Mwenyekiti  wa  Baraza  la  Mapinduzi.  Vile  vile,  taarifa  zimetolewa  kwa  wananchi  kupitia  sinema  katika  Shehia  mbali  mbali  za  Unguja  na  Pemba.  Hadi  sasa  idadi  ya  Shehia  zilizofikiwa  na  sinema  zetu  Unguja  na  Pemba  ni  Shehia  15.  Kiambatisho  Nam.  2  kinatoa  ufafanuzi  zaidi.  Katika  Shehia  zilizofikiwa,  muitikio  wa  Wananchi  ni  mkubwa  na  wameonesha  kufurahia  sana  zoezi  hilo.  OR-MBLM  Mheshimiwa  Spika,  vile  vile,  taarifa  za  kimaendeleo  za  vijiji  na  zile  za  utekelezaji  wa  mafanikio  ya  ahadi  za  Serikali  zimekusanywa  na  kuripotiwa  kwa  njia  ya  vipindi  vya  redio  na  televisheni  pamoja  na  makala  kupitia  vyombo  vya  habari  hapa  nchini.  Katika  kipindi  cha  Julai  –  Machi,  2018/2019  vipindi  vimetayarishwa  na  kurushwa  hewani  kupitia  Shirika  la  Utangazaji  Zanzibar  (Kiambatisho  Nam.  ).  Vipindi  hivyo  vimesheheni  maoni  ya  wananchi  katika  kuelezea  mafanikio  ya  utekelezaji  wa  miradi  ya  Serikali  pamoja  na  changamoto  ambazo  zinawakabili  katika  maeneo  yao.  Mheshimiwa  Spika,  jumla  ya  nakala  za  kalenda  ,500  zimechapishwa  zikielezea  matukio  mbali  mbali  yaliofanyika.  Vile  vile,  matoleo  ya  jarida  la  Ikulu  namba  38,  39,  40  na  41  ambayo  ni  sawa  na  nakala  12,000  yamechapishwa  na  kusambazwa  katika  Taasisi  za  Serikali,  Taasisi  Binafsi  na  Vituo  vya  Walimu  Unguja  na  Pemba.  Kadhalika,  wananchi  wa  kawaida  nao  wamepatiwa  jarida  hili  kupitia  Ofisi  za  Masheha  na  mikusanyiko  ya  watu.  Mheshimiwa  Spika,  ili  kuongeza  wigo  wa  mawasiliano  na  wananchi,  sambamba  na  kuhakikisha  kuwa  taarifa  za  utekelezaji  wa  Mipango  ya  Serikali  zinawafika  wananchi  wengi  zaidi  katika  maeneo  mbali  mbali,  ORMBLM  imeanza  mazungumzo  na  redio  jamii  za  Unguja  na  Pemba  kuangalia  uwezekano  wa  kuvitumia  vyombo  hivyo  katika  kutoa  taarifa.  Nina  furaha  kuwaarifu  OR-MBLM  Waheshimiwa  Wajumbe  kwamba  mazungumzo  na  redio  hizo  yamefikia  hatua  ya  kuridhisha  na  ni  matarajio  yetu  kwamba  utekelezaji  utaanza  muda  mfupi  ujao.  Programu  ya  Kuratibu  Ushirikiano  wa  Kikanda,  Mashirika  ya  Kimataifa  na  Wazanzibari  Wanaoishi  Nje  ya  Nchi  Mheshimiwa  Spika,  kwa  mwaka  wa  fedha  /2019,  Programu  hii  iliidhinishiwa  jumla  ya  TZS.  milioni     kwa  matumizi  ya  kazi  za  kawaida.  Hadi  kufikia  mwezi  Machi,  2019  Programu  hii  iliingiziwa  jumla  ya  TZS.  milioni     sawa  na  asilimia  69  kwa  kazi  za  kawaida.  Mheshimiwa  Spika,  utekelezaji  wa  programu  hii  umeiwezesha  Zanzibar  kuimarisha  ushiriki  wake  katika  Jumuiya  za  Mtangamano  wa  Kikanda  za  EAC,  SADC,  IORA  na  Utatu  wa  EAC-SADC-COMESA.  Vile  vile,  umeimarisha  uratibu  wa  Wanadiaspora  wa  Zanzibar  kuendelea  kushirikiana  na  Serikali  na  kuitikia  wito  na  kuunga  mkono  jitihada  za  Serikali  katika  kuleta  maendeleo  ya  nchi  yao  ya  asili  katika  nyanja  za  Kiuchumi  na  Kijamii.  Mheshimiwa  Spika,  Mkutano  wa  ishirini  wa  Kilele  wa  Jumuiya  ya  Afrika  Mashariki     ulifanyika  Jijini  Arusha  tarehe  01  Februari,  2019.  Mkutano  huo  ulijadili  na  kukubaliana  mambo  mbali  mbali  ya  maendeleo  ya  Kiuchumi,  Kisiasa,  Usalama  na  OR-MBLM  Kijamii.  Miongoni  mwa  ajenda  zilizojadiliwa  ni  kuundwa  kwa  Kamati  ya  Wataalamu  wa  Katiba  (Constitutional  Experts)  kwa  hatua  za  awali  za  kutayarisha  Katiba  ya  Shirikisho  la  Kisiasa  (Political  Confederation)  la  Jumuiya  ya  Afrika  Mashariki.  Kamati  hio  pia  inajumuisha  mjumbe  kutoka  Zanzibar.  Vile  vile,  mkutano  huo  ulipitia  Mkataba  ulioanzisha  Benki  ya  Maendeleo  ya  Afrika  Mashariki,  ili  kuendana  na  muundo  wa  Jumuiya  hiyo.  Mheshimiwa  Spika,  taarifa  ya  tathmini  ya  nchi  ya  Somali  kujiunga  na  Jumuiya  ya  Afrika  Mashariki  iliwasilishwa  na  kujadiliwa.  Wajumbe  wa  Mkutano  huo  walikubaliana  kuwa  Sekretarieti  ikamilishe  kazi  ya  kuitathmini  Nchi  hiyo  kabla  ya  kuwa  Mwanachama  wa  Jumuiya  hio.  Mkutano  pia  ulijadili  na  kuridhia  Mswada  wa  Sheria  ya  Taasisi  ya  Fedha  ya  mwaka  2018  (the  EAC  Monetary  Institute  Bill,  2018)  na  Mswada  wa  Sheria  ya  Viapo  ya  mwaka  2018  (the  EAC  Oaths  Bill,  2018).  Kadhalika,  Mkutano  huo  ulijadili  Mkakati  wa  kuimarisha  Viwanda  vya  Kuunganisha  Magari     kwa  nia  ya  kupunguza  uingizaji  wa  magari  yaliotumika  katika  Nchi  Wanachama.  Mheshimiwa  Spika,  ajenda  nyengine  zilizojadiliwa  ni  namna  ya  kuharakisha  mapitio  ya  Sera  za  uingizaji  bidhaa  za  Nchi  Wanachama     na  kuzioanisha  kwa  ajili  ya  kurahisisha  utaratibu  wa  uingizaji  bidhaa  baina  ya  nchi  hizo.  OR-MBLM  Lengo  kuu  likiwa  ni  kuunga  mkono  mpango  wa  kuimarisha  viwanda  vya  ndani,  ili  kuvifanya  kuwa  imara  na  vyenye  ushindani  dhidi  ya  bidhaa  za  nje.  Vile  vile,  Nchi  Wanachama  wamekubaliana  kubadilisha  muundo  wa  Jumuiya  na  kuwa  na  Naibu  Katibu  Wakuu  wawili  badala  ya  Muundo  wa  sasa  unaoruhusu  kila  Nchi  Mwanachama  kuwa  na  Naibu  Katibu  Mkuu  katika  Jumuiya  hio.  Mheshimiwa  Spika,  katika  Mkutano  wa  majadiliano  ya  Mapitio  ya  Ushuru  wa  Pamoja  wa  Forodha  wa  Jumuiya  ya  Afrika  Mashariki  uliyofanyika  Kigali,  Rwanda  tarehe  26  Februari  hadi  02  Machi,  2019;  Zanzibar  iliweza  kuwasilisha  mapendekezo  yake  ya  kuzingatiwa  na  vikao  hivyo  kupitia  Jamhuri  ya  Muungano  wa  Tanzania  kwa  bidhaa  zake  muhimu  za  Mchele,  Sukari  na  Unga  wa  Ngano.  Aidha,  zao  la  Karafuu  nalo  lilipewa  nafasi  yake  na  kupendekezwa  kuingizwa  kuwa  miongoni  mwa  bidhaa  nyeti  kwa  ajili  ya  kulinda  zao  hilo  kwa  uchumi  wa  nchi  yetu.  Zanzibar  imeteuwa  timu  ya  wataalamu  wanne  kushiriki  mikutano  hiyo  ikiwa  ni  sehemu  ya  Jamhuri  ya  Muungano  wa  Tanzania.  Mheshimiwa  Spika,  Jumuiya  ya  Afrika  Mashariki  imeendelea  kuzitangaza  na  kuzitafutia  masoko  ya  uhakika  ya  ndani  na  nje  kwa  bidhaa  zinazozalishwa  na  wajasiriamali  katika  Nchi  Wanachama  wa  Jumuiya  hiyo  kupitia  Maonesho  ya  19  ya  JuaKali/  Nguvukazi  yaliofanyika  katika  mji  wa  Eldoret,  Kenya  kuanzia  tarehe  2  hadi  10  Disemba,  OR-MBLM  Katika  maonesho  hayo  Wajasiriamali  45  kutoka  Zanzibar  walishiriki  na  kutangaza  bidhaa  zinazozalishwa  Zanzibar.  Bidhaa  hizo  zilipendwa  sana  na  kusifiwa  kwa  kuwa  na  viwango  vilivyo  bora  na  kufungashwa  kwa  weledi  mkubwa.  Mheshimiwa  Spika,  Zanzibar  imeendelea  kushiriki  katika  Mikutano  ya  Jumuiya  ya  kikanda  ya  SADC  kupitia  programu  zake  mbali  mbali  za  kuwaletea  maendeleo  Wananchi  wa  ukanda  huu.  Mikutano  hiyo  ni  pamoja  na  Mkutano  wa  Baraza  la  Mawaziri  la  SADC  lenye  dhamana  ya  kuangalia  masuala  ya  Bajeti  na  Miradi  ulifanyika  tarehe  11  hadi  17  Machi,  2019.  Mkutano  huo  ulifanyika  Windhoek,  Namibia.  Mheshimiwa  Spika,  miongoni  mwa  mambo  yaliojadiliwa  katika  Mkutano  wa  Baraza  la  Mawaziri  ni  pamoja  na  Jamhuri  ya  Muungano  wa  Tanzania  kuwa  Mwenyekiti  wa  SADC  kwa  kipindi  cha  mwaka  mmoja  kinachoanza  mwezi  Agosti,  hadi  Agosti,  2020.  Kwa  mantiki  hiyo,  Jamhuri  ya  Muungano  wa  Tanzania  itakuwa  mwenyeji  wa  Mkutano  wa  Kilele  wa  Wakuu  wa  Nchi  na  Serikali  utakaofanyika  Jijini  Dar  es  Salaam  mwezi  Agosti,  Napenda  kuliarifu  Baraza  lako  Tukufu  kuwa  katika  kipindi  hicho  tutashuhudia  baadhi  ya  mikutano  ya  Jumuiya  hiyo  kufanyika  hapa  Zanzibar.  Hali  hii  itapelekea  Zanzibar  kunufaika  kiuchumi  na  kutangaza  vivutio  vya  utalii  vilivyopo  nchini.  Kamati  za  Kitaalamu  na  Kisera  zinazojumuisha  OR-MBLM  wajumbe  kutoka  Zanzibar  na  Tanzania  Bara  tayari  zimeundwa,  ili  kufanikisha  jukumu  hilo  la  Kitaifa  na  Kikanda.  Mheshimiwa  Spika,  majadiliano  ya  Mkutano  huo  pia  yalihusu  utekelezaji  wa  mabadiliko  ya  kitaasisi  ya  Umoja  wa  Afrika  katika  maeneo  makuu  matano.  Katika  mabadiliko  hayo  ya  Kitaasisi,  Umoja  wa  Afrika  umesisitiza  lengo  lake  la  kuzifanya  nchi  za  Afrika  kununua  bidhaa  zinazozalishwa  ndani  ya  Afrika.  Vile  vile,  ajenda  nyengine  iliojadiliwa  ni  Azimio  la  kufanya  Mkutano  wa  mshikamano  kuhusu  Jamhuri  ya  Kidemokrasia  ya  Saharawi.  Mheshimiwa  Spika,  ajenda  nyengine  zilizokuwa  sehemu  ya  majadiliano  hayo  ni  taarifa  ya  maandalizi  ya  Dira  ya  SADC  (SADC  Vision  2050)  na  Mapitio  ya  Mpango  Mkakati  wa  Maendeleo  wa  SADC  (Regional  Indicative  Stratergic  Plan  -2020);  Taarifa  ya  awali  ya  utekelezaji  wa  Mkakati  wa  Viwanda  wa  SADC  na  Mpango  kazi  wake  ambao  umejumuisha  maeneo  makuu  manne  ikiwemo  uendelezaji  Viwanda,  kuimarisha  Ushindani,  Mtangamano  wa  Kikanda  na  Masuala  Mtambuka.  Mheshimiwa  Spika,  vile  vile,  Mkutano  wa  Baraza  la  Mawaziri  ulijadili  pendekezo  la  Jamhuri  ya  Muungano  wa  Tanzania  la  kuifanya  lugha  ya  Kiswahili  kuwa  moja  ya  lugha  rasmi  na  ya  kazi  ya  Jumuiya  ya  SADC.  Kwa  sasa  Jumuiya  ya  SADC  OR-MBLM  inatumia  lugha  tatu  nazo  ni  Kiingereza,  Kifaransa  na  Kireno.  Jamhuri  ya  Muungano  wa  Tanzania  itawasilisha  Andiko  la  Awali  (Concept  Paper)  mwezi  Juni,  2019  katika  Sekretarieti  ya  SADC  kuhusu  uingizaji  wa  lugha  ya  Kiswahili.  Hivyo,  muda  muafaka  umefika  wa  nchi  yetu  kujipanga  kuchangamkia  fursa  zitokanazo  na  lugha  ya  kiswahili  ndani  ya  ukanda  wa  nchi  za  SADC.  Mheshimiwa  Spika,  kadhalika,  Mkutano  huo  wa  Baraza  la  Mawaziri  la  Jumuiya  ya  SADC  ulijadili  ajenda  maalum  ya  utekelezaji  wa  Mpango  wa  kujitathmini  Kiutawala  Bora  Barani  Afrika  (African  Peer  Review  Mechanism,  APRM)  kwa  kanda  ya  SADC.  Nchi  Wanachama  wa  SADC  zinazotekeleza  mpango  huo  kwa  sasa  ni  Msumbiji,  Afrika  Kusini,  Zambia,  Mauritius  na  Jamhuri  ya  Muungano  wa  Tanzania.  Katika  Mkutano  huo  Jamhuri  ya  Muungano  wa  Tanzania  ilipata  fursa  ya  kuwasilisha  taarifa  ya  Utekelezaji  wa  mpango  wake  huo.  Vilevile,  taarifa  ya  APRM  ya  SADC,  iliisifia  Zanzibar  kwa  uweledi  wake  wa  kukabiliana  na  changamoto  za  kisiasa  kwa  kuunda  Serikali  ya  Umoja  wa  Kitaifa  na  kufanikiwa  kukabiliana  na  maradhi  ya  Malaria  kwa  wananchi  wake.  Mheshimiwa  Spika,  Mkutano  wa  Wataalamu  na  Mawaziri  wa  Nchi  Wanachama  wa  Umoja  wa  Afrika  wa  kuanzisha  eneo  huru  la  biashara  Barani  Afrika  ulifanyika  tarehe  26  hadi  30  Novemba,  2018  Addis  Ababa,  Ethiopia  na  tarehe  13  Disemba,  2018  Cairo,  OR-MBLM  Misri.  Lengo  kuu  la  Mkutano  huo  ni  kuendeleza  majadiliano  miongoni  mwa  Nchi  Wanachama  juu  ya  juhudi  za  Umoja  wa  Afrika  katika  kuanzisha  eneo  huru  la  biashara.  Katika  Mkutano  huo  Ujumbe  wa  Zanzibar  ulioshiriki  uliongozwa  na  Waziri  wa  Biashara  na  Viwanda  Mheshimiwa  Balozi  Amina  Salum  Ali.  Mkutano  huo  ulizungumzia  kukamilika  kwa  itifaki  mbali  mbali  za  kuanzisha  eneo  huru  la  biashara  ikiwemo  kanuni  ya  uasili  wa  bidhaa.  Mheshimiwa  Spika,  Jumuiya  ya  Mashirikiano  ya  Bahari  ya  Hindi     iliendesha  shughuli  mbali  mbali  kwa  ajili  ya  kuimarisha  maendeleo  endelevu  ya  nchi  zilizopitiwa  na  Bahari  ya  Hindi.  Maeneo  yaliotiliwa  nguvu  zaidi  katika  majadiliano  ya  mikutano  ya  Jumuiya  hiyo  ni  kuimarisha  uchumi  unaotokana  na  Bahari  (Blue  Economy)  pamoja  na  miradi  yake  ikiwemo  mradi  wa  zao  la  Mwani  uliopendekezwa  na  Zanzibar.  Mkutano  wa  Makatibu  Wakuu  wa  Nchi  Wanachama  ulifanyika  nchini  Afrika  Kusini  tarehe  30  hadi  31  Julai,  2018  katika  miji  ya  Durban  na  Johannesburg.  Ujumbe  wa  Jamhuri  ya  Muungano  wa  Tanzania  katika  Mikutano  hio  uliongozwa  na  Dkt.  Islam  Seif  Salum,  aliyekuwa  Naibu  Katibu  Mkuu  mwenye  dhamana  ya  Uvuvi  na  Mifugo  katika  Wizara  ya  Kilimo,  Maliasili,  Mifugo  na  Uvuvi  Zanzibar.  Mheshimiwa  Spika,  Serikali  ya  Mapinduzi  ya  Zanzibar  imekuwa  na  mashirikiano  mazuri  na  Wazanzibari  wanaoishi  nje  ya  nchi.  Kwa  miaka  OR-MBLM  mitatu  mfululizo  Serikali  imekuwa  ikiandaa  Makongamano  ya  Wanadiaspora  wa  Tanzania  wanaoishi  nchi  mbalimbali  Duniani.  Kongamano  la  Tano  la  Wanadiaspora  wa  Tanzania  lilifanyika  tarehe  18  na  19  Agosti,  2018  kwa  mara  ya  kwanza  katika  Kisiwa  cha  Pemba.  Kongamano  hilo  lilikuwa  na  Dhamira  “Diaspora  na  Maendeleo”  na  Kauli  Mbiu  yake  ilikuwa  “Mtu  Kwao  Ndio  Ngao”.  Kongamano  hilo  lilifunguliwa  na  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi.  Mheshimiwa  Spika,  kupitia  Kongamano  hilo,  Wanadiaspora  walishuhudia  amani  na  utulivu  kisiwani  humo  pamoja  na  kuimarika  huduma  za  kijamii  za  hospitali,  elimu  na  miundombinu  ya  Barabara.  Aidha,  Wanadiaspora  hao  walipata  fursa  ya  kutembelea  maeneo  ya  vivutio  vya  utalii  na  kujionea  fursa  za  uwekezaji  zilizopo  Kisiwani  Pemba.  Hali  hiyo  imewapa  faraja  Wanadiaspora  na  kuahidi  kuendelea  kuwa  Mabalozi  wazuri  wa  nchi  yao  ya  asili  katika  nchi  wanazoishi.  Mheshimiwa  Spika,  kwa  upande  mwengine,  Jumuiya  ya  Watanzania  wanaoishi  nchini  Marekani  waliandaa  Mkutano  wao  wa  mwaka  (DICOTA  Convention,  2018)  uliofanyika  tarehe  29  Agosti  hadi  02  Septemba,  2018  nchini  Marekani  katika  Jimbo  la  Washington  –  Seattle.  Katika  Mkutano  huo  uliofunguliwa  na  aliekuwa  Waziri  wa  Katiba  na  Sheria  wa  Jamhuri  ya  Muungano  wa  Tanzania  OR-MBLM  Mheshimiwa  Prof.  Palamagamba  John  Kabudi  na  kufungwa  na  Waziri  wa  Nchi  Ofisi  ya  Rais  na  Mwenyekiti  wa  Baraza  la  Mapinduzi  Mheshimiwa  Issa  Haji  Ussi  Gavu.  Mheshimiwa  Spika,  Ubalozi  wa  Tanzania  Nchini  Sweden  kwa  kushirikiana  na  Tanzania  Diaspora  Council    Global  na  Taasisi  ya  Swedish  Sub  Saharan  Africa  Chamber  of  Commerce  waliandaa  Kongamano  la  uwekezaji  na  uzinduzi  wa  Baraza  la  Watanzania  Duniani  uliofanyika  tarehe  9  hadi  11  Aprili,  2019  nchini  Sweden.  Kongamano  hilo  lenye  kauli  mbiu  ya  Kuunganisha  Wawekezaji  na  fursa  zilizopo,  lilifanyika  kwenye  Meli  ya  kitalii  ya  Tallink  inayofanya  safari  zake  kati  ya  Stockholm  Sweden  na  Tallink  Estonia.  Mgeni  rasmi  wa  Kongamano  hilo  alikuwa  ni  Spika  wa  Bunge  la  Jamhuri  ya  Muungano  wa  Tanzania  Mheshimiwa  Job  Ndugai.  Zanzibar  ilipata  fursa  ya  kutoa  mada  ya  fursa  za  uwekezaji  Zanzibar  na  Uzoefu  wa  Zanzibar  katika  Sera  ya  Diaspora,  zilizotolewa  na  Katibu  Mkuu  Ofisi  ya  Rais  na  Mwenyekiti  wa  Baraza  la  Mapinduzi,  Ndugu  Salum  Maulid  Salum.  Mheshimiwa  Spika,  kiujumla  Wanadiaspora  wamefarajika  na  ushiriki  na  utayari  wa  Serikali  zetu  mbili  katika  kuwaunganisha  Diaspora  wa  Tanzania  waliopo  nchi  mbali  mbali.  Kupitia  Makongamano  hayo,  Wanadiaspora  wamepata  nafasi  ya  kuelewa  fursa  za  uwekezaji,  biashara  na  utalii  katika  nchi  yao  ya  asili.  Vile  vile  wameahidi  kuwa  watakuwa  OR-MBLM  Mabalozi  wazuri  wa  kuwahamasisha  wawekezaji  na  Wanadiaspora  wa  Tanzania  katika  Mataifa  mbali  mbali  wanayoishi  kuzitumia  fursa  hizo  na  kutembelea  Tanzania.  Mheshimiwa  Spika,  kwa  upande  wao  Wanadiaspora  wameendelea  kushirikiana  na  Serikali  ya  Mapinduzi  ya  Zanzibar  katika  maeneo  mbali  mbali.  Kwa  mfano  mwezi  Septemba,  2018  timu  ya  madaktari  kutoka  Maryland,  Marekani  kupitia  Jumuiya  ya  “Head  INC”  ilifika  Zanzibar  kwa  mara  ya  tatu  na  kutoa  huduma  za  matibabu  pamoja  na  vifaa  tiba.  Huduma  hizo  zilitolewa  katika  Hospitali  ya  Wilaya  iliyopo  Kijiji  cha  Makunduchi  Mkoa  wa  Kusini  Unguja  na  Hospitali  ya  Wilaya  iliyopo  Kijiji  cha  Kivunge  Mkoa  wa  Kaskazini  Unguja.  Mheshimiwa  Spika,  miongoni  mwa  huduma  zilizotolewa  na  madaktari  hao  ni  matibabu  ya  maradhi  ya  ngozi,  meno,  maradhi  ya  wanawake,  watoto,  shinikizo  la  damu,  kisukari  pamoja  na  kutoa  huduma  za  macho  na  kuwapatia  miwani  wagonjwa  wote  waliofika  hapo  wakiwa  na  matatizo  ya  macho  yaliyohitaji  miwani.  Kadhalika,  Wagonjwa  wengine  walifanyiwa  operesheni  ya  macho  na  wengine  walipewa  dawa.  Katika  huduma  hizo  Wananchi  walijitokeza  kwa  wingi  kwa  lengo  la  kupatiwa  matibabu  hayo  pamoja  na  kutoa  maoni  yao  kuhusu  kuongezwa  siku  za  kupatiwa  huduma  hizo.  OR-MBLM  Mheshimiwa  Spika,  Jumuiya  ya  Wazanzibari  wanaoishi  nchini  Canada     wamechangia  vifaa  vya  afya  kwa  ajili  ya  watu  wenye  ulemavu.  Vile  vile,  Jumuiya  hio  ilitoa  msaada  wa  vitabu  vya  aina  mbali  mbali  kwa  Chuo  Kikuu  cha  Taifa  cha  Zanzibar   ,  Taasisi  ya  Sayansi  na  Teknolojia  ya  Karume   ,  Chuo  cha  Kilimo  Kizimbani  na  Chuo  cha  Utawala  wa  Umma  Zanzibar   .  Kadhalika,  Wanadiaspora  wa  nchini  Denmark  (AHAS  Group)  wamechangia  vifaa  vya  elimu  na  afya.  Vifaa  vya  elimu  vilipelekwa  Skuli  ya  Msingi  Kidongo  Chekundu,  Unguja  na  vifaa  vya  afya  vilipelekwa  Hospitali  ya  Mnazi  Mmoja  na  Kivunge.  Programu  ya  Utumishi  na  Uendeshaji  wa  Ofisi  ya  Rais  na  Mwenyekiti  wa  Baraza  la  Mapinduzi  Mheshimiwa  Spika,  kwa  mwaka  wa  fedha  /2019,  Programu  hii  iliidhinishiwa  jumla  ya  TZS.  milioni  2,   kwa  matumizi  ya  kazi  za  kawaida.  Hadi  kufikia  mwezi  Machi,  2019  iliingiziwa  TZS.  milioni  1,   sawa  na  asilimia  65  kwa  kazi  za  kawaida.  Mheshimiwa  Spika,  utekelezaji  wa  programu  hii  umepelekea  Ofisi  ya  Rais  na  Mwenyekiti  wa  Baraza  la  Mapinduzi  kupata  mafanikio  makubwa  katika  kuimarisha  mazingira  ya  kufanya  kazi  kwa  kuwapatia  watumishi  stahiki  zao,  kuimarisha  utafiti  na  usalama  wa  Serikali.  OR-MBLM  Mheshimiwa  Spika,  katika  kipindi  cha  Julai    Machi,  2018/2019  Ofisi  ya  Rais  na  Mwenyekiti  wa  Baraza  la  Mapinduzi  imeendelea  kuwajengea  uwezo  wafanyakazi  kwa  kuwapatia  mafunzo  ya  muda  mrefu  na  muda  mfupi.  Jumla  ya  wafanyakazi  walipatiwa  mafunzo  ya  muda  mrefu  kwenye  ngazi  za  Stashahada,  Shahada,  Shahada  ya  Uzamili  na  Shahada  ya  Uzamivu.  Kadhalika,  wafanyakazi  wamepatiwa  mafunzo  ya  muda  mfupi  kama  inavyoonekana  katika  Kiambatisho  Nam.  4.  Kati  ya  hao  wafanyakazi  18  wamepatiwa  mafunzo  ya  Programu  maalum  ya  Usimamizi  na  Ukarimu  yaliyotolewa  kwa  mashirikiano  ya  Serikali  ya  Mapinduzi  ya  Zanzibar  na  Serikali  ya  Jamhuri  ya  Watu  wa  China  kupitia  Chuo  cha  “National  Research  Institute  of  Food  and  Fermentation  Industries”.  Mheshimiwa  Spika,  kwa  upande  mwengine,  Ofisi  ya  Rais  na  Mwenyekiti  wa  Baraza  la  Mapinduzi  imeendelea  na  utaratibu  wa  kuimarisha  afya  za  wafanyakazi  wake  wakiwa  kazini.  Katika  kufanikisha  hilo,  ORMBLM  kwa  kushirikiana  na  Wizara  ya  Afya  wameendesha  zoezi  la  kupima  afya  kwa  wafanyakazi  kwa  maradhi  yasiyoambukiza  ambapo  jumla  ya  wafanyakazi  94  walishiriki  katika  kupima  afya  zao.  Vile  vile,  wafanyakazi  hao  walipatiwa  taaluma  ya  kujikinga  na  maradhi  hayo.  Matokeo  ya  mafunzo  hayo,  yamepelekea  wafanyakazi  kufanya  mazoezi  kwa  utaratibu  unaofaa  na  kuepuka  kula  vyakula  vinavyochangia  kuongezeka  kwa  maradhi  hayo.  OR-MBLM  Mheshimiwa  Spika,  Kamati  ya  Uongozi  na  Kamati  Tendaji  Ofisi  ya  Rais  na  Mwenyekiti  wa  Baraza  la  Mapinduzi  imefanya  vikao  vyake  sita  kwa  mujibu  wa  Sheria  inavyoelekeza.  Vikao  hivyo  vilijadili  na  kutathmini  utendaji  kazi  na  kupitisha  mpango  wa  manunuzi  na  mpango  wa  ukaguzi  wa  hesabu  za  ndani  kwa  mwaka  wa  fedha  2018/2019.  Vile  vile,  Wafanyakazi  92  walipatiwa  stahiki  za  likizo  (Kiambatisho  Nam.  5)  kinatoa  ufafanuzi.  Kadhalika,  wafanyakazi  sita  wamepatiwa  mafao  yao  ya  kustaafu.  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  imeandaa  Sera  ya  Mawasiliano  na  Habari  ya  ORMBLM.  Sera  hii  inatarajiwa  kuimarisha  utaratibu  wa  Mawasiliano  na  utoaji  wa  taarifa.  Kadhalika,  inaelezea  namna  ya  ukusanyaji  na  usimamizi  wa  habari  zinazotolewa  na  ORMBLM.  Vile  vile,  imeelezea  namna  ya  ushirikishwaji  wa  wananchi  wakati  wa  utoaji  na  upokeaji  wa  taarifa  utakavyofanyika  na  inasisitiza  haja  ya  kuzingatia  maadili  wakati  wa  utoaji  na  upokeaji  wa  habari.  Mheshimiwa  Spika,  ORMBLM  ipo  katika  hatua  za  mwisho  za  kukamilisha  tafiti  mbili  ambazo  ni  Utafiti  juu  ya  fursa  zinazopatikana  katika  Jumuiya  ya  Afrika  Mashariki  na  namna  Zanzibar  itakavyonufaika  na  fursa  hizo  na  Utafiti  juu  ya  mahitaji  ya  kufundisha  na  kujifunza  Kiswahili  kwa  nchi  Wanachama  wa  Jumuiya  ya  Afrika  Mashariki.  OR-MBLM  Tafiti  hizo  zimefanywa  kwa  kushirikiana  na  Chuo  Kikuu  cha  Taifa  cha  Zanzibar   .  Tafiti  zote  mbili  zimebainisha  wazi  fursa  zinazopatikana  katika  Jumuiya  ya  Afrika  Mashariki  na  namna  Zanzibar  itakavyonufaika  nazo.  Fursa  hizo  ni  pamoja  na  kuongezeka  masoko  kwa  bidhaa  zinazozalishwa  ndani  ya  nchi,  kuongezeka  fursa  katika  Sekta  ya  utalii,  fursa  katika  ujenzi  wa  Bandari  na  Uwanja  wa  ndege,  kusafirisha  bidhaa,  fursa  za  kielimu  na  fursa  kwa  upande  wa  mafuta  na  gesi.  Mheshimiwa  Spika,  kwa  upande  wa  mradi  wa  maendeleo,  ujenzi  wa  Ikulu  ndogo  ya  Micheweni  umekamilika.  Kadhalika,  ujenzi  wa  Jengo  jipya  la  Ofisi  ya  Rais  na  Mwenyekiti  wa  Baraza  la  Mapinduzi  Chake  Chake  Pemba  unaendelea.  Ujenzi  huo  unatarajiwa  kukamilika  katika  mwaka  wa  fedha  wa  2019/2020.  Vile  vile,  utaratibu  wa  kumpata  Mkandarasi  wa  kuzuia  mmong’onyoko  wa  udongo  katika  Ikulu  ndogo  ya  Mkoani  umekamilika  na  hatua  za  ujenzi  zitaanza  kabla  ya  kumalizika  mwaka  huu  wa  bajeti.  Mheshimiwa  Spika,  katika  kipindi  cha  Julai  –  Machi,  2018/2019  watumishi  2,113  wamefanyiwa  upekuzi  wa  awali  na  endelevu  na  Ofisi  ya  Usalama  wa  Serikali  (Kiambatisho  Nam.  6)  kinahusika.  Kwa  upande  mwengine,  Ofisi  ya  Usalama  wa  Serikali  imefanya  ukaguzi  wa  kiusalama  wa  majengo  na  miundombinu  muhimu  ya  Serikali  kama  inavyoonekana  katika  Kiambatisho  Nam.  OR-MBLM  Matokeo  ya  ukaguzi  huo  yameonesha  kuwa  watumishi  wa  Serikali  wanafanya  kazi  katika  mazingira  salama  kutokana  na  kufanyiwa  kazi  mapendekezo  yanayotolewa  kila  baada  ya  ukaguzi  kukamilika.  Mheshimiwa  Spika,  uelewa  wa  watumishi  wa  Serikali  juu  ya  utunzaji  wa  siri  za  Serikali  umeendelea  kuimarika  kufuatia  kuendelea  kutolewa  kwa  mafunzo  juu  ya  udhibiti  wa  siri  na  utunzaji  wa  nyaraka  za  Serikali  yanayotolewa.  Jumla  ya  watumishi  671  kutoka  Taasisi  mbali  mbali  wamepatiwa  mafunzo  hayo  kama  inavyoonekana  katika  Kiambatisho  Nam.  8.  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi    Pemba  imeendelea  kutekeleza  majukumu  yake  kwa  kushirikiana  na  Ofisi  na  Idara  nyengine  za  ORMBLM.  Katika  kipindi  hiki,  iliratibu  ziara  alizofanya  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi  Kisiwani  Pemba.  Ziara  hizo  ni  ziara  ya  kushiriki  Kongamano  la  Tano  la  Diaspora  Tanzania,  Siku  ya  Wanawake,  Maadhimisho  ya  Siku  ya  Chakula  Duniani,  Maadhimisho  ya  Sherehe  za  Mapinduzi,  Siku  ya  Sheria,  ziara  za  Wilaya  na  Ufunguzi  wa  Jengo  la  Ofisi  za  Serikali  Pemba.  Kadhalika,  Vikao  tisa  vya  Maofisa  Wadhamini  vimefanyika  kwa  ufanisi  mkubwa.  Katika  vikao  hivyo,  mada  mbali  mbali  zilijadiliwa  ikiwa  ni  pamoja  na  ushirikiano  katika  kazi,  uadilifu  na  matumizi  mazuri  ya  rasilimali.  OR-MBLM  Programu  ya  Usimamizi  wa  Majukumu  ya  Kikatiba  na  Kisheria  ya  Baraza  la  Mapinduzi  na  Kamati  ya  Makatibu  Wakuu  Mheshimiwa  Spika,  kwa  mwaka  wa  fedha  /2019,  Programu  hii  iliidhinishiwa  TZS.  milioni  Hadi  kufikia  mwezi  Machi,  2019  iliingiziwa  TZS.  milioni     sawa  na  asilimia  68  kwa  kazi  za  kawaida.  Mheshimiwa  Spika,  kupitia  Programu  hii,  mafanikio  makubwa  yamepatikana  ikiwemo  kufanikisha  vikao  vya  Baraza  la  Mapinduzi  na  Kamati  zake  pamoja  na  Kamati  ya  Kitaalamu  ya  Makatibu  Wakuu.  Jumla  ya  vikao  35  vya  Baraza  la  Mapinduzi  vilifanyika  ambavyo  pamoja  na  mambo  mengine  vilijadili  nyaraka  mbali  mbali  za  Sheria  na  Sera  (Kiambatisho  Nam.  9)  kinatoa  ufafanuzi.  Vile  vile,  vikao  21  vya  Kamati  ya  Makatibu  Wakuu  navyo  vilifanyika  kwa  wakati.  Katika  vikao  hivyo,  nyaraka  za  Sheria  na  Sera  zilitolewa  maoni  ya  kitaalamu  na  kuwasilishwa  katika  Baraza  la  Mapinduzi  kwa  ajili  ya  kufanyiwa  maamuzi.  Mheshimiwa  Spika,  naomba  kuliarifu  Baraza  lako  Tukufu  kuwa  ORMBLM  kupitia  Baraza  la  Mapinduzi  iliendelea  na  utaratibu  wake  wa  kutoa  mafunzo  ya  kuwajengea  uwezo  Viongozi  na  Watendaji  Wakuu  wa  Serikali.  Kazi  hio  imekuwa  ikifanywa  kwa  kushirikiana  na  wataalamu  kutoka  Taasisi  mbali  mbali  za  hapa  Tanzania.  Mafunzo  OR-MBLM  hayo  yanatolewa  katika  nyanja  za  Utawala  Bora,  Usimamizi  wa  Rasilimali  na  Matumizi  ya  Ushahidi  wa  Kisayansi  katika  kufanya  Maamuzi  na  kuandaa  Sera.  Mheshimiwa  Spika,  kwa  mwaka  wa  fedha  /2019,  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  aliongoza  Kongamano  la  Viongozi  wa  Kisiasa  na  Watendaji  Wakuu  wa  Serikali  katika  kujadili  usimamizi  mzuri  na  matumizi  sahihi  ya  Ardhi  na  Rasilimali  zisizorejesheka  nchini.  Kongamano  hilo  lilifanyika  tarehe  16  Machi,  2019  katika  ukumbi  wa  Sheikh  Idris  Abdul  –  Wakil.  Mada  mbali  mbali  ziliwasilishwa  katika  Kongamano  hilo  zikiwemo     Sheria  zinazosimamia  matumizi  ya  ardhi  Zanzibar;     Hali  ya  maendeleo  ya  rasimali  za  misitu  na  changamoto  zake;     Hali  halisi  ya  maliasili  zisizorejesheka  Zanzibar;  na     Hali  ya  mchanga  Zanzibar  na  mwelekeo  wake.  Mheshimiwa  Spika,  mafunzo  mengine  yaliotolewa  yalikuwa  ni  kuhusu  Matumizi  ya  Ushahidi  wa  Kisayansi  katika  kufanya  Maamuzi  na  kuandaa  Sera  (Evidence  Based  Policy).  Lengo  la  mafunzo  hayo  lilikuwa  ni  kuwajengea  uwezo  watendaji  wa  Serikali,  ili  waweze  kupanga  na  kutekeleza  mipango  ya  Serikali  pamoja  na  kusaidia  katika  kufanya  maamuzi  ya  kisera  kwa  kutumia  ushahidi  uliopo.  Mafunzo  hayo  yalitolewa  kwa  Makatibu  Wakuu,  Wakurugenzi  Mipango,  Sera  na  Utafiti  OR-MBLM  na  watendaji  wengine  wa  Serikali.  Mafunzo  hayo  yalifanyika  kwa  ushirikiano  na  Taasisi  ya  Sayansi  na  Teknolojia  Tanzania     yenye  Makao  Makuu  yake  jijini  Dar  es  Salaam.  Mheshimiwa  Spika,  kwa  upande  mwengine,  Makatibu  na  Manaibu  Makatibu  Wakuu  walipatiwa  mafunzo  kuhusu  usimamizi  mzuri  wa  masuala  ya  fedha.  Mafunzo  hayo  yalifanyika  tarehe  21  Agosti,  2018  katika  Ukumbi  wa  Hoteli  ya  Verde.  Vile  vile,  Wakurugenzi  na  Maofisa  Sera  na  Utafiti  wamejengewa  uwezo  juu  ya  masuala  ya  Sera,  Ufuatiliaji  na  Tathmini  kwa  kutumia  Moduli  ya  “Result  Based  Management”.  Lengo  la  mafunzo  hayo  ni  kukuza  uelewa  kwa  Wakurugenzi  na  Maofisa  juu  ya  kufanya  tafiti  na  kufahamu  mbinu  zinazotumika  katika  kufanya  Ufuatiliaji  na  Tathmini.  Mafunzo  hayo  yaliendeshwa  kwa  kushirikiana  na  UONGOZI  INSTITUTE  ya  Dar  es  Salaam.  Mheshimiwa  Spika,  napenda  kuliarifu  Baraza  lako  Tukufu  kuwa  Kitengo  cha  Ufuatiliaji  na  Tathmini  kimeanza  kazi  rasmi  kwa  kuandaa  viashiria  vinavyoweza  kupima  matokeo  halisi  ya  shughuli  zinazotekelezwa  na  kupangiwa  fedha  kwa  mujibu  wa  vipaumbele  vya  Wizara  za  Serikali.  Vile  vile,  Kitengo  kilifuatilia  utekelezaji  wa  masuala  maalum  yanayohusu  Sera,  Sheria,  na  maamuzi  kwa  Wizara  za  SMZ  na  kuandaa  Ripoti  ya  Utekelezaji  wa  Maamuzi  na  Maagizo  ya  Serikali  kwa  Taasisi  hizo.  OR-MBLM  Mheshimiwa  Spika,  kwa  upande  mwengine,  Kitengo  cha  Ufuatiliaji  na  Tathmini  kimekamilisha  kufanya  tathmini  ya  hali  ya  upatikanaji  wa  huduma  ya  maji  katika  Mkoa  wa  Mjini  Magharibi  na  kutoa  ripoti  ambayo  inaendelea  kufanyiwa  kazi.  Kadhalika,  Kitengo  kimeanza  kufanya  tathmini  kuhusu  upatikanaji  wa  pembejeo  za  kilimo  ambayo  imepangwa  kukamilika  mwezi  Julai,  2019.  Programu  ya  Utumishi  na  Uendeshaji  wa  Ofisi  ya  Baraza  la  Mapinduzi  Mheshimiwa  Spika,  kwa  mwaka  wa  fedha  /2019,  Programu  hii  iliidhinishiwa  jumla  ya  TZS.  milioni  1, .  Hadi  kufikia  mwezi  Machi,  Programu  hii  iliingiziwa  TZS.  milioni  1,   sawa  na  asilimia  72  kwa  kazi  za  kawaida.  Mheshimiwa  Spika,  mafanikio  yaliyofikiwa  kutokana  na  utekelezaji  wa  Programu  hii  ni  pamoja  na  kuimarika  mazingira  ya  kazi.  Uwezo  wa  watumishi  umeendelea  kuimarika  na  kuwa  wenye  ufanisi  zaidi  kutokana  na  kuendeleza  programu  za  kujenga  uwezo  wao  wa  kitaaluma  kwa  mafunzo  ya  muda  mfupi  na  mrefu  kulingana  na  mahitaji  na  mabadiliko  ya  wakati.  Mheshimiwa  Spika,  hadi  hivi  sasa,  watumishi  wanne  wanaendelea  kupatiwa  mafunzo  ya  muda  mrefu  katika  ngazi  za  shahada  ikiwemo  ya  Sayansi  ya  Habari  na  Ununuzi  na  Ugavi.  Wafanyakazi  watatu  OR-MBLM  wanapatiwa  mafunzo  ya  stashahada  ya  uzamili  katika  fani  za  Uongozi,  Utafiti  wa  Sera  za  Umma  na  Sayansi  ya  Kompyuta.  Vile  vile,  Wafanyakazi  wengine  sita  wamepatiwa  mafunzo  ya  muda  mfupi  katika  fani  za  Itifaki,  Usimamizi  wa  Fedha,  Udereva  wa  Viongozi  Mashuhuri.  Sambamba  na  hilo  Wafanyakazi  wamepatiwa  taaluma  ya  namna  ya  kujikinga  na  maradhi  yasiyoambukiza  na  yanayoambukiza.  MWELEKEO  WA  BAJETI  YA  OFISI  YA  RAIS  NA  MWENYEKITI  WA  BARAZA  LA  MAPINDUZI  KWA  MWAKA  WA  FEDHA  2019/2020  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  /2020  itaendelea  kutekeleza  Programu  Kuu  tano  na  Programu  Ndogo  11.  Mheshimiwa  Spika,  bajeti  ya  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  2019/2020  kwa  Fungu  A01  na  A02  ni  jumla  ya  TZS.  milioni  11,   zikijumuisha  mishahara,  matumizi  ya  kawaida  na  mradi  wa  maendeleo.  Bajeti  hii  kwa  upande  wa  matumizi  ya  kawaida  imeongezeka  kutoka  TZS.  milioni  4,   hadi  TZS.  milioni  5, .  Ongezeko  hilo  ni  la  TZS.  milioni  sawa  na  asilimia  5  ya  ongezeko.  Kwa  upande  wa  mradi  wa  maendeleo  imeongezeka  kutoka  TZS.  milioni  1,   hadi  TZS.  milioni  2,   sawa  na  asilimia  100  ya  ongezeko.  Ongezeko  hili  ni  OR-MBLM  kutokana  kuongezeka  kwa  mahitaji  ya  kuimarisha  nyumba  za  Ikulu.  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  wa  /2020  imejipangia  kutekeleza  vipaumbele  vifuatavyo:  i.  Kuratibu  shughuli  na  kusimamia  huduma  za  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi,  ii.  Kusimamia  majukumu  ya  Kikatiba  na  Kisheria  ya  Baraza  la  Mapinduzi  na  Kamati  zake,  iii.  Kufuatilia  na  kutathmini  utekelezaji  wa  shughuli  za  Wizara,  Idara  na  Taasisi  za  Serikali  pamoja  na  maamuzi  ya  Serikali,  iv.  Kuendelea  kuelimisha  Viongozi  na  jamii  juu  ya  Sera  ya  Diaspora  ya  Zanzibar,  v.  Kuwajengea  uwezo  Viongozi  na  Watendaji  katika  kutekeleza  majukumu  yao  kwa  ufanisi,  vi.  Kuwawezesha  wananchi  kupata  taarifa  juu  ya  utekelezaji  wa  shughuli  za  Serikali  yao,  vii.  Kuratibu  ushiriki  wa  watendaji  wa  Serikali  ya  Mapinduzi  ya  Zanzibar  katika  vikao  vya  mtangamano  wa  Jumuiya  za  Kikanda  vyenye  kuleta  tija  kwa  Zanzibar,  viii.Kuwashajihisha  Wanadiaspora  wa  Zanzibari  kuchangia  katika  maendeleo  ya  Zanzibar,  ix.  Kuimarisha  mazingira  na  usalama  katika  nyumba  za  Ikulu,  Unguja,  Pemba,  Dar  es  Salaam  na  Dodoma,  OR-MBLM  x.  Kuimarisha  usalama  kwa  watumishi  wa  Serikali  na  maeneo  wanayofanyia  kazi,  na  xi.  Kuimarisha  mazingira  ya  kazi  na  kufanikisha  utekelezaji  wa  shughuli  za  Ofisi  ya  Rais  na  Mwenyekiti  wa  Baraza  la  Mapinduzi.  Mheshimiwa  Spika,  vipaumbele  hivyo  vitatekelezwa  kupitia  shughuli  mbali  mbali  ambazo  Ofisi  ya  Rais  na  Mwenyekiti  wa  Baraza  la  Mapinduzi  imejipangia  katika  Mpango  Kazi  wake  wa  mwaka  wa  fedha  2019/2020  kama  ifuatavyo:  i.  Kuratibu  shughuli  za  Mheshimiwa  Rais,  ii.  Kusimamia  huduma  za  Mheshimiwa  Rais,  iii.  Kumalizia  ujenzi  wa  Ofisi  ya  Rais  na  Mwenyekiti  wa  Baraza  la  Mapinduzi  Chake  Chake  Pemba,  iv.  Kuimarisha  Maktaba  ya  Mheshimiwa  Rais,  v.  Kukuza  mawasiliano  kupitia  mitandao  ya  kijamii  na  kutathmini  matumuzi  ya  TEHAMA  katika  ORMBLM,  vi.  Kuratibu  shughuli  za  Serikali  ya  Mapinduzi  ya  Zanzibar  na  ushiriki  wake  katika  mikutano  ya  Kikanda  na  Kimataifa,  vii.  Kujenga  uwelewa  juu  ya  fursa  zinazopatikana  kutokana  na  jumuiya  za  Mtangamano  wa  Kikanda,  (EAC,  SADC,  IORA,  TRIPATITE),  viii.Kuendelea  kujenga  uelewa  kwa  jamii  juu  ya  Sera  ya  Diaspora  ya  Zanzibar  na  utekelezaji  wake,  ix.  Kufanya  utafiti  wa  Ushiriki  na  tija  kwa  Zanzibar  katika  mikutano  ya  kikanda  na  Kimataifa  kutoka  2015/2016  mpaka  2017/2018,  OR-MBLM  x.  Kufanya  tathmini  juu  ya  uelewa  wa  wafanyakazi  wa  Ofisi  ya  Rais  na  Menyekiti  wa  Baraza  la  Mapinduzi  kuhusu  Sheria  ya  Utumishi  wa  Umma  ya  mwaka  2011  na  Kanuni  zake,  xi.  Kutoa  elimu  juu  ya  utunzaji  wa  siri  za  Serikali  kwa  watumishi  wa  umma,  xii.  Kufanya  Ufuatiliaji  na  Tathmini  ya  Utendaji  kazi  wa  Taasisi  za  Umma,  xiii.Kukijengea  Uwezo  Kitengo  cha  Ufuatiliaji  na  Tathmini,  na  xiv.Kuimarisha  Kitengo  cha  Uandaaji,  Usambazaji  na  Uhifadhi  wa  Kumbukumbu  za  Baraza  la  Mapinduzi.  PROGRAMU  KUBWA  NA  NDOGO  NA  MAKISIO  YA  FEDHA  KWA  MWAKA  WA  FEDHA  2019/2020  Mheshimiwa  Spika,  Programu,  vipaumbele  na  shughuli  za  Ofisi  ya  Rais  na  Mwenyekiti  wa  Baraza  la  Mapinduzi  zitatekelezwa  na  Ofisi  na  Idara  zifuatazo:  i.  Ofisi  ya  Faragha  ya  Rais,  ii.  Ofisi  ya  Baraza  la  Mapinduzi,  iii.  Idara  ya  Mawasiliano  na  Habari  Ikulu,  iv.  Idara  ya  Ushirikiano  wa  Kimataifa  na  Uratibu  wa  Wazanzibari  Wanaoishi  Nje  ya  Nchi,  v.  Idara  ya  Uendeshaji  na  Utumishi,  vi.  Idara  ya  Mipango,  Sera  na  Utafiti,  vii.  Ofisi  ya  Usalama  wa  Serikali,  na  viii.Ofisi  ya  Rais  na  Mwenyekiti  wa  Baraza  la  Mapinduzi  –  Pemba.  OR-MBLM  Mheshimiwa  Spika,  Programu  za  Ofisi  ya  Rais  na  Mwenyekiti  wa  Baraza  la  Mapinduzi  Fungu  A01  ni  kama  zifuatazo:  Programu  ya  Kuratibu  Shughuli  na  Kusimamia  Huduma  za  Mheshimiwa  Rais  na  Kuimarisha  Mawasiliano  Ikulu  Mheshimiwa  Spika,  lengo  kuu  la  Programu  hii  ni  kuratibu  shughuli,  kusimamia  huduma  za  Mheshimiwa  Rais  na  kuimarisha  mawasiliano  yatakayowawezesha  wananchi  kuendelea  kupata  taarifa  za  shughuli  za  kimaendeleo  zinazotekelezwa  na  Rais  wa  Zanzibar  na  Mwenyekiti  wa  Baraza  la  Mapinduzi  kwa  wananchi  wake.  Kadhalika,  matokeo  ya  Programu  hii  ni  kuendeleza  taswira  nzuri  ya  Rais  wa  Zanzibar  na  Mwenyekiti  wa  Baraza  la  Mapinduzi.  Programu  hii  itakuwa  na  Programu  Ndogo  mbili  zifuatazo:  i.  Programu  Ndogo  ya  Kuratibu  shughuli  na  kusimamia  huduma  za  Mheshimiwa  Rais,  na  ii.  Programu  Ndogo  ya  Kuimarisha  Mawasiliano  baina  ya  Serikali  na  Wananchi.  Mheshimiwa  Spika,  katika  kufikia  malengo  ya  programu  hii,  shughuli  zifuatazo  zimepangwa  kutekelezwa:  i.  Kuratibu  shughuli  za  Mheshimiwa  Rais,  ii.  Kutoa  huduma  za  uendeshaji  na  utawala  katika  Ofisi  za  Washauri  wa  Mheshimiwa  Rais,  iii.  Kuratibu  shughuli  ya  kutunuku  Nishani,  OR-MBLM  iv.  Kutoa  huduma  za  uendeshaji  na  Utawala  katika  Ofisi  ya  Faragha  ya  Mheshimiwa  Rais,  v.  Kuimarisha  Maktaba  ya  Mheshimiwa  Rais,  vi.  Kuwajengea  uwezo  wafanyakazi  kwa  kuwapatia  mafunzo  ya  muda  mrefu  na  muda  mfupi,  vii.  Kusimamia  huduma  katika  nyumba  za  makaazi  ya  Mheshimiwa  Rais  katika  Ikulu  zilizopo  Unguja,  Pemba,  Dar  es  Salaam  na  Dodoma,  viii.Kukuza  mawasiliano  baina  Wananchi  na  Wahusika  wengine  wa  habari  kupitia  televisheni  na  redio,  ix.  Kutayarisha,  kuchapisha  na  kusambaza  majarida  na  machapisho  maalum  ya  Ikulu,  na  x.  Kuimarisha  mawasiliano  kupitia  mitandao  ya  kijamii  na  kutathmini  matumizi  ya  TEHAMA  katika  ORMBLM.  Mheshimiwa  Spika,  ili  Programu  ya  Kuratibu  Shughuli  na  Kusimamia  Huduma  za  Mheshimiwa  Rais  na  Kuimarisha  Mawasiliano  Ikulu  iweze  kutekelezwa,  kwa  mwaka  wa  fedha  2019/2020,  naliomba  Baraza  lako  Tukufu  kuidhinisha  jumla  ya  TZS.  milioni  4,   kwa  matumizi  ya  kazi  za  kawaida  zilizopangwa  katika  Programu  hii.  OR-MBLM  Programu  ya  Kuratibu  Ushirikiano  wa  Kikanda,  Mashirika  ya  Kimataifa  na  Wazanzibari  Wanaoishi  Nje  ya  Nchi  Mheshimiwa  Spika,  lengo  kuu  la  Programu  hii  ni  kuimarisha  kuendeleza  ushiriki  wa  Zanzibar  katika  mikutano  ya  Jumuiya  za  Kikanda,  Kimataifa  na  Kuwashirikisha  ipasavyo  Wazanzibari  wanaoishi  nje  ya  Nchi  katika  maendeleo  ya  Kiuchumi  na  Kijamii  ya  nchi  yao  ya  asili.  Kadhalika,  matokeo  ya  utekelezaji  wa  Programu  hii  ni  kuendelea  kufaidika  kwa  Zanzibar  na  fursa  za  Kiuchumi  na  Kijamii  zinazotokana  na  Jumuiya  za  Kikanda,  Kimataifa  na  Wazanzibari  wanaoishi  nje  ya  Nchi.  Programu  hii  itakuwa  na  Programu  Ndogo  mbili  zifuatazo:  i.  Programu  Ndogo  ya  Kuratibu  Shughuli  za  Serikali  ya  Mapinduzi  ya  Zanzibar,  Kikanda  na  Kimataifa,  na  ii.  Programu  Ndogo  ya  Kuratibu  Shughuli  za  Wazanzibari  Wanaoishi  Nje  ya  Nchi.  Mheshimiwa  Spika,  katika  kufikia  malengo  ya  programu  hii,  shughuli  zifuatazo  zimepangwa  kutekelezwa:  i.  Kushiriki  katika  Mikutano  ya  Kikanda  ndani  ya  nchi,  ii.  Kushiriki  katika  Mikutano  ya  Kikanda  nje  ya  nchi,  iii.  Kusimamia  shughuli  za  kila  siku  za  Idara  ya  Ushirikiano  wa  Kimataifa  na  Uratibu  wa  Wazanzibari  Wanaoishi  Nje  ya  Nchi,  OR-MBLM  iv.  Kujenga  uelewa  juu  ya  fursa  zinazopatikana  kutokana  na  Jumuiya  za  mtangamano  wa  Kikanda  (EAC,  SADC,  IORA,  TRIPATITE  na  AU),  v.  Kujenga  Ushirikiano  wa  Kimataifa,  vi.  Kujenga  uelewa  kwa  jamii  juu  ya  Sera  ya  Diaspora  Zanzibar  na  utekelezaji  wake,  vii.  Kuandaa  Kongamano  la  Watanzania  wanaoishi  nje  ya  nchi,  na  viii.Kushiriki  katika  mikutano  ya  ndani  na  kimataifa  inayohusiana  na  Diaspora.  Mheshimiwa  Spika,  ili  Programu  ya  Ushirikiano  wa  Kimataifa  na  Uratibu  wa  Wazanzibari  Wanaoishi  Nje  ya  Nchi  iweze  kutekelezwa,  kwa  mwaka  wa  fedha  2019/2020,  naliomba  Baraza  lako  Tukufu  kuidhinisha  jumla  ya  TZS.  milioni     kwa  matumizi  ya  kazi  za  kawaida  zilizopangwa  katika  Programu  hii.  Programu  ya  Utumishi  na  Uendeshaji  wa  Ofisi  ya  Rais  na  Mwenyekiti  wa  Baraza  la  Mapinduzi  Mheshimiwa  Spika,  malengo  makuu  ya  Programu  hii  ni  kuimarisha  uwezo  wa  kiutendaji  na  kuratibu  shughuli  za  Ofisi  ya  Rais  na  Mwenyekiti  wa  Baraza  la  Mapinduzi,  Kuimarisha  Shughuli  za  Mipango,  Kuandaa  na  Kuchambua  Sera  na  Kufanya  Utafiti,  Kuimarisha  Usalama  wa  Serikali  na  Kuratibu  Shughuli  za  Ofisi  ya  Rais  na  Mwenyekiti  wa  Baraza  la  Mapinduzi    Pemba.  Matokeo  ya  utekelezaji  OR-MBLM  wa  Programu  hii  ni  kuimarika  kwa  mazingira  ya  utendaji  kazi  pamoja  na  ufuatiliaji  wa  shughuli  za  ORMBLM.  Programu  hii  itakuwa  na  Programu  Ndogo  nne  zifuatazo:  i.  Programu  Ndogo  ya  Uratibu  na  Usimamizi  wa  Shughuli  za  ORMBLM,  ii.  Programu  Ndogo  ya  Uratibu  wa  Shughuli  za  Mipango,  Sera  na  Utafiti  za  ORMBLM,  iii.  Programu  Ndogo  ya  Uratibu  na  Usimamizi  wa  Shughuli  za  ORMBLM  –  Pemba,  na  iv.  Programu  Ndogo  ya  Kusimamia  Usalama  wa  Watumishi  wa  Umma.  Mheshimiwa  Spika,  Programu  hii  itatekelezwa  sambamba  na  mradi  wa  ujenzi  na  Ukarabati  wa  nyumba  za  Ikulu.  Mheshimiwa  Spika,  katika  kufikia  malengo  ya  programu  hii,  shughuli  zifuatazo  zimepangwa  kutekelezwa:  i.  Kuandaa  na  kuratibu  mikutano  ya  Kamati  Tendaji  na  Kamati  ya  Uongozi  ya  Ofisi  ya  Rais  na  Mwenyekiti  wa  Baraza  la  Mapinduzi,  ii.  Kutoa  huduma  za  Uendeshaji  na  Utawala  katika  Ofisi  ya  Rais  na  Mwenyekiti  wa  Baraza  la  Mapinduzi,  iii.  Kuwajengea  uwezo  wafanyakazi  kwa  kuwapatia  mafunzo  ya  muda  mrefu  na  muda  mfupi,  iv.  Kuendesha  vikao  vya  Bodi  ya  Zabuni  vya  ORMBLM,  OR-MBLM  v.  Kufanya  Ukaguzi  wa  hesabu  za  awali  na  endelevu  na  Vikao  vya  Kamati  ya  Ukaguzi,  vi.  Kufanya  utafiti  juu  ya  ushiriki  na  tija  kwa  Zanzibar  katika  mikutano  ya  Kikanda  na  Kimataifa,  vii.  Kuendelea  na  ujenzi  wa  jengo  la  ORMBLM  –  Pemba,  viii.Kufanya  matengenezo  ya  jengo  la  Ikulu  ya  Mnazi  mmoja,  ix.  Kujenga  nyumba  ya  kuhudumia  Viongozi  Wakuu  Dodoma,  x.  Kuimarisha  huduma  katika  Ikulu  za  Chake  Chake,  Mkoani  na  Micheweni,  xi.  Kutoa  huduma  za  Uendeshaji  na  Utawala  katika  Ofisi  ya  Rais  na  Mwenyekiti  wa  Baraza  la  Mapinduzi  –  Pemba,  xii.  Kufanya  Upekuzi  wa  Kiusalama  wa  awali  na  endelevu  kwa  wafanyakazi,  xiii.Kufanya  Ukaguzi  wa  Kiusalama  wa  Majengo  na  Miundombinu  kwa  majengo  ya  Serikali  na  xiv.Kuandaa  Mafunzo  na  warsha  juu  ya  utunzaji  wa  siri  na  udhibiti  wa  nyaraka  kwa  watumishi  wa  Serikali.  Mheshimiwa  Spika,  ili  Programu  ya  Utumishi  na  Uendeshaji  wa  Ofisi  Rais  na  Mwenyekiti  wa  Baraza  la  Mapinduzi  iweze  kutekelezwa,  kwa  mwaka  wa  fedha  2019/2020,  naliomba  Baraza  lako  Tukufu  kuidhinisha  jumla  ya  TZS.  milioni  4,   kwa  matumizi  ya  kazi  za  kawaida  zilizopangwa  katika  OR-MBLM  Programu  hii  na  jumla  ya  TZS.  milioni  2,   kwa  ajili  ya  mradi  wa  maendeleo.  Mheshimiwa  Spika,  Programu  za  Ofisi  ya  Rais  na  Mwenyekiti  wa  Baraza  la  Mapinduzi  Fungu  A02  ni  kama  zifuatazo:  Programu  ya  Usimamizi  wa  Majukumu  ya  Kikatiba  na  Kisheria  ya  Baraza  la  Mapinduzi  na  Kamati  ya  Makatibu  Wakuu  Mheshimiwa  Spika,  lengo  la  Programu  hii  ni  kuhakikisha  uwajibikaji  wa  Serikali  katika  kutoa  huduma  bora  zinazohitajika  kwa  Wananchi.  Aidha,  kuhakikisha  malengo  ya  Kitaifa,  Wizara  na  Taasisi  zake  yanatekelezwa  ipasavyo  na  kufikiwa  kama  yalivyotarajiwa.  Matokeo  ya  utekelezaji  wa  Programu  hii  ni  kuimarika  kwa  uwajibikaji,  Sera,  Sheria  na  Miongozo  yenye  kusaidia  ukuaji  wa  uchumi,  maendeleo  na  kudumisha  amani  na  mshikamano  wa  wananchi.  Program  hii  itakuwa  na  Programu  Ndogo  mbili  zifuatazo:  i.  Programu  Ndogo  ya  Kuratibu  na  Kusimamia  shughuli  za  Baraza  la  Mapinduzi  na  Kamati  zake,  na  ii.  Programu  Ndogo  ya  Tathmini  ya  Utendaji  kazi  na  Uwajibikaji  wa  Taasisi  za  Umma.  OR-MBLM  Mheshimiwa  Spika,  katika  kufikia  malengo  ya  programu  hii,  shughuli  zifuatazo  zimepangwa  kutekelezwa:  i.  Kutayarisha  vikao  vya  kawaida  vya  Baraza  la  Mapinduzi  na  Kamati  ya  Makatibu  Wakuu  na  kufuatilia  utekelezaji  wa  maamuzi  yake,  ii.  Kutayarisha  vikao  maalum  vya  Baraza  la  Mapinduzi  na  Kamati  zake  na  kufuatilia  utekelezaji  wake,  iii.  Kusimamia  programu  za  mafunzo  ya  kujenga  uwezo  wa  watendaji  wa  Serikali  na  Sekretarieti  ya  Baraza  la  Mapinduzi,  iv.  Kuimarisha  taswira  na  hali  ya  utumishi  wa  Umma  nchini,  v.  Kuratibu  kazi  na  ziara  za  Waheshimiwa  Mawaziri  wasiokuwa  na  Wizara  maalum,  vi.  Kuandaa  vikao  vya  kuhimiza  uwajibikaji  wa  watumishi  wa  Umma  kati  ya  Katibu  wa  Baraza  la  Mapinduzi  na  Katibu  Mkuu  Kiongozi  na  Watendaji  Wakuu  wa  Wizara  na  Taasisi  za  SMZ,  vii.  Kutayarisha  mikutano  kati  ya  Mheshimiwa  Rais  na  Wizara  za  SMZ  kutathmini  utekelezaji  wa  Mipango  kazi  na  kufuatilia  utekelezaji  wa  maagizo  na  maelekezo  yake,  viii.Kufuatilia  utekelezaji  wa  masuala  maalum  ya  Sera,  Sheria  na  maamuzi  ya  Serikali,  na  ix.  Kuwajengea  uwezo  wa  kiutendaji  watumishi  wa  kitengo  cha  Ufuatiliaji  na  Tathmini.  OR-MBLM  Mheshimiwa  Spika,  ili  Programu  ya  Usimamizi  wa  Majukumu  ya  Kikatiba  na  Kisheria  ya  Baraza  la  Mapinduzi  na  Kamati  ya  Kitaalamu  ya  Makatibu  Wakuu  iweze  kutekelezwa  kikamilifu,  kwa  mwaka  wa  fedha  2019/2020,  naliomba  Baraza  lako  Tukufu  kuidhinisha  jumla  ya  TZS.  milioni     kwa  matumizi  ya  kazi  za  kawaida  zilizopangwa  katika  Programu  hii.  Programu  ya  Utumishi  na  Uendeshaji  wa  Ofisi  ya  Baraza  la  Mapinduzi  Mheshimiwa  Spika,  lengo  kuu  la  Programu  hii  ni  kuimarisha  mazingira  utendaji  kazi,  mahusiano  ya  Umma  na  kuongeza  ujuzi  wa  Wafanyakazi.  Matokeo  ya  utekelezaji  wa  Programu  hii  ni  kuwa  na  mfumo  bora  na  wa  kisasa  wa  kuendesha  shughuli  kwa  ufanisi  na  uhifadhi  wa  Nyaraka  na  Kumbukumbu.  Programu  hii  itakuwa  na  Programu  Ndogo  ifuatayo:  i.  Programu  Ndogo  ya  Utumishi  na  Uendeshaji  wa  Ofisi  ya  Baraza  la  Mapinduzi.  Mheshimiwa  Spika,  katika  kufikia  malengo  ya  programu  hii,  shughuli  zifuatazo  zimepangwa  kutekelezwa:  i.  Kuimarisha  huduma  za  Maktaba  na  Kitengo  cha  uandaaji,  usambazaji  na  uhifadhi  wa  kumbukumbu  za  Baraza  la  Mapinduzi,  ii.  Kuimarisha  miundombinu  ya  majengo  pamoja  na  mazingira  yake,  OR-MBLM  iii.  Kuimarisha  upatikanaji  wa  huduma  za  mawasiliano  na  utekelezaji  wa  kazi  za  kila  siku,  iv.  Kutoa  taaluma  ya  afya  kuhusu  maradhi  yasiyoambukiza  na  kujikinga  na  VVU/  UKIMWI  na  v.  Kutoa  mafunzo  ya  muda  mrefu  na  mfupi  kwa  wafanyakazi.  Mheshimiwa  Spika,  ili  Programu  ya  Utumishi  na  Uendeshaji  wa  Ofisi  ya  Baraza  la  Mapinduzi  iweze  kutekelezwa  kikamilifu,  kwa  mwaka  wa  fedha  2019/2020,  naiomba  Baraza  lako  Tukufu  kuidhinisha  jumla  ya  TZS.  milioni  1,   kwa  matumizi  ya  kazi  za  kawaida  zilizopangwa  katika  Programu  hii.  MAOMBI  YA  FEDHA  KWA  KAZI  ZILIZOPANGWA  KUTEKELEZWA  KATIKA  MWAKA  WA  FEDHA  /2020  MATUMIZI  YA  KAWAIDA  NA  MIRADI  YA  MAENDELEO  Mheshimiwa  Spika,  kwa  mwaka  2019/2020,  Ofisi  ya  Rais  na  Mwenyekiti  wa  Baraza  la  Mapinduzi  inakadiria  kutumia  jumla  ya  TZS.  milioni  11,   kwa  ajili  ya  matumizi  ya  utekelezaji  wa  Programu  za  Fungu  A01  na  A02.  Fungu  A01  linakadiriwa  kutumia  TZS.  milioni  9,   kwa  kazi  za  kawaida  na  mradi  wa  maendeleo.  Kati  ya  fedha  hizo  jumla  OR-MBLM  ya  TZS.  milioni  7,   kwa  ajili  ya  kazi  za  kawaida  na  jumla  ya  TZS.  milioni  2,   kwa  ajili  ya  utekelezaji  wa  mradi  wa  maendeleo.  Fungu  A02  linakadiriwa  kutumia  jumla  ya  TZS.  milioni  2,   kwa  kazi  za  kawaida.  MAOMBI  YA  FEDHA  2019/2020  Mheshimiwa  Spika,  ili  kuiwezesha  Ofisi  ya  Rais  na  Mwenyekiti  wa  Baraza  la  Mapinduzi  kutekeleza  kazi  zilizopangwa  kwa  mwaka  wa  fedha  2019/2020,  naliomba  Baraza  lako  Tukufu  kuidhinisha  makadirio  ya  matumizi  ya  Programu  za  Ofisi  ya  Rais  na  Mwenyekiti  wa  Baraza  la  Mapinduzi  yenye  jumla  ya  TZS.  milioni  11, .  Kati  ya  fedha  hizo,  TZS.  milioni  9,   kwa  ajili  ya  matumizi  ya  kazi  za  kawaida  na  TZS.  milioni  2,   kwa  ajili  ya  utekelezaji  wa  Miradi  ya  Maendeleo.  Mgawanyo  wa  fedha  zitakazotumika  kwa  utekelezaji  wa  kila  Programu  umeainishwa  katika  Kiambatisho  Nam.  HITIMISHO  Mheshimiwa  Spika,  kwa  mara  nyengine  tena  naomba  kuchukua  fursa  hii  kumpongeza  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  kwa  namna  anavyotekeleza  Ilani  ya  Uchaguzi  ya  Chama  cha  Mapinduzi  ya  mwaka  2015    2020  kwa  vitendo.  Sote  ni  mashahidi  kuwa  mambo  OR-MBLM  mengi  aliyoahidi  kuyatekeleza  katika  kipindi  hiki  tayari  ameshayatekeleza.  Ameidhihirishia  Dunia  kwamba  “Muungwana  ni  vitendo”.  Natoa  wito  kwetu  sisi  Wawakilishi  wa  wananchi  tutekeleze  ahadi  tulizoahidi  katika  Majimbo  yetu,  ili  tuungane  na  Mheshimiwa  Rais  wetu  mpendwa  katika  kuwatumikia  wananchi  waliotuchagua  na  kutekeleza  Ilani  ya  Uchaguzi  ya  Chama  cha  Mapinduzi  ya  mwaka  2015    2020.  Mheshimiwa  Spika,  mimi  binafsi  namshukuru  Mheshimiwa  Rais  kwa  kuendelea  kuniamini  na  kunipa  dhamana  hii.  Naahidi  kuwa  muaminifu  na  mtiifu  kwake  na  kuendelea  kufanya  kazi  kwa  ufanisi,  uadilifu  na  uaminifu,  ili  kufikia  malengo  yaliyokusudiwa.  Mheshimiwa  Spika,  nachukua  fursa  hii  kuwapongeza  kwa  dhati  wale  wote  tunaofanya  kazi  hizi  kwa  pamoja  wakiwemo  Dkt.  Abdulhamid  Yahya  Mzee,  Katibu  wa  Baraza  la  Mapinduzi  na  Katibu  Mkuu  Kiongozi;  Ndugu  Salum  M.  Salum,  Katibu  Mkuu  ORMBLM;  Ndugu  Haroub  Shaib  Mussa,  Katibu  wa  Rais;  Ndugu  Salmin  Amour  Abdallah,  Naibu  Katibu  Baraza  la  Mapinduzi;  Ndugu  Salum  Kassim  Ali,  Naibu  Katibu  Mkuu  ORMBLM;  Ndugu  Maryam  Haji  Mrisho,  Naibu  Katibu  wa  Rais;  Dkt.  Juma  Yakout  Juma,  Naibu  Katibu  Msaidizi  Baraza  la  Mapinduzi;  Wakurugenzi  na  watumishi  wengine.  Aidha,  nawapongeza  Washauri  wa  Mheshimiwa  Rais  OR-MBLM  ambao  ni  Mheshimiwa  Chimbeni  Kheir  Chimbeni,  Mheshimiwa  Burhan  Saadat  Haji,  Mheshimiwa  Abdulrahman  Mwinyi  Jumbe,  Mheshimiwa  Zainab  Omar  Mohammed  na  Mheshimiwa  Maua  Abeid  Daftari  kwa  wanavyotekeleza  kazi  zao  za  ushauri  kwa  uadilifu.  Mheshimiwa  Spika,  nawashukuru  Waheshimiwa  Wajumbe  wote  wa  Baraza  lako  Tukufu  kwa  kunisikiliza  kwa  umakini  mkubwa  wakati  wote  wa  kuwasilisha  Hotuba  hii.  Kwa  heshima  kubwa  nawaomba  Waheshimiwa  Wajumbe  wa  Baraza  lako  Tukufu  waipokee,  waipitie,  waijadili  na  hatimae  waipitishe  bajeti  ya  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  2019/2020.  Mheshimiwa  Spika,  kwa  kumalizia  hotuba  yangu  hii,  naomba  kutumia  fursa  hii  adhimu  kuwashukuru  Wananchi  wa  Jimbo  letu  la  Chwaka  kwa  kuniunga  mkono  kwao  na  kwa  kunivumilia  katika  kipindi  chote  cha  kutekeleza  majukumu  yangu  ya  Uwaziri.  Naahidi  kwamba  nitaendelea  kuwatumikia  kwa  uadilifu  na  kushirikiana  nao  katika  kuliendeleza  Jimbo  la  Chwaka.  OR-MBLM  Mheshimiwa  Spika,  naliomba  Baraza  lako  Tukufu  liipokee,  liijadili  na  kutushauri  na  hatimae  liipitishe  Bajeti  hii.  Mheshimiwa  Spika,  naomba  kutoa  hoja.  (Mheshimiwa  Issa  Haji  Ussi  Gavu)  Waziri  wa  Nchi,  Ofisi  ya  Rais  na  Mwenyekiti  wa  Baraza  la  Mapinduzi  Zanzibar