  HOTUBA  KILELE  CHA  MAADHMISHO  YA  WIKI  YA  ELIMU  WILAYA  YA  KINONDONI  MGENI  RASMI:  NAIBU  MEYA  WA  MANISPAA  YA  KINONDONI  TEREHE:  12/05/2017  Katibu  Tawala  wa  Wilaya,  Mkurugenzi  Manispaa  ya  Kinodnoni,  Wahe:  Madiwani  Manispaa  ya  Kinondoni,  Wakuu  wa  Idara  na  Vitengo  Masnispaa  ya  Kinondoni,  Watendaji  wa  Kata  na  Maafisa  Elimu  Kata,  Wakuu  wa  Shule  za  Msingi  na  Sekondari,  Walimu  Wote,  Wazazi,  Wadau  wote  wa  Elimu  kutoka  taasisi  mbalimbali  na  Wanafunzi  wote  Awali  ya  yote  naomba  kuchua  nafasi  hii  kumshukuru  Mwenyezi  Mungu  kwa  kutuwezesha  kukutana  hapa  siku  ya  leo  kwa  ajili  ya  kuhitimisha  shughuli  zetu  za  Elimu  ambazo  tumekuwa  tukizifanya  kuadhinisha  juma  la  Elimu  ambapo  leo  tunafikia  tamati.  Wiki  ya  Elimu  au  Juma  la  Elimu  hufanyika  kila  mwaka  kwa  lengo  la  kushirikiana  kwa  pamoja  sisi  tukiwa  Wadau  wa  Elimu  kutathmini  maendeleo  ya  Elimu  kwa  Mwaka  Mzima,  kujikosoa  tulipojikwaa  na  kuweka  mikakati  kabambe  ya  kutuwezesha  kusonga  mbele  zaidi.  Wakati  huu  ni  muhimu  sana  tukaa  pamoja  kama  tulivyofanya  leo  na  kuwa  na  tafakari  ya  pamoja.  Maadhimisho  haya  kama  tulivyoambiwa  na  Mkurugenzi  wa  Manispaa  yalianza  kwa  shule  zetu  kufanya  shughuli  mbalimbali  za  kielimu  katika  ngazi  ya  shule  na  kata.  Baadaye  tarehe  19/04/2017  tulifanya  kikao  cha  Wadau  wa  Elimu  katika  Wilaya  ya  Kinondoni  kwenye  ukumbi  wa  King  Solomon  ambapo  wadau  walipata  siku  nzima  ya  kutafakari  kwa  pamoja  mafanikio  na  changamoto  zinazokabiri  utoaji  wa  elimu  katika  wilaya  yetu,  maoni  na  mapendekezo  ya  wadau  yalitolewa  kwa  kina  ambapo  kupitia  mapendekezo  hayo  Manispaa  inaandaa  Mkakati  wa  Maendeleo  ya  Elimu  wa  Miaka  mitatu  2017/2018  hadi  2019/  Hili  ni  jambo  kubwa  sana,  tunawaomba  Viongozi  wa  Manispaa  kuharakisha  utayarishaji  wa  Mkakati  huo  ili  Mwezi  Julai  2017  utekelezaji  wake  uanze.  Tuamembiwa  pia  kupia  Wiki  ya  Elimu  tarehe  24/05/2017  wenzetu  wa  Jeshi  la  Wananchi  wa  Tanzani  kwa  kushirikiana  na  Manispaa  ya  Kinondoni  walitoa  Madaktari  kwa  ajili  ya  uchunguzi  na  ushauri  kwa  wanafunzi  na  Walimu  wetu  wa  magonjwa  ya  ngozi,  moyo  na  kisukari.  Katika  zoezi  hili  jumla  ya  wanafunzi  546  na  Walimu  76  walihudumiwa.  Katika  kutoa  huduma  hii  ilibainika  wazi  kuwa  baadhi  ya  wazazi  hawajishirirki  kikamili  kufuatilia  afya  za  watoto  wao.  Baadhi  ya  watoto  walikutwa  na  changamoto  kubwa  za  kiafya.  Nichukue  fursa  hii  kuwaomba  Wazazi  wote  ambao  walipata  taarifa  kutoka  kwa  Walimu  kuhusu  matokeo  ya  uchunguzi  wa  afya  za  watoto  wao  kufuatilia  matibabu  hayo  ipasavyo.  Aidha  nitoe  wito  kwa  Wazazi  wote  Manispaa  ya  Kinondoni  kuwa  na  utaratibu  wa  kuchunguza  afya  za  watoto  wao  mara  kwa  mara  na  kutoa  kipaumbele  cha  kwanza  kwenye  matibabu  yao.  Mafanikio  hayo  pia  na  mchango  mkubwa  wa  uongozi  wa  Manispaa  ya  Kinondoni  likiwemo  Baraza  la  Madiwani  na  Watendaji  wanaoongozwa  na  Mkurugenzi  wa  Manispaa.  Hawa  pia  tutatambua  juhudi  zao.  Ndugu  Wadau  wote  wa  Elimu;  Leo  sote  tumeshiriki  katika  maonesho  ya  kitaaluma,  hapa  tumeona  shughuli  mbalimbali  za  ujifunzaji  zinazoendelea  katika  shule  zetu  za  msingi  na  sekondari  katika  Manispaa  ya  Kinondoni.  Tumeona  shule  za  Serikali  na  Zisizo  za  Serikali.  hiyo  pia  ni  Sehemu  ya  Maadhimisho  haya.  Aidha  tumnaweza  kuona  wingi  wa  tuzo  zilizopo  ambazo  pia  tutawazawadia  wanafunzi,  walimu  na  shule  zilizofanya  vizuri  katika  mitihani  ya  kitaifa  mwaka  Tutapata  fursa  ya  kutambua  juhudi  za  walimu  na  wanafunzi  wetu  jinsi  walivyo  pambana  kufundisha  na  kujifunza  ili  kuinua  taaluma  katika  shule  husika.  Lakini  mafanikio  ya  shule  yoyote  hayawezi  kutenganishwa  na  Uongozi  wa  shule  husika,  kwamaana  ya  Bodi  na  Kamati  za  Shule  pamoja  na  jamii  husika.  Hawa  wote  leo  tutawapongeza.  Lakini  pia  tumepata  fursa  za  kuona  vikundi  vya  Sanaa  za  maonesho  kama  nyimbo,  ngonjera  na  ngoma  kutoka  katika  shule  zetu  za  msingi  na  sekondari.  Hii  inaonesha  namna  ambavyo  katika  shule  zetu  shughuli  za  kiutamaduni  zinavyofanyika.  Nichukue  fursa  hii  kuwapongeza  walimu  na  wanafunzi  wote  walishiriki  katika  maandalizi  ya  vikundi  hivi  vilivyotuburudisha  hapa  leo.  Ndugu  Wadau  wote  wa  Elimu;  Sote  tunafahamu  kuwa  kauli  mbiu  ya  maadhimisho  ya  juma  la  Elimu  kwa  Mwaka  huu  ni  ‘Uwajibikaji  wa  Pamoja  kwa  Elimu  Bora’.  Kauli  mbiu  hii  inatuhimiza  wote  kwa  pamoja  kushirikiana  katika  uendeshaji  wa  elimu  yetu  nchi.  Jukumu  la  maendeleo  ya  elimu  yetu  ni  letu  sote.  Elimu  bora  ni  jukumu  la  Wanafunzi  wenyewe,  Walimu,  Wazazi,  Serikali,  Wadau  mbalimbali  wa  Elimu  zikiwemo  taasisi  zisizo  za  kiserikali  na  Jamii  kwa  ujumla.  Kupitia  kauli  mbiu  hii  kila  mmoja  wetu  anakumbushwa  kutimiza  wajibu  wake.  Mawazo  kwamba  jukumu  la  maendeleo  ya  Elimu  ni  laSerikali  tu  siyo  sahihi.  Hivyo  napenda  kutumia  siku  hii  kuwahamasiha  Wazazi  wote  kusimamia  maendeleo  ya  wattoto  wao  kwa  kufuatilia  ujifunzaji  wao  wa  kila  siku  uliofanyika  shuleni  na  kuhakikisha  kuwa  kazi  walizopewa  shuleni  wakafanye  nyumbani  wanazifanya  ipasavyo.  Aidha  ni  wajibu  wa  Wazazi  pia  kukagua  kazi  za  watoto  wao  kuona  kama  wanajifunza  ipasavyo  shuleni  na  pale  wanapoona  kuna  mapungufu  basi  wawasiliane  na  walimu  wa  madarasa  na  Wakuu  wa  shule  husika.  Wazazi  tusiwaachie  Walimu  tu.  Wazazi  pia  wana  majukumu  mengine  yaliyoainishwa  kwenye  Waraka  wa  Elimu  Na.  6  wa  Mwaka  2015kuhusu  utekelezaji  wa  Elimu  Msingi  Bila  Malipo,  ambayo  ni  pamoja  na  kugharamia  chakula  cha  watoto  wao  wawapo  shuleni  kwa  shule  za  Msingi  na  Sekondari  za  Kutwa,  gharama  za  matibabu,  sare  za  shule,  na  Usafiri  kutaja  vichache.  Hivyo  Wazazi  naomba  kuwasihi  sana  kuhakikisha  mnatimiza  wajibu  wenu  kwa  upande  wenu  ili  kuhakikisha  kuwa  wanafunzi  wawapo  shuleni  na  wawapo  nyumbani  wanajifunza  ipasavyo.  Wadau  wa  Elimu  na  Jamii  kwa  ujumla  wanalo  jukumu  la  kushiriki  kikamilifu  katika  maendeleo  ya  shule  zetu  ikiwamo  ujenzi  wa  miundombinu  ya  shule,  ulinzi  wa  maeneo  ya  shule  yasivamiwe  na  wananchi  wenye  nia  mbaya  na  kutatua  kero  mbalimbali  zinazobainika  kukwamisha  maendeleo  ya  elimu  shuleni.  Kwa  upande  wa  Serikali  mpaka  sasa  kazi  kubwa  imefanyika;  kwa  mfano,  tayari  kila  mwezi  Serikali  hutoa  Zaidi  ya  Billion  18  kugharamia  elimu  bila  malipo  kwa  shule  za  msingi  na  sekondari  za  Serikali  kote  nchini,  utengenezaji  wa  madawati  kwa  shule  za  msingi  na  sekondari  kwa  wilaya  yetu  umekamilika  ambapo  kila  mwanafunzi  sasa  anakaa  kwenye  dawati.  Ujenzi  wa  vyoo  na  vyumba  vya  madarasa  unaendelea  ambapo  Serikali  imewekeza  kwa  kiasi  kikubwa  lakini  upungufu  ni  mkubwa  sana.  Kwa  mfano  upo  upungufu  wa  vyumba  vya  madarasa  908  kwa  shule  za  Msingi  na  Madarsa  134  kwa  shule  za  Sekondari,  pia  upo  upungufu  wa  vyoo  matundu  2742  kwa  shule  za  Msingi  na  Matundu  475  kwa  shule  za  Sekondari.  Changamoto  hii  inatuhimiza  Wadau  wote  wa  Elimu  ikiwemo  jamii  yenyewwe  kushikiriki  kikamilfu  katika  utatuzi  wa  changamoto  hii  na  zingingine  ambazo  sijazitaja.  Tusikae  pembeni  kuisubiri  Serikali  tu,  Serikali  ina  majukumu  mengi  kwa  ajili  ya  maendeleo  ya  watu,  tushiriki  sote  hasa  kwenye  utatuzi  wa  changamoto  za  miundombinu.  Kwa  hiyo  ni  jukumu  la  Msingi  la  Wadau  wa  Elimu  katika  kila  eneo  na  kila  shule  kuwa  na  utamaduni  wa  kukutana  kwa  pamoja  kutafakari  maendeleo  ya  shule  kuona  nini  wao  kama  jamii  wanaweza  kufanya  kuchangia  utatuzi  wa  changamoto  za  kielimu  zinazowakabili.  Kuhusu  swala  la  chakula  shuleni;  Wazazi  wanapaswa  kufahamu  wazi  kuwa  ni  juukumu  lao  la  kisheria  kuwapatia  watoto  wao  chakula  cha  mchana  wawapo  shuleni.  Hivyo,  ni  wajibu  wao  kukaa  pamoja  na  kuona  namna  nzuri  wanavyoweza  kuwapatia  watoto  wao  chakula  cha  mchana  wawapo  shuleni  ili  waweze  kujifunza  kwa  ufanisi.  Jambo  la  msingi  na  la  kuzingatia  ni  kuwa  wakati  wote  wa  kutekeleza  wajibu  wao  wazazi  wasiwahusishe  wanafunzi  na  au  utoaji  wa  chakula  shuleni  usiwe  wa  kibaguzi.  Kama  upo  mpango  wa  chakula  shuleni  uliokubaliwa  na  wazazi  wote  basi  wanafunzi  wote  wapate  chakula  bila  kujali  uwezo  wa  wazazi  wao  kuchangia  chakula  hicho.  Utaratibu  uwe  wazi  na  uliokubaliwa  na  kupata  vibali  kutoka  mamlaka  husika.  Ndugu  Wadu  wa  Elimu;  leo  tumekutana  kutafakari  yaliyopo  na  yaliyopita  ili  tupange  yajayo.  Ukiangalia  maendeleo  ya  elimu  katika  wilaya  yetu  ni  ya  kuridhisha  lakini  zipo  changamoto  kama  kutofanya  vizuri  kama  inavyopaswa  kwa  shule  zetu.  Kwa  mfano  ufaulu  wa  mitihani  wa  shule  zetu  unaweza  kuuona  na  ufaulu  wa  jumla  wa  wilaya  pia  upo.  Kwa  ujumla  ufaulu  wetu  kama  alivyotuambia  Mkurugenzi  unahitaji  juhudi  Zaidi  ili  tuweze  angalau  kuwepo  katika  kumi  bora  za  kitaifa  katika  mitihani  yote.  Hapa  naomba  Mkurugenzi  wa  Manispaa  Mkakati  wa  dhati  uwekwe  kufuatilia  na  kusimamia  ijifunzaji  na  ufundishaji  shuleni  ili  wilaya  yetu  ifanye  vizuri  na  kwa  kuanzia  tuingie  kumi  bora  kitaifa.  Haya  yanawezekana  ikiwa  kila  shule  na  kila  Mdau  utatimiza  wajibu  wake.  Naomba  tukikutana  kwenye  hafra  kama  hii  mwaka  2018  cha  kwanza  itakuwa  ni  kujiuliza  kuwa  ni  katika  Mtihani  upi  wa  kitaifa  tumeingia  kumi  bora  na  upi  hatukuingia  na  sababu  za  kutoingia  zitapaswa  kuainishwa.  Mwisho,  nachukua  fura  hii  kuwapongeza  wote  walifanikisha  uendeshaji  wa  Wiki  ya  Elimu  katika  Wilaya  ya  Kinondoni  ikiwemo  Ofisi  ya  Rais  TAMISEMI,  Wizara  ya  Elimu,  Sayansi  na  Teknolojia,  Programu  ya  LANES,  na  Mkurugenzi  wa  Manispaa  ya  Kinondoni,  pia  Wadau  wengine  wa  Elimu  waliochangia  katika  uendeshaji  wa  Juma  hilo  ambao  ni  pamoja  na  Chemicotex,  Oxford  University  Press,  Education  Publisher,  Shule  ya  Sekondari  Mbezi  Beach,CRDB  Kijitonyama,  Jeshi  la  Wananchi  wa  Tanzania,Kituo  cha  Walimu  Mwenge,  Mwalimu  Kiduma  S.  Mageni,  NGOPSO,  WOISO  Original  Product,  Save  the  Children,  Atlas  Madale  Schools  na  Coca  Cola  LTD,  Nawashukuru  sana  kwa  niaba  ya  Serikali  kwani  fedha  mlizochangia  zingeweza  kufanya  kazi  nyingine  tofauti  nahii,  lakini  mkachagua  kuwezesha  na  kuongeza  hamasa  katika  utoaji  wa  elimu  katika  Manispaa  yetu.  Mwenyezi  Mungu  awazidishie  moyo  wa  kujitolea  Zaidi.  Aidha  nawaalika  Wadau  wengine  wenye  nia  njema  kuendelea  kujitokeza  kwa  wingi  kuchangia  maendeleo  ya  elimu  katika  wilaya  yetu.  Mwakani  naimani  tutafanya  vizuri  Zaidi  ya  hapo.  Nawapongeza  pia  Shule,  Wanafunzi  na  Walimu  wote  ambao  wamefika  hapa  leo  na  watapewa  tuzo  mbalimbali  kutambua  juhudi  zao.  Kazi  kubwa  mmefanya  maana  mlikuwa  wengi  mpaka  ninyi  kujitokeza  si  kazi  rahisi.  Kwa  dhati  kabisa  nawapongeza  sana.  Leo  mtapata  zawadi  mbalimbali  kama  zilivyoandaliwa.  Wanafunzi  watapa  vitabu  vya  kiada,  walimu  watapata  fedha  taslimu  na  shule  zitapata  ngao  mbalimbali.  Baada  ya  maelezo  hayo  niseme  nawatakia  hafra  yenye  mafanikio  makubwa  na  sasa  niko  tayari  kwa  hatua  iliyofuata  ASANTENI  SANA  KWA  KUNISIKILIZA  MANYAMA  MANGALU  NAIBU  MEYA  MANISPAA  YA  KINONDONI