Somo la 60 HATUA INAYOFUATA Somo: Matendo 2 Imekuwa ni furaha kushirikiana nawe katika kozi hii ya kujifunza Biblia. Kwa sasa tumefikia mwisho wa masomo haya, na pengine unajiuliza: Nini kinafuata, au kitu gani nifanye? Kabla hatujajaribu kukusaidia kwa maswali haya, ni muhimu kukumbuka kozi hii ni kwa ajili ya nini. Tumekuwa tukikuonesha mafundisho ya msingi ya Biblia.  Lakini ujumbe unaoupata kwenye masomo haya, haukuwa ujumbe wetu.   Kila   wakati   ulipofunua   na   kuisoma   Biblia   yako,   ulikuwa ukilisikiliza Neno la Mungu. Hivi ndivyo Mungu anavyowafundisha wanawake kwa wanaume juu yake mwenyewe, na kusudi lake na dunia hii. Ni kwa kuwa ulikuwa ukiliheshimu Neno la Mungu, ndio maana amekuwa akiongea nawe na akitegemea umwitikie. Biblia yote ni Neno la Mungu, ni neno la pumzi yake, na lina nguvu ya kuweza kuyabadili maisha yako. Kama kwa kukuhubiria Injili kupitia katika  kozi   hii  tumeweza kukusaidia,  kwa kukufanya  kuyaangalia Maandiko   kwa   undani   mwenyewe,   basi   tumefanikiwa   na tunashukuru. Masomo haya yamekugusa? Unaweza   ukawa   umejifunza   mambo   kadhaa   ambayo   hukuyajua kabla. Utakuwa umewafikiria ‘wakuu’ kama Ibrahimu na Daudi, na kuona vile ambavyo: o Injili inavyopatikana katika Agano la Kale kama ilivyo katika Agano Jipya. o Wayahudi walivyo mashahidi wa Mungu kati ya mataifa. o Bwana Yesu Kristo alivyozaliwa na kuishi ili kuwaokoa wanaume na wanawake wanaomwamini. o Kifo na ufufuo wa Yesu vilivyotoa uthibitisho wa mpango wa Mungu kwa nyakati zijazo. o Bwana Yesu Kristo atakavyorudi duniani kuusimamisha Ufalme wa Mungu. Lakini   kuyafahamu   mambo   haya   sio   kitu   kinachotosha   kwa chenyewe. Tunajua, wapo watu wengi tu wanaokwenda katika vyuo kujifunza dini ili kupata vyeti, au kupata ajira na kuwa wachungaji, lakini hili haliwafanyi wawe Wakristo. Jumuia yetu ya Kikristadelfia haitoi vyeti, diploma au digrii kwa kuifahamu Biblia. Tunaihubiri tu Injili   kwa   kuwa   tunajua,   Mungu   anataka   kuifikisha   rehema   yake kupitia   kwa   Kristo,   kwa   wote   wale   wanaotamani   kuokolewa   na dhambi zao. Mungu   anamwalika   kila   mtu   anayeweza   kuipokea   Njia   yake   ya Wokovu, kuwa na sehemu katika Ufalme wake unaokuja duniani. Kuwa Mkristo kuna maana gani? Wakristo­wa­kweli ni watu wanaoziamini ahadi za Yesu, na ambao wamechagua wabatizwe na kuishi maisha ya kumfuata, wakijiandaa kwa huduma pamoja na Bwana atakaporudi kuwa Mfalme wa dunia. Wakristo­wa­kweli ni watu walio tofauti na watu wengine kwa kuwa, wako katika kuitwa na kuandaliwa kwa ajili ya Ufalme wa Mungu katika dunia. Muumba anao mpango mmoja tu na dunia yake, na namna ya kuuitikia wito wake na kushiriki katika mpango huo ni moja, popote pale tunapoishi duniani. Mungu hana kanuni fulani­fulani kwa watu walio India, na nyingine kwa nchi za Kiarabu au Afrika au Amerika au visiwa vya Pasifiki. Yupo   Mwokozi   mmoja   tu,   na   namna   moja   ya   kuweza   kuokolewa: Mtume Petro alisema:        “Wala hakuna wokovu katika mwingine awaye yote, kwa maana hakuna jina jingine chini ya mbingu walilopewa wanadamu litupasalo sisi kuokolewa kwalo” (Matendo 4:12). Kwa nini Makanisa ni mengi sana? Unaweza ukajiuliza: “Ni kwa nini, basi, kuna makanisa mengi sana na vikundi vingi vya kidini?” Hili ni suala linalowapa mashaka watu wengi, wanapofikiria kujiunga na jumuia yoyote ya Ukristo. Lakini ni hivi: sio Mungu aliyeyagawa makanisa katika ‘Ukristo’ kuwa Wakatoliki, Waprostanti au Walokole. Kwa sehemu kubwa ilikuwa ni tamaa za watu waliopenda kuwavuta watu wawafuate kuanzisha makundi mpya. Wengi walikuwa wajanja mno kuweza kusikiliza au kuyapokea mafundisho ya kawaida, tena ya kueleweka, yaliyopo kwenye Injili, kama yalivyofundishwa na Yesu na wanafunzi wake. Walifanya kile alichotabiria mtume Paulo, akisema: “Maana utakuja wakati watakapoyakataa mafundisho yenye uzima, ila kwa kuzifuata nia zao wenyewe watajipatia waalimu makundi­makundi, kwa kuwa wana masikio ya utafiti (masikio ‘yanayowawasha’), nao watajiepusha wasisikie yaliyo kweli, na kuzigeukia hadithi za uongo” (2 Timotheo 4:3, 4). Mimi, Je? Wakati wa kuitafakari KWELI unakuja tunapoanza kuelewa kuwa, sisi wote ni wadhambi mbele ya Mungu na kwamba, ni Mungu tu, kupitia kwa   Yesu,   anayeweza   kutusaidia:   “Kwa   sababu,   wote   wamefanya dhambi, na kupungukiwa na Utukufu wa Mungu” (Warumi 3:23). Lakini,   Andiko   linasema:   “Mungu   aonyesha   pendo   lake   yeye mwenyewe   kwetu   sisi,   kwa   kuwa   Kristo   alikufa   kwa   ajili   yetu” (Warumi 5:8). ‘Hatua   inayofuata’   kwako   itategemea   haya   mambo   uliyojifunza kuhusiana na Neno la Mungu, kama yamekugusa kiasi gani. Sisi sote tupo katika njia ya kuutafuta wokovu, tunapokuwa tumeanza kujua ukweli unaotuhusu sisi wenyewe. Nabii Yeremia alisema:      “Ee Bwana, najua ya kuwa njia ya mwanadamu haimo katika nafsi yake; kuelekeza hatua zake si katika uwezo wa mwanadamu” (Yer. 10:23). Unajisikia hivyo, sijui? Neno la Mungu limeanza kukuvuta ufanye kitu kuhusu, kuutafuta, ‘Ufalme wa Mungu na haki yake?’ Kwa sasa au kwa   baadaye,   ni   kila   Mkristo   anatakiwa   aone   haja   ya   kufanya mabadiliko   katika   maisha   yake;   mabadiliko   ya   kuacha  kuwa   mtu anayeendelea tu na dhambi; yaani, kuwa tu katika Adamu na kufa na kutokomea milele, na kuwa ‘mtakatifu’ katika Kristo, mtu mwenye tumaini la ufufuo atakaporudi Yesu na uzima wa milele katika Ufalme wake. Wanaume fulani katika Yerusalemu, walipokuwa wameanza kuelewa ukweli   ulivyo,   walichomwa   mioyo   yao:   “Wakamwambia   Petro   na mitume wengine, Tutendeje, ndugu zetu?” Jibu la Petro lilikuwa: “Tubuni mkabatizwe kila mmoja kwa jina la Yesu Kristo, mpate ondoleo la dhambi zenu” (Matendo 2: 37, 38). Ni tumaini letu kuwa, utakuwa ukijifikiria kwa umakini. Unaweza ukawa   na   mashaka   kidogo   hapo   ulipo;   huhitaji   mtu   yeyote akusukume. Unahitaji muda kutafakari; tunalielewa hilo! Pengine unaweza kuwa unataka tu kuendelea na kujifunza kwako Biblia kwanza, au kukutana na Wakristadelfia fulani kuongea nao kwanza juu ya mambo haya, au umeyaridhia mafundisho haya na unataka kubatizwa. Kuna ushauri hapa wa kukusaidia   Tafadhali   yapitie   tena   masomo   yote,   somo   la   1   mpaka   la   59, ukiandika kwenye karatasi ugumu wowote unaouona na ukipigia mistari, mistari ya muhimu katika Biblia yako.   Mwandikie mkufunzi wako umwambie jinsi unavyojisikia juu ya mambo uliyojifunza katika Biblia. Uliyafurahia masomo? Kulikuwa na   mada   zilizokuwa   ngumu   kwako,   na   ungependa   kupatiwa maelezo zaidi juu ya baadhi ya mada?   Umekuwa ukitumia mpango wa kusoma Biblia wa kila siku (Bible Reading   Planner)   na   umepokea   Mshirika   wa   Biblia   (Bible Companion). Ni utaratibu wa kusoma angalau vifungu vitatu kwa siku, na utakuchukua uimalize Biblia yote kwa mwaka mmoja (Agano Jipya mara mbili). Endelea kuisoma Biblia kila siku. Sio kitabu cha kusoma na kuweka mbali na kama ukiisoma Biblia mara kwa mara, itakugusa moyo, akili na maisha yako.   Utapenda uunganishwe na Wakristadelfia walioko karibu na wewe (kama wapo)? Unaweza kupenda kuwaandikia au kuwapigia simu kama unaona inafaa, au hata kuwatembelea kwa majadiliano zaidi ya Biblia. Kama wapo karibu ya kutosha, ungependa kuhudhuria baadhi ya mikutano yao?   Ungependa kupata masomo zaidi kuhusiana na Biblia? Kama ni hivyo mwandikie mkufunzi wako, umwambie unataka kujifunza zaidi juu ya nini. Tunavyo vijitabu vya maana sana kuhusiana na mada nyingi.   Kama   unataka   kuendelea   mbele   ubatizwe,   lakini   unajisikia kuhitaji muda zaidi na maelekezo, tuna kozi zingine. Mwambie mkufunzi wako.   Kama unakubaliana na mada zote ulizozipitia katika kozi hii ya Biblia njia ya Posta na unafikiria kubatizwa, tuandikie utuambie. Ninawezaje kubatizwa? Kama ulivyojifunza katika somo la 31, ni muhimu kuwa uielewe vizuri Injili.   Ubatizo   ni   kitu   kikubwa,   ni   vizuri   utambue   na   kuyakubali matokeo   yanayoendana   nao   katika   maisha   yako.   Ni   jukumu   letu kuhakikisha   kuwa   unaelewa   hili   kabla   hatujakusaidia   uweze kubatizwa. Kwa hiyo kwanza tutakutumia maswali ya kujibu kwa Posta, maswali juu ya mafundisho ya msingi  ya Biblia, na  baadhi ya mambo ya kuzingatia kimaisha katika kuishi maisha ya Kikristo. Baada ya hili, kama utakuwa umefanya vizuri, tutapanga ili mmoja wetu au zaidi, kati ya waumini wenzetu akutembelee. Kama kweli umekuwa tayari kwa kubatizwa, hili litapangwa liwe mahali panapofaa, penye maji ya kutosha. Kama kuna kikundi cha Kikristadelfia hapo jirani, utakuwa sehemu ya Eklesia hiyo. Kama hakuna, bado tutahakikisha kuwa unapata wakati wote machapisho mbalimbali ya kusoma na ya kuwapa rafiki zako.   Tutakutumia   pia   makaratasi   ya   ‘mahubiri’   kwa   ajili   yako kuyatumia, katika Kumega kwako Mkate kila juma nyumbani kwako. Kama utakuwa umeamua kubatizwa, hilo litakuwa tukio la muhimu kuliko   yote   katika   maisha   yako.   Kuwa   Mkristadelfia   ni   kuzaliwa katika familia ya Yesu Kristo, yenye ndugu duniani pote, walio na imani moja na ushirika wa hali ya juu na wewe. Hatua yako inayofuata ni rahisi Mwandikie   tu   mkufunzi   wako,   uambatishe   kuponi   iliyokamilishwa utakayoiona pamoja na somo hili.  Ukipenda,   anaweza   kukupatia   ‘Maziwa   ya   Akili’;   kozi   nyingine   ya Biblia yenye masomo  