WIZARA YA MAMBO YA NJE NA  USHIRIKIANO WA AFRIKA MASHARIKI  JAMHURI YA MUUNGANO WA TANZANIA  SERA YA MAMBO YA NJE 2001  (TOLEO LA MWAKA 2024)  MEI 2025   

 DIBAJI  Kwa mujibu wa Tamko la Rais wa Jamhuri ya Muungano wa  Tanzania kuhusu majukumu ya Mawaziri (Hati Idhini) kupitia  Tangazo la Serikali Na. 619B la tarehe 30 Agosti 2023, Wizara ya  Mambo ya Nje na Ushirikiano wa Afrika Mashariki imepewa  jukumu la kulinda, kukuza na kuendeleza maslahi ya Jamhuri  ya Muungano wa Tanzania kupitia uhusiano wake na nchi  nyingine na jamii ya kimataifa.  Katika kutekeleza Sera ya Mambo ya Nje, Jamhuri ya Muungano  wa Tanzania (JMT) inaongozwa na misingi ya kutoingiliwa  mamlaka yake, mipaka ya nchi na uhuru wa kisiasa; kutetea  uhuru, haki za binadamu, usawa na demokrasia; kuendeleza  ujirani mwema na kukuza umoja wa Afrika.  Vilevile, ni dhima ya Jamhuri ya Muungano wa Tanzania  kuendeleza ushirikiano wa kiuchumi na washirika wa  maendeleo; kuunga mkono sera ya kutofungamana na upande  wowote; kuendeleza ushirikiano wa maendeleo baina ya nchi  zinazoendelea; kushirikiana na Umoja wa Mataifa katika  jitihada za kuleta maendeleo ya kiuchumi, amani na usalama;  pamoja na kulinda mila na tamaduni za watu wa Jamhuri ya  Muungano wa Tanzania.  Sera ya Mambo ya Nje inajielekeza katika maeneo kumi (10)  ambayo ni: diplomasia ya uchumi; kukuza amani, usalama na  utulivu wa kisiasa; kuratibu usimamizi wa mikataba na itifaki  za kimataifa; ushiriki wenye tija katika ushirikiano wa uwili,  kikanda na kimataifa; matumizi ya Kiswahili kama nyenzo ya  diplomasia na kutafuta rasilimali za kimataifa kwa maendeleo  ya Taifa.  Maeneo mengine ya kipaumbele ni ushiriki na ushirikishwaji  wa diaspora kwa maendeleo ya Taifa; kutumia kikamilifu fursa  zinazotokana na uchumi wa buluu na kulinda na kutetea haki  SERA YA MAMBO YA NJE YA MWAKA 2001 (TOLEO LA MWAKA 2024) i  za binadamu na utawala bora kwa mujibu wa Katiba ya  Jamhuri ya Muungano wa Tanzania ya mwaka 1977 na  kuzingatia mila,desturi na tamaduni za Jamhuri ya Muungano  wa Tanzania. Aidha, Sera inazingatia masuala mtambuka  ambayo ni mazingira na mabadiliko ya tabianchi na usawa wa  jinsia na fursa kwa vijana. Hivyo, Jamhuri ya Muungano wa  Tanzania inalenga kuimarisha ushirikiano wa kimataifa katika  kukabiliana na athari za mazingira na mabadiliko ya tabianchi  na kujumuisha masuala ya usawa wa jinsia na fursa kwa vijana  katika uhusiano wa kimataifa.  Maandalizi ya Sera hii yamezingatia miongozo mbalimbali ya  kimataifa (mikataba, makubaliano na itifaki) ikiwemo Ajenda    ya Umoja wa Afrika: Afrika Tuitakayo; Ajenda ya 2030  ya Umoja wa Mataifa kuhusu Maendeleo Endelevu na Ajenda  ya Addis Ababa ya Ugharamiaji wa Maendeleo. Maandalizi  yake pia yamezingatia miongozo ya ndani ikiwemo Dira  ya Taifa ya Maendeleo 2025, Dira ya Maendeleo ya Zanzibar    ; mipango ya muda mfupi, wa kati na mrefu pamoja na  Ilani ya Chama Cha Mapinduzi kwa Ajili ya Uchaguzi Mkuu  wa Mwaka 2020. Ili kuendana na mabadiliko ya dunia, Sera hii  itafanyiwa mapitio pale itakapohitajika.  Aidha, maandalizi ya Sera hii yamejumuisha tathmini ya  mkakati wa utekelezaji, na ukusanyaji wa maoni ambao  ulikuwa shirikishi. Shukrani za dhati ziwaendee wadau wote  walioshiriki kwa juhudi zao za pamoja na mchango wao katika  maandalizi ya Sera hii. Mwisho, ili kufikia malengo yake,  utekelezaji wa Sera hii utategemea kuungwa mkono na ushiriki  wa wadau katika utekelezaji wake.  ii SERA YA MAMBO YA NJE YA MWAKA 2001 (TOLEO LA MWAKA 2024)  DIBAJI..................................................................................................i  YALIYOMO........................................................................................iii  VIFUPISHO......................................................................................vii  UFAFANUZI WA MANENO MUHIMU........................................x  SURA YA KWANZA.........................................................................1  UTANGULIZI.....................................................................................1    Usuli..............................................................................................2    1. Mafanikio ya Utekelezaji wa Sera Mpya ya Mambo ya  Nje ya 2001...........................................................................................4    2. Kuimarika kwa Uhusiano wa Uwili.....................................5    3. Kuimarika kwa Mtangamano wa Kikanda..........................5    4. Kuimarika kwa Ushirikiano wa Kimataifa..........................8    5. Kuchochea Diplomasia ya Uchumi.......................................9    Changamoto Katika Utekelezaji wa Sera Mpya ya  Mambo ya Nje (2001).......................................................................10    1. Kuendelea kuwepo kwa Uhalifu wa Kuvuka Mipaka.....10    2. Kukosekana kwa Utulivu wa Kijamii, Kiuchumi na  Kisiasa................................................................................................12    3. Kutoridhiwa kwa Mikataba Iliyotiwa saini na Itifaki......13    4. Mwingiliano wa Uanachama Katika Jumuiya za Kikanda  na Taasisi za Kimataifa.....................................................................14  YALIYOMO  SERA YA MAMBO YA NJE YA MWAKA 2001 (TOLEO LA MWAKA 2024) iii    5. Matumizi Hafifu ya Kiswahili katika Diplomasia............15    6. Changamoto katika Uratibu wa Utekelezaji......................16    7. Mapungufu Katika Utafutaji wa Rasilimali.......................17    Masuala Mapya ya Kisera........................................................19    1. Mazingira na Mabadiliko ya Tabianchi..............................19    2. Ushirikishwaji na Ushiriki wa Diaspora.............................20    3. Msisitizo katika Diplomasia ya Uchumi.............................21    4. Haki za Binadamu na Utawala Bora...................................22    5. Jinsia na Vijana........................................................................24  SURA YA PILI..................................................................................25  MSINGI, DIRA, DHIMA NA MALENGO YA SERA...................25    Msingi..........................................................................................26    Dira, Dhima na Malengo...........................................................27    1. Dira...........................................................................................27    2. Dhima........................................................................................27    3. Lengo Kuu...............................................................................27    4. Malengo Mahsusi....................................................................27    Misingi ya Sera ya Mambo ya Nje...........................................28  SURA YA TATU...............................................................................30  MASUALA, MALENGO NA MATAMKO YA SERA..................30    Sera.............................................................................................31    Diplomasia ya Uchumi.............................................................31  iv SERA YA MAMBO YA NJE YA MWAKA 2001 (TOLEO LA MWAKA 2024)    1. Lengo la Sera..........................................................................32    2. Matamko ya Sera...................................................................32    Amani, Usalama na Utulivu wa Kisiasa................................32    1. Lengo la Sera..........................................................................33    2. Matamko ya Sera...................................................................33    Mikataba, Makubaliano, Maazimio na Itifaki.......................33    1. Lengo la Sera..........................................................................34    2. Matamko ya Sera...................................................................34    Ushirikiano wa Uwili...............................................................35    1. Lengo la Sera..........................................................................35    2. Matamko ya Sera...................................................................35    Mtangamano wa Kikanda.......................................................36    1. Lengo la Sera..........................................................................37    2. Matamko ya Sera...................................................................37    Ushirikiano wa Kimataifa........................................................37    1. Lengo la Sera..........................................................................38    2. Matamko ya Sera...................................................................38    Kiswahili Kama Nyenzo ya Diplomasia................................39    1. Lengo la Sera..........................................................................40    2. Matamko ya Sera...................................................................40    Utafutaji wa Rasilimali.............................................................40    1. Lengo la Sera..........................................................................41    2. Matamko ya Sera...................................................................41    Uchumi wa Buluu.....................................................................42  SERA YA MAMBO YA NJE YA MWAKA 2001 (TOLEO LA MWAKA 2024) v    1. Lengo la Sera..........................................................................43    2. Matamko ya Sera...................................................................43    Ushirikishwaji na Ushiriki wa Diaspora.............................43    1. Lengo la Sera........................................................................44    2. Matamko ya Sera.................................................................44    Haki za Binadamu na Utawala Bora....................................45    1. Lengo la Sera........................................................................46    2. Matamko ya Sera.................................................................46    Masuala Mtambuka................................................................46    1. Mazingira na Mabadiliko ya Tabianchi............................46    1.1. Lengo la Sera.....................................................................47    1.2. Matamko ya Sera..............................................................48    2. Jinsia na Vijana....................................................................48    2.1. Lengo la Sera.....................................................................48    2.2. Tamko la Sera....................................................................48  SURA YA NNE.................................................................................49  MUUNDO WA KISHERIA..............................................................49    Muundo wa Kisheria.................................................................50  SURA YA TANO..............................................................................51  MUUNDO WA KITAASISI..............................................................51    Muundo wa Kitaasisi................................................................52    Ufuatiliaji na Tathmini..............................................................54    Hitimisho....................................................................................55  vi SERA YA MAMBO YA NJE YA MWAKA 2001 (TOLEO LA MWAKA 2024)  VIFUPISHO  AfCFTA African Continental Free Trade Area  AGOA African Growth and Opportunity Act  AU African Union  CBOs Community Based Organisations  CCIAM Climate Change Impacts, Adaptation and  Mitigation  CHRAGG Commission for Human Rights and Good  Governance  COE Contingent- Owned Equipment  CSOs Civil Society Organizations  DCEA Drugs Control and Enforcement Authority  DICOTA Diaspora Council of Tanzania in America  DRC Democratic Republic of the Congo  DTA Double Taxation Agreement  EAC East African Community  EBA Everything but Arms  EEZ Exclusive Economic Zone  EU European Union  FDIs Foreign Direct Investments  FIU Financial Intelligence Unit  HRC Human Rights Commission  ICCPR International Covenant on Civil and Political  Rights  ICTR International Criminal Tribunal for Rwanda  INFF Integrated National Financing Framework  IORA Indian Ocean Rim Association  JCC Joint Committee for Cooperation  SERA YA MAMBO YA NJE YA MWAKA 2001 (TOLEO LA MWAKA 2024) vii  JPC Joint Permanent Commission  LGAs Local Government Authorities  MDAs Ministries, Departments and Agencies  MINUSCAR United Nations Multidimensional  Integrated Stabilization Mission in the  Central African Republic  MONUSCO United Nations Organization Stabilization  Mission in the Democratic Republic of the  Congo  MoU Memorandum of Understanding  NCTC National Counter Terrorism Centre  NFP New Foreign Policy  NPS National Prosecutions Services  NGOs Non-Governmental Organizations  PCCB Prevention and Combating of Corruption  Bureau  PO – RALG President’s Office, Regional Administration  and Local Government  RECs Regional Economic Communities  RGoZ Revolutionary Government of Zanzibar  RSs Regional Secretariats  SALW Small Arms and Light Weapons  SADC Southern African Development Community  SAMIM Southern African Development Community  Mission in Mozambique  SADC-RPTC Southern African Development Community  Regional Peacekeeping Training Centre  SADC – RCTC Southern African Development Community  Regional Counter-Terrorism Centre  viii SERA YA MAMBO YA NJE YA MWAKA 2001 (TOLEO LA MWAKA 2024)  SDGs Sustainable Development Goals  TCCIA Tanzania Chamber of Commerce, Industry and  Agriculture  TCRA Tanzania Communication Regulatory Authority  UAE United Arab Emirates  UDHR Universal Declaration of Human Rights  UN United Nations  UNAMID United Nations–African Union Hybrid  Operation in Darfur  UNAMISS United Nations Mission in South Sudan  UNDP United Nation Development Programme  UNESCO United Nations Educational, Scientific and  Cultural Organization.  SERA YA MAMBO YA NJE YA MWAKA 2001 (TOLEO LA MWAKA 2024) ix  NA NENO UFAFANUZI    Diaspora Mtu binafsi au raia wa nchi fulani ambaye  huhama na kwenda kuishi katika nchi  nyingine huku akiendelea kudumisha  uhusiano na upendo kwa nchi yake ya  asili. Mtu wa aina hii daima atakuwa  na mtazamo/nia chanya ya kufuatilia  shughuli za maendeleo ya nchi yake ya  asili.  Kwa muktadha wa sera hii, Diaspora ni  watu wanaotoka Jamhuri ya Muungano  wa Tanzania ambao wanaishi katika nchi  za nje lakini wanadumisha uzalendo kwa  nchi yao.    Diaspora  Raia wa  Tanzania  Mtu mwenye uraia wa Tanzania anayeishi  na kufanya kazi nje ya nchi.    Diaspora  Asiye Raia  wa Tanzania  Raia wa Nchi Nyingine Mwenye Asili ya  Tanzania    Diplomasia  ya Uchumi  Shughuli ya kidiplomasia ambayo inakuza  uhusiano wa serikali unaozingatia  masilahi ya kiuchumi.  UFAFANUZI WA MANENO  MUHIMU  x SERA YA MAMBO YA NJE YA MWAKA 2001 (TOLEO LA MWAKA 2024)  NA NENO UFAFANUZI    Uchumi wa Buluu Shughuli za kiuchumi  zinazohusiana na matumizi  endelevu ya rasilimali za baharini  na maji safi kwa maendeleo  ya kijamii na kiuchumi huku  zikizingatia uhifadhi wa mazingira.    Uhusiano wa  Kimataifa  Mtangamano na uhusiano kati ya  nchi moja na nyingine, pamoja na  ushirikiano ndani ya mifumo ya  kikanda na mashirika ya kimataifa.    Ushirikiano wa  Nchi za Kusini  Inamaanisha ushirikiano  wa kitaalamu kati ya nchi  zinazoendelea katika Ulimwengu  wa Kusini hasa Afrika, Asia,  Amerika Kusini na Karibiani.    Nchi  zisizofungamana  na Upande  Wowote  Ni jukwaa la nchi ambazo  hazijafungamana rasmi na au  dhidi ya nchi zenye nguvu kubwa  au kundi la nchi hizo.    Ushirikiano wa  Kikanda  Ni mchakato wa ushirikiano na  uratibu kati ya nchi jirani ili kufikia  malengo ya pamoja.    Uhusiano wa uwili Uhusiano wa kisiasa, kiuchumi,  kijamii au kiutamaduni kati ya  nchi mbili huru.    Ushirikiano wa  kimataifa  Inamaanisha ushirikiano kati  ya mataifa mengi au kundi la  mataifa yanayofanya kazi pamoja  kushughulikia masuala yenye  maslahi ya pamoja.  SERA YA MAMBO YA NJE YA MWAKA 2001 (TOLEO LA MWAKA 2024) xi  SURA YA  KWANZA  UTANGULIZI    SERA YA MAMBO YA NJE YA MWAKA 2001 (TOLEO LA MWAKA 2024)    Usuli  Kufuatia kuzaliwa kwake baada muungano wa Jamhuri ya  Tanganyika na Jamhuri ya Watu wa Zanzibar kuwa Jamhuri  Moja iliyoungana na yenye Mamlaka kamili mnamo mwaka    , Jamhuri ya Muungano wa Tanzania (JMT) ilifafanua  maudhui, namna ya kuyaainisha na utaratibu wa kuendesha  uhusiano wa kimataifa ili kuongoza ushiriki wake katika  ushirikiano wa uwili, kikanda na kimataifa.  Uendeshaji wa masuala ya kigeni wa Jamhuri ya Muungano wa  Tanzania ulijikita katika misingi ya kutofungamana na upande  wowote, umoja wa Afrika, uhuru, usawa, kufungamana kwa  masilahi nchi huru , na kuheshimu utu na haki za binadamu.  Misingi hii imejenga msingi wa uanzishwaji wa uhusiano wa  kirafiki na nchi nyingine sambamba na mashirika ya kikanda  na ya kimataifa. Vilevile, Sera ya Mambo ya Nje ya Jamhuri  ya Muungano wa Tanzania iliathiriwa na msingi wa kisiasa  wa haki ya Waafrika kujitawala wenyewe. Sera hii iliongoza  harakati za ukombozi wa maeneo ya Afrika yaliyokuwa chini  ya utawala wa kikoloni, ukombozi wa watu waliodhulumiwa,  na kuendeleza umoja wa Afrika.  Kwa muktadha huo,utekelezaji wa masuala yanayohusu  uhusiano wa kimataifa uliongozwa na Waraka wa Rais Namba    wa Mwaka 1964, Azimio la Arusha la mwaka 1967 na Sera  Mpya wa Mambo ya Nje ya Mwaka 2001, ikiwa ni pamoja na  misingi ya kimataifa iliyomo kwenye Mikataba ya Vienna ya  mwaka 1961 na 1963 mtawalia. Hivyo, Sera Mpya ya Mambo ya  Nje iliundwa ili kukabiliana na mabadiliko ya kitaifa, kikanda  na kimataifa ambayo yalianza kujitokeza katikati mwa miaka  ya 1980, ikiwemo uhitaji wa kufungamana na mageuzi ya  kiuchumi, kijamii na kisiasa, pamoja na kuongezeka kwa kasi  ya utandawazi.  SERA YA MAMBO YA NJE YA MWAKA 2001 (TOLEO LA MWAKA 2024) 2  Masuala mengine yaliyozingatiwa ni pamoja na mabadiliko  ya mwenendo wa uchumi wa dunia kuelekea nguvu ya soko;  kuongezeka kwa ushirikiano wa Kikanda barani Afrika;  mabadiliko ya uhusiano wa kimataifa kutoka utegemezi  wa misaada kwenda katika ushirikiano wa kibiashara na  kiuchumi; dhamira ya kukabiliana na athari za mabadiliko ya  tabianchi; maendeleo ya sayansi na teknolojia; kuibuka upya  kwa migogoro ya ndani ya nchi na kuongezeka kwa uhalifu wa  kuvuka mipaka. Hivyo, Sera ya Mambo ya Nje ya Mwaka 2001  iliifanya diplomasia ya uchumi kuwa kiini cha uhusiano wa  kimataifa, huku ikidumisha misingi ya jadi ya Sera ya Mambo  ya Nje ya Jamhuri ya Muungano wa Tanzania .  Katika kipindi cha miongo miwili kuanzia mwaka 2001,  Jamhuri ya Muungano wa Tanzania ilipata mafanikio makubwa  katika utekelezaji wa Sera hii kwa kuimarisha uhusiano wa  uwili, kuongeza kasi ya ushirikiano wa kikanda na kuimarisha  ushirikiano wa kimataifa. Mafanikio hayo yalichangiwa na  kuimarika kwa uhusiano wa kibiashara na uwekezaji wa moja  kwa moja kutoka nje ya nchi katika sekta mbalimbali. Kwa ujumla  wake, hayo yalichangia kuboresha ustawi wa jamii, maendeleo  ya watu, uzalishaji mali na kuondoa umaskini. Vilevile, Jamhuri  ya Muungano wa Tanzania imeshiriki kikamilifu katika taasisi  za kikanda na kimataifa. Hii inadhihirishwa na kuongezeka  ushiriki wa Tanzania katika kulinda amani na usalama Afrika  na nchi mbalimbali duniani.  Hata hivyo, pamoja na mafanikio makubwa, utekelezaji wa  Sera ya Mpya ya Mambo ya Nje uliathiriwa na uhalifu wa  unaovuka mipaka ya nchi; kukosekana kwa utulivu wa kijamii,  kiuchumi na kisiasa katika baadhi ya nchi na mapungufu katika  kuchangamkia fursa za mikataba na makubaliano ya kimataifa  Aidha, Sera haikuwa imejumuisha mwongozo kuhusu baadhi ya  masuala kama vile diaspora, hususan ushiriki wa Raia wa Nchi  Nyingine Wenye Asili ya Tanzania katika maendeleo ya Taifa;    SERA YA MAMBO YA NJE YA MWAKA 2001 (TOLEO LA MWAKA 2024)  kutotumia Kiswahili kama nyenzo ya kidiplomasia, na matumizi  ya rasilimali za baharini kupitia maendeleo ya uchumi wa buluu.  Pamoja na mafanikio yaliyopatikana katika nyanja za kisiasa,  kama vile udugu, ujirani mwema na kuishi pamoja kwa amani  ndani ya eneo kikanda, sambamba na kuimarika kwa amani na  usalama duniani; mafanikio haya yanatishiwa na mabadiliko  hasi ya mienendo ya siasa za kijiografia duniani. Kwa muktadha  huo, Jamhuri ya Muungano wa Tanzania inapaswa kujipanga  katika uhusiano wa kimataifa, ikiweka mbele diplomasia ya  uchumi; amani, usalama, na utulivu wa kisiasa, huku ikichukua  hatua stahiki kurekebisha mapungufu yaliyoainishwa na  kukabiliana na changamoto mpya.  Kwa mintaarafu hiyo, Sera Mpya ya Mambo ya Nje ya Mwaka    imefanyiwa mapitio ili kutoa fursa ya mwongozo mpya  wa nchi katika uhusiano wa kimataifa na ushirikiano wa  kidiplomasia kukabiliana na changamoto zilizokuwepo na zile  zitakazoibuka, huku ikitumia ipasavyo fursa zinazotokana na  ushirikiano baina ya Jamhuri ya Muungano wa Tanzania na  mataifa mengine, jumuiya za kikanda na kimataifa.    Hali Ilivyo  Sera Mpya ya Mambo ya Nje ya Mwaka 2001 ilitekelezwa kupitia  Mikakati wa Utekelezaji wa Sera wa Mwaka 2004. Mkakati huo  ulijielekeza katika maeneo ya kukuza ujirani mwema; kuimarisha  amani na usalama wa kikanda; kuimarisha ushirikiano wa  kiuchumi wa kikanda; kuendeleza Umoja wa Afrika; kuendeleza  Sera ya Kutofungamana na Upande Wowote; kukuza ushirikiano  wa nchi zinazoendelea; kuimarisha ushiriki katika Jumuiya ya  Madola na Umoja wa Mataifa; kushughulikia masuala ya fedha  na deni la Taifa nje; kushirikiana na kampuni za kimataifa; kuunga  SERA YA MAMBO YA NJE YA MWAKA 2001 (TOLEO LA MWAKA 2024) 4  mkono Asasi za Kiraia zenye ufanisi; kuweka mazingira wezeshi  ya ndani; kuweka kipaumbele katika diplomasia ya uchumi na  kufasiri upya diplomasia ya uwili.    1. Mafanikio ya Utekelezaji wa Sera Mpya ya Mambo ya  Nje ya Mwaka 2001  Ili kufikia malengo ya kimkakati ya Sera, Serikali, kwa  kushirikiana na wadau ilitumia nyenzo mbalimbali za kimataifa  kutekeleza hatua na afua zifuatazo:    2. Kuimarika kwa Uhusiano wa Uwili  Jamhuri ya Muungano wa Tanzania iliendeleza uhusiano  wa uwili kupitia utekelezaji wa mikataba na makubaliano  ya ushirikiano, kama vile Mkataba baina ya Shirikisho la  Wafanyabiashara, Wenye Viwanda na Wakulima Tanzania  (TCCIA) na Jumuiya ya Biashara ya Umoja wa Falme za Kiarabu  (UAE); uteuzi wa Makonseli wa heshima; kuanzishwa kwa  Tume za Pamoja za Ushirikiano (JPC/JCC) na nchi nyingine  zikiwemo Afrika Kusini, Angola, Burundi, Brazil, India,  Jamhuri ya Kidemokrasia ya Kongo, Kenya, Malawi, Msumbiji,  Namibia, Rwanda, Ufaransa, Uganda, Vietnam na Zambia; na  ushiriki katika mashauriano ya kisiasa, usuluhishi wa migogoro  na upatanishi.  Aidha, Jamhuri ya Muungano wa Tanzania ilishiriki katika  kampeni mbalimbali za kuvutia utalii na maonesho ya  biashara, ikiwemo maandalizi ya filamu ya Tanzania: The Royal  Tour ya mwaka 2022, Maonesho ya Dubai (2022), Mkutano  Maalum wa Kahawa na Maonesho nchini Japani (2022), Wiki ya  Tanzania nchini Kenya (2018), Maonesho ya Uhispania (2010),  na Maonesho ya Japani (2005). Pia, Jamhuri ya Muungano  wa Tanzania ilikamilisha na kuanza kutekeleza Mikataba ya  Kuondoa Utozaji wa Kodi Mara Mbili na nchi za Afrika Kusini    SERA YA MAMBO YA NJE YA MWAKA 2001 (TOLEO LA MWAKA 2024)  mwaka 2005 na India mwaka 2011, pamoja na kuhamasisha  uwekezaji wa kigeni nchini. Kutokana na juhudi hizo, kati  ya mwaka 2015 na 2020, Jamhuri ya Muungano wa Tanzania  ilivutia miradi uwekezaji ikiwemo zaidi ya 464 kutoka Jamhuri  ya Watu wa China (PRC), ambayo iliibua fursa za ajira zaidi ya    ,241 katika sekta mbalimbali.    3. Kuimarika kwa Mtangamano wa Kikanda  Jamhuri ya Muungano wa Tanzania imepata mafanikio katika  mtangamano wa kikanda kama ifuatavyo:  Jumuiya ya Afrika Mashariki  Kuanza kwa utekelezaji wa Itifaki ya Umoja wa Forodha ya  Jumuiya ya Afrika Mashariki mwaka 2005 na Soko la Pamoja la  Afrika Mashariki mwaka 2010 kumewezesha usafirishaji huru  wa bidhaa, huduma, nguvu kazi na mitaji sambamba na haki ya  kuanzisha makazi; uingiaji na utokaji huru wa watu; kuanzisha  biashara; kurahisisha biashara na uwekezaji wa kuvuka  mipaka. Aidha, Jamhuri ya Muungano wa Tanzania ilisaini  Itifaki ya Umoja wa Fedha ya mwaka 2013 ambayo inarahisisha  utekelezaji wa mpango kazi wa kuanzisha Umoja wa Kifedha  wa Jumuiya ya Afrika Mashariki na kuanzishwa kwa sarafu  moja ifikapo mwaka 2031; kuitangaza Jumuiya ya Afrika  Mashariki (EAC) kama eneo moja la biashara na uwekezaji,  huku ikihakikisha kila Nchi Mwanachama inaendelea na  umiliki wa rasilimali zake na kutoa vivutio vya uwekezaji.  Kwa upande wa masuala ya kisiasa, Tanzania ilishiriki katika  juhudi za upatanishi na usuluhishi wa migogoro katika  eneo la kikanda na utatuzi wa vikwazo vya kisiasa kupitia  Jumuiya. Aidha, Tanzania imehusika katika juhudi za kisiasa  na za kulinda amani katika eneo la Mashariki mwa Jamhuri ya  Kidemokrasia ya Kongo (DRC). Vilevile, Tanzania iliongoza  SERA YA MAMBO YA NJE YA MWAKA 2001 (TOLEO LA MWAKA 2024) 6  juhudi za matumizi ya lugha ya Kiswahili katika vyombo vya  maamuzi vya Jumuiya ya Afrika Mashariki.  Jumuiya ya Maendeleo ya Nchi za Kusini mwa Afrika  Chini ya Jumuiya ya Maendeleo ya Nchi za Kusini mwa Afrika  (SADC), Tanzania hushiriki katika utekelezaji wa programu za  mtangamano katika nyanja mbalimbali ikiwemo amani,usalama  na utawala bora; maendeleo ya viwanda na mtangamano wa  soko; maendeleo ya miundombinu; chakula, kilimo na maliasili;  usawa wa jinsia na uwezeshaji wanawake; na maendeleo ya  vijana. Mafanikio yaliyopatikana yanajumuisha ushiriki katika  programu za mafunzo za kikanda za ulinzi wa amani kupitia  SADC-RCTC na misheni ya ulinzi wa amani wa jumuiya ya  kikanda, hasa misheni ya SADC wa ulinzi wa amani nchini  Msumbiji (SAMIM), pamoja na kushiriki katika juhudi za  kisiasa na diplomasia katika nchi zenye migogoro. Aidha,  mwaka 2019, Tanzania iliongoza juhudi za kuifanya lugha ya  Kiswahili kuwa lugha rasmi ya nne ya kazi katika Jumuiya.  Jumuiya ya Nchi Zilizo Mwambao wa Bahari ya Hindi  Kwa upande wa Jumuiya ya Nchi Zilizo Mwambao wa Bahari ya  Hindi (IORA), Tanzania inashiriki katika kutekeleza programu  mbalimbali za mtangamano kama vile: uondoaji wa majeshi  katika Bahari ya Hindi, ukuzaji uchumi wa buluu, kukabiliana  na mabadiliko ya tabianchi, kuimarisha ulinzi na usalama wa  bahari; na kuendeleza juhudi za uhifadhi wa mazingira.  Ushirikiano wa Utatu wa COMESA - EAC – SADC  Katika kushughulikia suala la mwingiliano wa uanachama  kwenye jumuiya zaidi ya moja, Tanzania inaunga mkono  juhudi za kuunganisha programu za mtangamano wa jumuiya  za kikanda za ushirikiano wa kiuchumi kwa ajili ya watu wa    SERA YA MAMBO YA NJE YA MWAKA 2001 (TOLEO LA MWAKA 2024)  ukanda wa mashariki na kusini mwa Afrika, ambao  unajumuisha Jumuiya za COMESA-EAC-SADC, Utatu wenye  Nchi Wanachama 26.  Katika utaratibu huo, Tanzania inanufaika na programu  za mtangamano wa soko; maendeleo ya miundombinu na  maendeleo ya viwanda. Mafanikio yaliyopatikana ni pamoja  na kuanza kufanya kazi kwa Vituo vya Kutoa Huduma kwa  Pamoja Mipakani (OSBPs) na kuwezesha uingiaji na utokaji  huru wa watu; usafirishaji wa bidhaa na kuwezesha biashara  ya huduma. Programu hizi zinachangia katika kufanikisha  malengo mapana ya Umoja wa Afrika ambayo ni kuongeza  kasi ya mtangamano wa kiuchumi ndani ya bara la Afrika na  kufikia maendeleo endelevu ya kiuchumi. Aidha, jitihada hizi  zinalenga kupunguza umaskini na kuboresha kiwango cha  maisha ya wananchi.  Hivyo, utekelezaji wa Makubaliano ya Utatu huu pia yanalenga  kufikia malengo ya Makubaliano ya Uanzishwaji wa Eneo Huru  la Biashara la Bara la Afrika (AfCFTA), ikijumuisha usimamizi  wa itifaki mbalimbali katika maeneo ya biashara za bidhaa na  huduma, usuluhishi wa migogoro ya forodha na uwezeshaji wa  biashara. Maeneo mengine ni pamoja na haki miliki, uwekezaji,  sera ya ushindani, biashara ya kidijiti na ushiriki wa wanawake  na vijana katika biashara.    4. Kuimarikwa kwa Ushirikiano wa Kimataifa  Jamhuri ya Muungano wa Tanzania imepata mafanikio  mbalimbali kupitia ushirikiano wa kimataifa, yakijumuisha  ushiriki katika misheni za kulinda amani chini ya mwamvuli  wa Umoja wa Mataifa ikiwemo Lebanon, Abyei, Sudan, Darfur,  Sudani Kusini, Jamhuri ya Kidemokrasia ya Kongo na Jamhuri  ya Afrika ya Kati.  SERA YA MAMBO YA NJE YA MWAKA 2001 (TOLEO LA MWAKA 2024) 8  Mafanikio mengine ni kutangazwa kwa tarehe 7 Julai kila  mwaka kuwa siku ya Lugha ya Kiswahili Duniani; kuendeleza  maslahi ya Taifa katika majadiliano ya kimataifa kupitia Kundi  la nchi 77 na China. Kadhalika, Tanzania imeshiriki katika  kuchagiza kuanzishwa kwa muundo wa Mratibu Mkazi wa  Umoja wa Mataifa, ambapo mashirika 23 ya Umoja wa Mataifa  yanashiriki katika utekelezaji wa vipaumbele vya maendeleo  vya Taifa chini ya Mpango Mmoja wa Umoja wa Mataifa.  Sambamba na hayo, Tanzania ilipata nafasi mbalimbali za  ujumbe katika mashirika na vyombo vya maamuzi kimataifa,  ikijumuisha Baraza la Usalama la Umoja wa Mataifa (2005 -    ), Bodi Tendaji ya UNDP/UNFPA/UNOPS (2016), Kamati  ya Programu na Uratibu (2013 – 2015, 2016 - 2018), Baraza  la Uchumi na Masuala ya Kijamii Umoja wa Mataifa (2004 –    ), na kuwa Mratibu katika Kamati ya Utawala na Bajeti  ya Mataifa (2012 - 2013). Vilevile, Tanzania, ilikuwa mwenyeji  wa Mahakama ya Kimataifa ya Mauaji ya Kimbari ya Rwanda  (ICTR) mjini Arusha kuanzia mwaka 1995 hadi ilipofungwa  mwezi Desemba mwaka 2015. Kadhalika, Tanzania inaendelea  kuwa mwenyeji wa taasisi muhimu za kimataifa na kikanda  zikiwemo, International Residual Mechanism for Criminal  Tribunals, Mahakama ya Afrika ya Haki za Binadamu na Watu,  Umoja wa Posta Afrika, Bodi ya Kuzuia Rushwa ya Umoja wa  Afrika na Taasisi ya Afrika ya Sheria za Kimataifa.    5. Kukuza Diplomasia ya Uchumi  Kupitia utekelezaji wa Diplomasia ya Uchumi, Jamhuri ya  Muungano wa Tanzania ilifanikiwa kudumisha masoko  mbalimbali ya jadi ya mauzo ya bidhaa na huduma ikiwemo  Umoja wa Ulaya na Marekani, kupitia mpango wa Bidhaa Zote  Isipokuwa Silaha (EBA) na Mpango wa Ukuaji wa Afrika na  Fursa (AGOA), mtawalia. Aidha, Tanzania imepata masoko  mapya ya bidhaa zake ndani ya Afrika, Asia na Mashariki ya  Kati. Hatua hizo zimeongeza thamani ya mauzo ya nje kutoka    SERA YA MAMBO YA NJE YA MWAKA 2001 (TOLEO LA MWAKA 2024)  Dola za Marekani milioni 1,766.7 mwaka 2001 hadi kufikia  Dola za Marekani milioni 11,601.4 mwaka 2022. Kadhalika  uwekezaji wa moja kwa moja kutoka nje uliongezeka kutoka  Dola za Marekani milioni 549.3 mwaka 2001 hadi kufikia Dola  za Marekani milioni 1,111.5 mwaka 2022. Halikadhalika, ajira  zilizotokana na uwekezaji huo ziliongezeka kutoka 98,889  mwaka 2013 hadi kufikia 105,364 kwa mwaka 2017. Vilevile,  Tanzania imenufaika na ufadhili wa masomo, uhaulishaji  wa teknolojia na fursa za kubadilishana ujuzi na uzoefu wa  kitaaluma kupitia ushirikiano wa uwili, kikanda na kamatifa.    Changamoto Katika Utekelezaji wa  Sera Mpya ya Mambo ya Nje (2001)  Pamoja na mafanikio yaliyopatikana, utekelezaji wa Sera ya  Mambo ya Nje (2001) ulikumbwa na changamoto mbalimbali,  zikijumuisha zifuatazo:-    1. Kuendelea kuwepo kwa Uhalifu Unaovuka Mipaka  Katika kipindi cha utekelezaji wa Sera hii, mzunguko wa  biashara, uwekezaji, ajira na mitaji ulikabiliwa na vikwazo  kutokana na uhalifu wa unaovuka mipaka kama vile, usafirishaji  haramu wa binadamu, bidhaa za magendo, wanyama, silaha na  dawa za kulevya, utakatishaji wa fedha, pamoja na vitisho vya  kimtandao vya kimataifa. Changamoto hizi zilidhoofisha fursa  za mtangamano imara na wenye tija kimataifa.  Uhalifu unaovuka mipaka unapunguza kasi ya Tanzania  kushiriki kikamilifu katika shughuli za biashara na nchi jirani,  na hivyo kupelekea matumizi hafifu ya Itifaki za Umoja wa  Forodha na Soko la Pamoja la Jumuiya ya Afrika Mashariki.  Uhalifu huu unaleta vitisho vikubwa kwa mikoa ya mipakani  SERA YA MAMBO YA NJE YA MWAKA 2001 (TOLEO LA MWAKA 2024) 10  na umeendelea kuleta usumbufu katika biashara. Aidha, hali  hii pia inasababishwa na kukosekana kwa utulivu wa kisiasa  katika baadhi ya nchi , ambazo huzaa masoko haramu ya bidhaa  za magendo, wanyama, silaha na dawa za kulevya.  Kufuatia hali hiyo, Tanzania imechukua hatua mbalimbali za  kupunguza kiwango cha uhalifu zikiwemo, kusaini mikataba na  nchi rafiki kuhusu urejeshaji wa watuhumiwa wa ugaidi katika  nchi husika, ili kufunguliwa mashtaka au kuanza kutumikia  kifungo. Aidha, Tanzania imeendelea kuimarisha ushirikiano  wa kupeana taarifa muhimu na kufanya operesheni za pamoja  dhidi ya ugaidi. Hatua nyingine ni, kuanzishwa kwa Kituo cha  Kitaifa cha Kupambana na Ugaidi (NCTC) mwaka 2021; kutunga  na kutekeleza Sheria ya Kupambana na Usafirishaji Haramu wa  Binadamu ya mwaka 2008, Sheria ya Kuzuia Ugaidi ya mwaka    na Sheria ya Kuzuia Utakatishaji wa Fedha Haramu ya  mwaka 2022.  Kadhalika, Tanzania imeanzisha taasisi zinazolenga kuimarisha  mapambano dhidi ya uhalifu unaovuka mipaka. Taasisi hizo ni  pamoja na Mahakama, Mamlaka ya Kudhibiti na Kupambana  na Dawa za Kulevya (DCEA) na Sekretarieti ya Kitaifa ya  Kupambana na Biashara Haramu ya Binadamu. Nyingine ni,  Taasisi ya Kuzuia na Kupambana na Rushwa (TAKUKURU),  Mamlaka ya Kuzuia Rushwa na Uhujumu wa Uchumi Zanzibar  (ZAECA), Kitengo cha Kudhibiti Fedha Haramu (FIU), Tume ya  Haki za Binadamu (HRC) na Ofisi ya Taifa ya Mashtaka (NPS).  Licha ya jitihada hizo, uhalifu wa kuvuka mipaka unaendelea  kufanyika kikanda na kimataifa. Hivyo, diplomasia ya kuzuia  migogoro inapaswa kuimarishwa ili kupunguza mizozo  inayosababisha kukosekana kwa utulivu wa kisiasa. Wakati huo  huo, utekelezaji wa mikataba na itifaki za amani na usalama,  pamoja na ushirikiano na mashirika ya kimataifa, ukiimarishwa  zaidi ili kupambana na uhalifu wa kuvuka mipaka.    SERA YA MAMBO YA NJE YA MWAKA 2001 (TOLEO LA MWAKA 2024)    2. Kukosekana kwa Utulivu wa Kijamii, Kiuchumi na Kisiasa  Mabadiliko ya kijamii, kiuchumi na kisiasa kikanda na kimataifa  yanapelekea ugumu na kutabiri ushiriki wa Jamhuri ya  Muungano wa Tanzania katika uga wa kimataifa. Kukosekana  kwa utulivu kwa baadhi ya nchi washirika na wadau wengine  wa kimataifa husababisha changamoto katika utekelezaji wa  Sera ya Mambo ya Nje na kuathiri uwezo wa nchi kunufaika  ipasavyo na fursa zilizopo. Hivyo, Jamhuri ya Muungano wa  Tanzania imekuwa na changamoto ya kutofaidika kikamilifu na  mazingira ya nje yaliyoathiriwa na kudhoofika kwa demokrasia  na utawala wa sheria, viwango vya juu vya ukosefu wa ajira,  umaskini, ubaguzi wa rangi na machafuko yaliyokithiri katika  baadhi ya nchi.  Kwa mintaarafu hiyo, ili kushiriki kikamilifu katika ujenzi  wa utulivu wa kijamii, kiuchumi na kisiasa katika ngazi za  kikanda na kimataifa, Jamhuri ya Muungano wa Tanzania  imesaini na kutekeleza mikataba mbalimbali ya kimataifa  ikiwemo, Mkataba wa Vienna wa mwaka 1961 na 1963  kuhusu Uhusiano wa Kidiplomasia. Aidha, katika kuimarisha  uhusiano wa kisiasa, kijamii na kiuchumi, hadi mwaka 2024  Tanzania ilikuwa imeanzisha Balozi 45 na Konseli Kuu tano  (5) kwa ajili ya kuimarisha uhusiano wa uwili, kikanda na  kimataifa. Mafanikio mengine ni kuchangia katika usuluhishi  wa migogoro katika eneo la Afrika.  Kadhalika, ili kuwezesha ushiriki katika operesheni za ulinzi wa  amani, Jamhuri ya Muungano wa Tanzania imesaini Mikataba  na Umoja wa Mataifa inayohusiana na kuchangia Vikosi vya  Jeshi na Polisi pamoja na Vifaa Vinavyomilikiwa na Vikosi vya  Nchi Wanachama (COE), kwa mujibu wa masharti Mahsusi  yaliyoainishwa kupitia maazimio ya Baraza Kuu la Umoja wa  Mataifa ikiwemo Azimio Namba 71/296. Kupitia Makubaliano  hayo, Tanzania ilishiriki katika Misheni za kulinda amani za  SERA YA MAMBO YA NJE YA MWAKA 2001 (TOLEO LA MWAKA 2024) 12  Umoja wa Mataifa Jamhuri ya Kidemokrasia ya Kongo  (MONUSCO), Lebanon (UNIFIL), Sudan Kusini (UNAMISS),  Abyei (UNISFA), Jamhuri ya Afrika ya Kati (MINUSCAR) na  Misheni ya Kulinda Amani ya Umoja wa Mataifa na Umoja wa  Afrika Jimbo la Darfur (UNAMID). Vilevile, Tanzania iliongoza  uanzishwaji wa Kituo cha Kupambana na Ugaidi cha SADC  (SADC-RCTC) ili kutambua viashiria, kuzuia na kupambana  na ugaidi, ambao ni tishio mojawapo la utulivu kwenye eneo la  kikanda. Hata hivyo, licha ya juhudi hizi, hali ya kutokuwepo  kwa utulivu wa kijamii, kiuchumi na kisiasa katika baadhi ya  nchi bado inaendelea. Hivyo, hatua zaidi zinahitajika ili kujenga  na kuimarisha utulivu wa kijamii, kiuchumi na kisiasa.    3. Changamoto Katika Kuridhia Mikataba na Itifaki  Zilizosainiwa  Jamhuri ya Muungano wa Tanzania imeridhia mikataba  kadhaa ya sheria za kimataifa ili kuongeza kasi ya mtangamano  na ushiriki katika ushirikiano wa uwili, kikanda na kimataifa.  Hata hivyo, yapo mapungufu yanayohusiana na kuridhia  mikataba ya kimataifa, ikiwemo ukosefu wa mpango  unaoainisha muda maalumu wa kukamilisha mchakato wa  kuridhia hatua inayotokana na hitaji la ushirikishwaji wa wadau  kikamilifu na hivyo kuchukua muda mrefu. Uhusiano wa  kimataifa ulio madhubuti na wenye tija hutegemea umuhimu  na utekelezaji wa mikataba na itifaki husika. Hivyo, kuridhia  mikataba hiyo inatoa nafasi kwa nchi kunufaika ipasavyo na  fursa zilizomo katika ushirikiano husika.  Hata hivyo, ipo baadhi ya mikataba na Itifaki za kimataifa  iliyosainiwa ambayo bado haijaridhiwa. Mikataba hiyo ni pamoja  na Mkataba wa Jumuiya ya Afrika Mashariki wa Kuzuia Utozaji  Kodi Mara Mbili na Kudhibiti Ukwepaji Kodi ya Mapato wa    SERA YA MAMBO YA NJE YA MWAKA 2001 (TOLEO LA MWAKA 2024)  mwaka 2010; Itifaki ya Jumuiya ya Afrika Mashariki ya Uratibu  wa Sera ya Mambo ya Nje ya mwaka 2010 na Itifaki ya SADC ya  Biashara ya Huduma ya 2012. Kwa ujumla, kutokukamilika kwa  hatua za kuridhia mikataba hii ya kimataifa kunapunguza kasi  ya kupata manufaa husika ikiwemo uwekezaji na mtiririko wa  mtaji kwa nchi wanachama na kupunguza tija katika biashara  ya huduma.  Kwa msingi huo, ni muhimu kuboresha taratibu za kitaalamu  za kushughulikia mikataba ya kimataifa kwa kuzingatia  muda unaohusika. Aidha, kuimarisha mifumo madhubuti  ya uratibu na uchambuzi wa mikataba hii kutaongeza ufanisi  katika kubaini manufaa na hivyo kuiwezesha nchi kunufaika  kikamilifu kiuchumi.    4. Mwingiliano wa Uanachama Katika Jumuiya za  Kikanda na Taasisi za Kimataifa.  Tanzania ni mwanachama wa jumuiya mbalimbali za kikanda  na kimataifa, kama vile EAC, SADC, IORA na ICGLR. Kuwa  mwanachama katika taasisi za kikanda na kimataifa kunatoa  fursa ya ushirikiano katika mtangamano. Hata hivyo,  mwingiliano wa uanachama wenye malengo yanayofanana  husababisha wajibu unaokinzana, ambao huambatana na  gharama zinazohusiana na mwingiliano huo.  Licha ya uwepo wa faida kadhaa zilizobainishwa kuhusu  uanachama katika jumuiya ya kikanda na kimataifa, mwingiliano  wa uanachama huleta changamoto katika utekelezaji wenye  tija wa mikataba mbalimbali. Mathalani, Tanzania kuwa Nchi  Mwanachama katika Jumuiya ya Afrika Mashariki, inanufaika  na utekelezaji wa Itifaki ya Umoja wa Forodha ya EAC huku  ikikabiliwa na changamoto katika kutekeleza kwa ukamilifu  Itifaki ya Umoja wa Forodha ya SADC kutokana na uanachama  SERA YA MAMBO YA NJE YA MWAKA 2001 (TOLEO LA MWAKA 2024) 14  wake katika SADC, ambao uko katika hatua ya Eneo Huru la  Biashara (SADC-FTA).  Hivyo, ni muhimu kujenga ushirikiano wa pamoja kati ya  jumuiya husika za kiuchumi za kikanda ili kufikia manufaa  yaliyokusudiwa kutoka katika miungano mbalimbali. Kwa  muktadha huo, utekelezaji wa makubaliano ya Mpango Utatu  wa COMESA-EAC-SADC na Eneo Huria la Biashara la Bara  la Afrika yanatarajiwa kutatua changamoto ya mwingiliano  wa uanachama. Hatua hizo zitaboresha nafasi ya Jamhuri ya  Muungano wa Tanzania katika uhusiano huo.    5. Matumizi Hafifu ya Kiswahili katika Diplomasia  Kiswahili ni lugha ya Taifa na moja ya lugha zinazozungumzwa  na watu wengi duniani. Umoja wa Mataifa unakadiria kuwa,  kuna wazungumzaji wa Kiswahili zaidi ya milioni 500 duniani  kote. Aidha, kwa mujibu wa Mamlaka ya Mawasiliano Tanzania  (TCRA) kuna zaidi ya vyombo vya habari 1,422 duniani kote  vinavyotoa maudhui kwa lugha ya Kiswahili na kwamba,  lugha hiyo inafundishwa katika taasisi za elimu ya juu zaidi ya    duniani.  Kiswahili kimetambulika kama nyenzo ya kuongoza diplomasia  na biashara katika ngazi zote pamoja na kutatua migogoro na  kufanya upatanishi. Kiswahili kimetumika kama nyenzo ya  ukombozi na mapambano ya uhuru, utambulisho wa Taifa, utu  na lugha ya kuleta mshikamano kwa waafrika wote na watu  wenye asili ya Afrika duniani kutoka maeneo mbalimbali kama  vile Marekani, Karibe na Ulaya. Ingawa Tanzania imekuwa  ikitumia Kiingereza kama lugha kuu ya diplomasia, jitihada  za hivi karibuni zinasisitiza matumizi ya Kiswahili. Mfano wa  matumizi ya Kiswahili katika matukio ya kimataifa umeonekana  katika kuhutubia mikutano ya ngazi ya juu ya SADC, EAC na  Umoja wa Afrika kwa lugha ya Kiswahili.    SERA YA MAMBO YA NJE YA MWAKA 2001 (TOLEO LA MWAKA 2024)  Hatua hii muhimu ilifikiwa kwa kuanza kutumika rasmi kwa  Kiswahili kama Lugha Rasmi ya Nne ya SADC wakati wa  Mkutano wa 39 wa Wakuu wa Nchi na Serikali mwezi Agosti 2019,  Lugha Rasmi ya EAC wakati wa Mkutano wa 21 wa Kawaida  wa Wakuu wa Nchi za EAC, mwezi Februari mwaka 2021 na  Lugha Rasmi ya Umoja wa Afrika wakati wa Mkutano wa 35  wa Wakuu wa Nchi na Serikali mwezi Februari 2022.  Aidha, katika kikao cha 41 cha Mkutano Mkuu wa mwaka 2021,  wa Shirika la Umoja wa Mataifa la Elimu, Sayansi na Utamaduni  (UNESCO) uliridhia Azimio Na. 41C/61 la kutambua mchango  wa lugha ya Kiswahili katika kukuza utamaduni, kujenga  uelewa na majadiliano ya kiutamaduni. Azimio hilo lilitangaza  kuwa tarehe 7 Julai kila mwaka itakuwa Siku ya Lugha ya  Kiswahili Ulimwenguni. Kiswahili ni lugha ya kwanza ya  Afrika kupokea utambulisho huo kutoka Umoja wa Mataifa.  Licha ya mafanikio haya, bado kuna matumizi hafifu ya  Kiswahili, hususan katika majadiliano ya mikataba ya  ushirikiano ya kimataifa, pamoja na mazungumzo ya kitaalamu  katika maeneo mbalimbali yenye maslahi. Aidha, thamani ya  kiuchumi ya Kiswahili haijatambuliwa ipasavyo ikilinganishwa  na unavyotambuliwa umuhimu wake wa kitamaduni. Hivyo,  jitihada zaidi na mikakati sahihi inahitajika ili kukuza matumizi  ya Kiswahili katika majadiliano ya mikataba ya kimataifa  na kuimarisha nafasi yake kama lugha ya diplomasia katika  uhusiano wa uwili, kikanda na kimataifa.    6. Changamoto katika Uratibu wa Utekelezaji  Ufanisi katika utekelezaji wa sera unategemea uratibu  thabiti wa wadau ili kuepuka migongano na mwingiliano wa  afua. Muundo wa Wizara katika utekelezaji wa majukumu  unawezesha uratibu wa ushirikiano wa uwili, kikanda na  SERA YA MAMBO YA NJE YA MWAKA 2001 (TOLEO LA MWAKA 2024) 16  kimataifa ili kuwezesha utekelezaji wa sera. Kiutendaji, uratibu  unafanyika kwa maeneo mahsusi ya kijiografia, kikanda na  kimataifa.  Japokuwa, kuna uhusiano imara wa kimuundo kwa Idara,  Wizara na Taasisi za Serikali bado kumekuwepo na changamoto  katika uratibu wa utekelezaji wa Sera. Hii inasababisha  kutokutekelezwa ipasavyo kwa baadhi ya afua za sera. Kwa  muktadha huo, kuna umuhimu wa kuimarisha uratibu wa  wadau katika ngazi zote ili kuongeza ufanisi katika utekelezaji  wa sera.    7. Mapungufu Katika Utafutaji wa Rasilimali  Utafutaji jumuishi na wenye ufanisi wa rasilimali unahitaji  utambuzi na matumizi bora ya rasilimali watu, teknolojia na  mtaji. Kimsingi, tija katika utafutaji wa rasilimali inatokana na  makubaliano yanayowaweka wadau katika nafasi ya kunufaika  na uhusiano maalumu wa kimataifa. Katika muktadha huu,  rasilimali huchukuliwa kama hitaji la msingi la kuwezesha  ushiriki wenye mantiki katika masuala ya kimataifa.  Katika utekelezaji wa Sera Mpya ya Mambo ya Nje ya Mwaka    , utafutaji rasilimali umechangia kwa kiasi kikubwa katika  kufadhili bajeti ya Serikali hususn utekelezaji wa miradi ya  kimkakati ya maendeleo, ambapo Jamhuri ya Muungano wa  Tanzania imenufaika na misaada na mikopo ya masharti nafuu  kutoka nje, msamaha wa madeni na msaada wa kitaalamu.  Aidha, Tanzania ilinufaika na programu za mafunzo na  kubadilishana uzoefu na ujuzi.  Katika kuchangia jitihada za kutafuta rasilimali, Serikali  ilichukua hatua mbalimbali kama vile, kuandaa Mkakati wa  Usimamizi wa Deni wa Muda wa Kati; kufanya Tathmini ya  Uhimilivu wa Deni la Taifa, kuanzisha Mfumo Jumuishi wa    SERA YA MAMBO YA NJE YA MWAKA 2001 (TOLEO LA MWAKA 2024)  Usimamizi wa Mapato ya Ndani; utekelezaji wa Sheria ya Bajeti;  Sheria ya Mikopo, Dhamana na Misaada na maandalizi ya  Mwongozo wa Ushirikiano wa Maendeleo (2017/18 – 2024/25)  kama nyenzo za kuongoza ushirikiano wa Tanzania na wadau  wa maendeleo katika ugharamiaji wa maendeleo; utoaji wa  taarifa kwa umma kuhusu fursa za kuboresha rasilimali watu  kupitia mafunzo na uhawilishaji wa teknolojia hususan katika  miradi ya maendeleo.  Hili liliwezeshwa na programu za mafunzo na vipengele vya  uhamishaji wa teknolojia wakati wa utekelezaji wa miradi ya  sayansi na teknolojia, kwa lengo la kuendeleza rasilimali watu,  hususan katika ujuzi wa kitaalamu na wa ufundi.  Aidha, Serikali kupitia Mwongozo wa Mpango na Bajeti kwa  maendeleo ya Taifa ilijumuisha ajenda za kimataifa kama  vile Ajenda 2030 ya Umoja wa Mataifa kuhusu Maendeleo  Endelevu; Ajenda 2063: “Afrika Tuitakayo” ya Umoja wa Afrika  ili kuoanisha mfumo wa maendeleo wa nchi na malengo ya  kimataifa. Hili linaakisiwa katika Mfumo Jumuishi wa Ufadhili  wa Maendeleo ya Taifa (INFF), ambao unaoanisha ufadhili wa  mipango ya maendeleo ya Taifa na malengo endelevu kwa  kuzingatia mwongozo wa Ajenda ya Addis Ababa ya mwaka    kuhusu ufadhili wa malengo endelevu.  Hata hivyo, licha ya mafanikio makubwa yaliyopatikana katika  kurekebisha mawanda ya mfumo wa kimataifa wa kifedha,  ukusanyaji wa rasilimali bado una changamoto mbalimbali  ikiwemo muundo usiotabirika wa ufadhili wa kimataifa;  mabadiliko ya mara kwa mara ya vigezo na masharti ya kupata  rasilimali fedha na kubadilika kwa vipaumbele viliyowekwa na  baadhi ya wabia wa maendeleo.  Hali hii husababisha upungufu, ucheleweshwaji wa upatikanaji  wa rasilimali kutoka nje. Hivyo, kwa kuwa , Sera ya Mambo ya  SERA YA MAMBO YA NJE YA MWAKA 2001 (TOLEO LA MWAKA 2024) 18  Nje ya Mwaka 2001 inasisitiza zaidi kuhusu utafutaji wa  rasilimali fedha pasipo kuainisha aina nyingine za rasilimali,  mabadiliko yanayoibuka hivi sasa yanahitaji kujumuishwa  kwa rasilimali zisizo za kifedha, kama vile rasilimali watu na  teknolojia, kama michango muhimu katika maendeleo.  Kwa muktadha huo, ubunifu zaidi unapaswa kutumika katika  utafutaji wa rasilimali kimataifa, kwa kuendeleza vyanzo vya  jadi na kusisitiza vyanzo vingine vipya, ikiwemo hatifungani  za diaspora, uuzaji wa kaboni na hati fungani za uhifadhi wa  mazingira na bioanuwai. Aidha, rasilimali watu, uhawilishaji  wa teknolojia na ushirikiano wa kimkakati vinapaswa  kuunganishwa kama sehemu ya vyanzo hivyo, ili kuchangia  ipasavyo katika ajenda ya maendeleo ya Taifa.    Masuala Mapya ya Kisera  Katika kipindi cha utekelezaji wa Sera Mpya ya Mambo ya Nje  ya Mwaka 2001, masuala mapya yalibainika na hivyo kuathiri  utekelezaji wake. Masuala ambayo hayakuwa na miongozo  ya kisera kuyashughulikia katika uhusiano wa kimataifa ni  pamoja na:-    1. Mazingira na Mabadiliko ya Tabianchi  Madhara ya uchafuzi wa mazingira, upotevu wa bioanuwai na  mabadiliko ya tabianchi yamekuwa ni sehemu ya changamoto  kubwa iliyoenea nchini na duniani kote. Athari za uharibifu wa  mazingira na mabadiliko ya tabianchi zimejidhihirisha katika  sekta zote nchini. Mathalani, matukio ya hali ya hewa yaliyotokana  na mabadiliko ya tabianchi ni kama vile ukame, upepo mkali,  vipindi virefu vya kukosa mvua, mvua zisizotabirika, mabadiliko  ya misimu ya mvua na mafuriko. Hali hii imesababisha kuongezeka    SERA YA MAMBO YA NJE YA MWAKA 2001 (TOLEO LA MWAKA 2024)  kwa uhaba wa maji, kupungua kwa usalama wa chakula,  kuenea kwa jangwa na mabadiliko ya mfumo wa ikolojia.  Aidha, ongezeko la kina cha maji kutokana na mabadiliko  ya tabianchi limesababisha kuzama kwa baadhi ya visiwa na  kuingia kwa maji ya bahari katika visima pamoja na uharibifu  wa shughuli nyingine kwenye fukwe.  Tanzania imechukua hatua kadhaa katika kukabiliana na  changamoto za mazingira na mabadiliko ya tabianchi ikiwa ni  pamoja na, kutunga Sera ya Taifa ya Mazingira; kutunga Sheria  ya Mazingira na kanuni zake; kuridhia na kuanza kutekeleza  mikataba mbalimbali ya mazingira kikanda na kimataifa na  kutunga na kutekeleza miongozo, mikakati na programu kama  vile Mpango Kabambe wa Kitaifa wa Afua za Kimkakati za  Mazingira (2022-2032), Mkakati wa Kitaifa wa Kukabiliana na  Mabadiliko ya Tabianchi (2021-2026) na Mpango wa Mchango  wa Taifa wa Kupunguza Gesi Chafuzi (2021).  Licha ya jitihada hizo, changamoto za mazingira na mabadiliko  ya tabianchi zimeendelea kuwepo. Hii inajenga msingi wa  kuongeza jitihada katika kukabiliana na athari za uharibifu wa  mazingira na mabadiliko ya tabianchi. Hata hivyo, jitihada hizo  zinakumbwa na changamoto mbalimbali zikiwemo, upatikanaji  mdogo wa fedha na teknolojia kutoka katika mifuko ya kimataifa  ya mazingira na mabadiliko ya tabianchi. Hali hii inahitaji  ushiriki madhubuti wa Jamhuri ya Muungano wa Tanzania  katika majukwaa ya mazingira na mabadiliko ya tabianchi kwa  ajili ya kuimarisha uwezo wa majadiliano na kujenga hoja ili  kupata rasilimali fedha na teknolojia za ugharamiaji wa athari  za mazingira na mabadiliko ya tabianchi.    2. Ushirikishwaji na Ushiriki wa Diaspora  Diaspora wanachukuliwa kama kichocheo muhimu cha  maendeleo ya kijamii na kiuchumi katika nchi zao za asili. Hivyo,  SERA YA MAMBO YA NJE YA MWAKA 2001 (TOLEO LA MWAKA 2024) 20  ushiriki wao ni sehemu muhimu ya uhusiano wa kimataifa wa  nchi. Kwa mantiki hiyo, umuhimu wa mchango wa Diaspora  katika maendeleo ya Taifa hauwezi kupuuzwa. Hata hivyo,  kumekuwepo na mapungufu katika mbinu za kuwashirikisha  na kufaidi michango inayotokana na shughuli za jumuiya ya  diaspora.  Hivyo, ili kuhakikisha ushirikishwaji na ushiriki wa Diaspora  katika uhusiano wa kimataifa, Serikali ilianzisha Idara ya  Diaspora chini ya Wizara yenye dhamana ya Mambo ya Nje na  Ushirikiano wa Afrika Mashariki. Hatua hii inalenga kuongeza  tija katika ushiriki wa diaspora kwenye maendeleo ya Taifa.  Hata hivyo, ushirikishwaji wa diaspora ulikuwa na upungufu  wa msingi wa sera nje ya nchi. Aidha, zipo jumuiya za diaspora  ambazo zimesajiliwa katika nchi wanazoishi. Jumuiya hizo ni  sehemu ya wadau wa serikali katika ushirikishwaji wa diaspora  kwenye nchi mwenyeji. Kwa muktadha huo, ni muhimu kwa  Tanzania kuweka utaratibu wa kisera utakaowezesha ushiriki  wa hali ya juu wa diaspora katika maendeleo ya Taifa. Hili  litawezekana kwa kuweka mwelekeo maalumu wa kisera wa  kutoa baadhi ya haki na upendeleo maalumu kwa diaspora  ambao ni Raia wa Nchi Nyingine Wenye Asili ya Tanzania ili  kuwezesha ushiriki wao katika maendeleo ya Taifa lao la asili.  Vilevile, shughuli za diaspora zihamasishwe kuwa sehemu ya  ajenda ya maendeleo ya Taifa, kujenga taswira nzuri ya Tanzania  duniani na kusaidia juhudi za kukuza biashara, uwekezaji,  utalii na utamaduni.    3. Msisitizo wa Diplomasia ya Uchumi  Diplomasia ya uchumi ni nyenzo inayotumiwa katika uhusiano  wa kimataifa ili kuendeleza maslahi ya Taifa ya kiuchumi. Jamhuri  ya Muungano wa Tanzania inasisitiza utumiaji wa diplomasia  ya uchumi katika uhusiano wa kimataifa ili kunufaika na faida  mbalimbali kama vile teknolojia mpya, masoko ya nje, uwekezaji    SERA YA MAMBO YA NJE YA MWAKA 2001 (TOLEO LA MWAKA 2024)  wa moja kwa moja kutoka nje, misaada na mikopo yenye  masharti nafuu, kuvutia utalii na kutengeneza ajira. Ili kufikia  manufaa yaliyokusudiwa, Sera Mpya ya Mambo ya Nje ya  Mwaka 2001 inasisitiza ujumuishaji wa maslahi ya kiuchumi  katika uhusiano wa kimataifa. Katika kutekeleza suala hilo,  Serikali ilianzisha Idara inayohusika na Diplomasia ya Uchumi  katika Wizara ya Mambo ya Nje na Ushirikiano wa Afrika  Mashariki kwa lengo la kuimarisha uratibu, uchambuzi  na kuhakikisha maslahi ya kiuchumi yanazingatiwa katika  uhusiano wa kimataifa.  Hata hivyo, licha ya juhudi za kuweka kipaumbele katika  diplomasia ya uchumi, bado kuna mapungufu katika utekelezaji  kwenye sekta mbalimbali, ambayo yanahitaji juhudi za kisera  kuyaboresha. Kwa muktadha huo, Sera imeweka mwongozo  utakaowezesha sekta husika kufafanua majukumu na wajibu  wao katika utekelezaji wa diplomasia ya uchumi. Vilevile,  Balozi za Tanzania nje ya nchi zinahitaji kuwa na utaratibu  maalum wa kubaini maslahi ya fursa za kiuchumi kwa wigo  mpana katika maeneo yao ya uwakilishi.    4. Haki za Binadamu na Utawala Bora  Tanzania inazingatia misingi ya haki za binadamu na utawala  bora kwa kuhakikisha utu na haki nyingine za binadamu  zinaheshimiwa na kuenziwa. Masuala haya yameainishwa  katika Katiba ya Jamhuri ya Muungano wa Tanzania ya mwaka    , Sehemu ya Pili na ya Tatu kuhusu Haki na Wajibu wa  Msingi, hususan Ibara ya 29 (1) inayotamka kuwa “Kila mtu  katika Jamhuri ya Muungano anayo haki ya kufaidi haki za  msingi za binadamu, na matokeo ya kila mtu kutekeleza wajibu  wake kwa jamii.”  Aidha, Tanzania inazingatia haki za binadamu kwa mujibu wa  mikataba na itifaki za kimataifa za haki zakiraia na kisiasa. Kwa  SERA YA MAMBO YA NJE YA MWAKA 2001 (TOLEO LA MWAKA 2024) 22  muktadha huo, Tanzania imesaini nyenzo za kikanda na  kimataifa ikijumuisha Mkataba wa Umoja wa Mataifa wa  Mwaka 1945 na kuridhia Azimio la Kimataifa la Haki za  Binadamu (UDHR) la Mwaka 1948; Mkataba wa Kimataifa  wa Haki za Kiraia na Kisiasa (ICCPR) na Mkataba wa Umoja  wa Mataifa wa Vienna kuhusu Sheria ya Mikataba wa Mwaka    Tanzania pia imesaini Mkataba wa Afrika wa Haki za  Binadamu na Watu wa mwaka 1981 na Mkataba wa SADC wa  Haki Muhimu za Kijamii wa 2003.  Vilevile, Tanzania imeweka utaratibu wa utekelezaji, ufuatiliaji  na utoaji taarifa kuhusu masuala ya haki za binadamu. Taratibu  hizo ni pamoja na kutungwa kwa Sheria ya Haki na Wajibu  Muhimu ya mwaka 1994, Sheria ya Utajiri na Rasilimali za Nchi  ya Mwaka 2017, na uanzishwaji wa Tume ya Haki za Binadamu  na Utawala Bora (CHRAGG), Idara huru ya Serikali, kukuza  na kulinda haki za binadamu na utawala bora nchini. Hali  kadhalika Tanzania inatoa fursa kwa wadau wa nje ya Serikali  kama vile vyombo vya habari, AZAKI na Mashirika Yasiyo ya  Kiserikali (NGOs), kufuatilia na kutoa taarifa kuhusu masuala  ya haki za binadamu nchini.  Zaidi ya hayo Tanzania hutoa taarifa ya masuala ya haki za  binadamu katika ngazi za Taifa, kanda na kimataifa. Mathalan,  utoaji wa taarifa kwa Mapitio ya Hali ya Haki za Binadamu  inayowasilishwa katika Baraza la Haki za Binadamu la Umoja  wa Mataifa. Kuzingatia haki za binadamu hutoa fursa kwa  Tanzania kuweza kushiriki kikamilifu, kwa kujiamini katika  ushirikiano wa uwili, kikanda na kimataifa kwa mujibu wa  Katiba ya Jamhuri ya Muungano wa Tanzania ya Mwaka    na kuzingatia mila, desturi na tamaduni za Jamhuri ya  Muungano wa Tanzania.    SERA YA MAMBO YA NJE YA MWAKA 2001 (TOLEO LA MWAKA 2024)    5 Jinsia na Vijana  Ujumuishwaji wa masuala ya jinsia na ushirikishwaji wa vijana  ni mambo ya kimkakati yanayosisitizwa katika Sera. Msingi  wa ujumuishwaji huu unatokana na umuhimu wa vijana kuwa  sehemu kubwa ya idadi ya watu nchini na kwa kuzingatia  mchango wao wa kiuchumi katika Taifa, huku ujumuishaji wa  masuala ya kijinsia ukilenga kuhakikisha usawa wa jinsia katika  mageuzi ya kijamii, kiuchumi na kisiasa. Katika kipindi cha  utekelezaji wa Sera, Tanzania imeshuhudia ufungamanishaji  wa masuala ya jinsia katika sera za ndani za nchi, ambapo  nyenzo zote za utekelezaji zilitakiwa kuzingatia suala hilo. Kwa  upande wa vijana, Serikali na wadau wanatambua vijana kama  chachu ya mabadiliko ya kiuchumi na kijamii.  Serikali inaamini kuwa jitihada zilizofanyika kuhusu ajenda  za jinsia na vijana ni zenye manufaa, kwa kuwa masuala  haya yanaendelea kupewa umuhimu katika ushirikiano wa  kimataifa. Hii inadhihirishwa na takwa la kujumuisha mahitaji  ya vijana ili kwenda sambamba na mabadiliko ya dunia. Kwa  muktadha huo, ni muhimu kuweka mikakati ya kuzingatia  usawa wa jinsia na fursa kwa vijana katika ushirikiano wa  uwili, kikanda na kimataifa.  SERA YA MAMBO YA NJE YA MWAKA 2001 (TOLEO LA MWAKA 2024) 24  SURA YA PILI  MSINGI, DIRA,  DHIMA NA  MALENGO YA SERA    SERA YA MAMBO YA NJE YA MWAKA 2001 (TOLEO LA MWAKA 2024)    Msingi  Sera Mpya ya Mambo ya Nje ya Mwaka 2001 inatoa mwongozo  katika usimamizi wa masuala ya mambo ya nje. Sera hiyo  inaangazia kufikia maslahi ya kisiasa, kiuchumi, kijamii  na kiutamaduni kupitia diplomasia ya uchumi inayolenga  kuhakikisha uhusiano wa Tanzania na mataifa mengine na  mashirika ya kimataifa unazingatia maslahi ya kiuchumi.  Malengo mengine ni; kujenga uchumi unaojitosheleza na  endelevu, kulinda amani na usalama wa taifa pamoja na kuunga  mkono juhudi za kikanda na kimataifa za kuwa na dunia bora  na yenye amani. Aidha, Sera imejielekeza kwenye kuongeza  kasi ya mtangamano wa kikanda katika siasa, jamii na uchumi;  na kuweka mazingira wezeshi kwa Tanzania kushiriki ipasavyo  katika majadiliano ya kiuchumi ya kikanda na kimataifa.  Pamoja na mafanikio yaliyopatikana kutokana na utekelezaji  wa Sera, juhudi za pamoja zinahitajika ili kuboresha dhana  ya mambo ya nje. Katika kipindi cha utekelezaji wa Sera, zipo  changamoto na fursa ambazo zimeibuka na hivyo kujenga hoja  ya kufanya mapitio ya Sera hii. Changamoto hizo ni uwepo  wa uhalifu wa mipakani, kukosekana kwa utulivu wa kijamii,  kiuchumi na kisiasa; na mrundikano na mwingiliano wa  uanachama wa Tanzania katika taasisi za kikanda na kimataifa.  Aidha, utekelezaji wa Sera Mpya ya Mambo ya Nje ya Mwaka    uliibua fursa mbalimbali zikiwemo ushiriki wa diaspora  katika maendeleo ya Taifa, uchumi wa buluu, matumizi ya  Kiswahili katika diplomasia, mazingira na mabadiliko ya  tabianchi na kujumuisha masuala ya jinsia na fursa kwa vijana  katika uhusiano wa kimataifa.  Hivyo, mapitio ya Sera yalilenga kuweka malengo na mikakati  ya kukabiliana na changamoto zilizobainika na kuainisha hatua  za kisera za kushughulikia maeneo mapya.  SERA YA MAMBO YA NJE YA MWAKA 2001 (TOLEO LA MWAKA 2024) 26    Dira, Dhima na Malengo    1. Dira  Jamhuri ya Muungano wa Tanzania iliyo salama, shindani na  yenye ustawi.    2. Dhima  Kuwezesha na kukuza maendeleo ya Jamhuri ya Muungano wa  Tanzania kiuchumi, kijamii na kisiasa kupitia diplomasia yenye  ufanisi.    3. Lengo Kuu  Kuendeleza maslahi ya Jamhuri ya Muungano wa Tanzania  katika ushirikiano na uhusiano wa kimataifa.    4. Malengo Mahsusi  Malengo mahsusi ya Sera ni:  i. Kuongeza tija katika matumizi ya fursa za kiuchumi  zilizopo katika uhusiano wa kimataifa;  ii. Kulinda amani, usalama na utulivu wa kisiasa;  iii. Kuongeza tija ya matumizi ya itifaki na mikataba ya  kimataifa;  iv. Kuimarisha ushirikiano wa uwili;  v. Kuongeza tija katika ushirikiano wa kikanda;  vi. Kutumia kikamilifu fursa zinazotokana na mfumo wa  Umoja wa Mataifa na majukwaa mengine ya kimataifa;    SERA YA MAMBO YA NJE YA MWAKA 2001 (TOLEO LA MWAKA 2024)  vii. Kuongeza matumizi ya Kiswahili kama nyenzo ya  kidiplomasia;  viii. Kuimarisha utafutaji na utumiaji wa rasilimali za  kimataifa kwa maendeleo ya Taifa;  ix. Kuhakikisha matumizi endelevu ya rasilimali za  baharini na vyanzo vingine vya maji;  x. Kuimarisha ushiriki wa diaspora katika maendeleo ya  Taifa;  xi. Kusimamia haki za binadamu na utawala bora kwa  mujibu wa Katiba ya Jamhuri ya Muungano wa  Tanzania ya mwaka 1977 na kwa kuzingatia mila na  desturi za Jamhuri ya Muungano wa Tanzania;  xii. Kuimarisha ushirikiano wa kimataifa katika usimamizi  wa mazingira na kukabiliana na mabadiliko ya  tabianchi; na  xiii. Kuhakikisha ujumuishwaji wa masuala ya jinsia na  fursa vijana katika ushirikiano wa kimataifa.    Misingi ya Sera ya Mambo ya Nje  Utekelezaji wa malengo ya Sera ya Mambo ya Nje unaongozwa  na misingi ifuatayo:  i. Kulinda Mamlaka kamili ya nchi, mipaka kamili na  uhuru wa kisiasa wa Jamhuri ya Muungano wa Tanzania;  ii. Kulinda uhuru, haki za binadamu, usawa na demokrasia;  iii. Kukuza ujirani mwema;  SERA YA MAMBO YA NJE YA MWAKA 2001 (TOLEO LA MWAKA 2024) 28  iv. Kukuza Umoja wa Afrika;  v. Kuongeza ushirikiano wa kiuchumi na washirika wa  maendeleo;  vi. Kuwezesha utekelezaji wa sera ya kutofungamana na  upande wowote na Ushirikiano wa nchi zinazoendelea;  vii. Kuunga Mkono Umoja wa Mataifa katika kuimarisha  maendeleo ya kiuchumi, amani na usalama na  viii. Kulinda maadili, mila, desturi na utamaduni wa watu  wa Jamhuri ya Muungano wa Tanzania.    SERA YA MAMBO YA NJE YA MWAKA 2001 (TOLEO LA MWAKA 2024)  SURA YA TATU  MASUALA, MALENGO  NA MATAMKO YA SERA  SERA YA MAMBO YA NJE YA MWAKA 2001 (TOLEO LA MWAKA 2024) 30    Sera  Sura hii inatoa muhtasari wa malengo na Matamko ya Sera  yatakayoiongoza Jamhuri ya Muungano wa Tanzania katika  ushirikiano na uhusiano wa kimataifa. Matamko mahsusi ya  kisera yanatoa mwongozo kwa wadau wote katika kutumia  fursa za kisiasa, kijamii, kiutamaduni na maendeleo ya uchumi  na masuala ya mambo ya nje.    Diplomasia ya Uchumi  Uhusiano wa kimataifa unalenga kuwa na faida za kiuchumi  kwa pande zote zinazoshiriki. Hii ndiyo sababu uhusiano wa  kimataifa huweka msisitizo katika diplomasia ya uchumi,  kuangazia ukuzaji wa biashara, uwekezaji, uhawilishaji wa  teknolojia, uendelezaji vipaji, na rasilimali watu, mikutano,  utamaduni na utalii, ikijumuisha utalii wa matibabu. Kwa  kuzingatia fursa zilizopo, Tanzania inaendeleza diplomasia ya  uchumi katika uhusiano wa uwili, kikanda na kimataifa.  Diplomasia ya uchumi ya Jamhuri ya Muungano wa Tanzania  inalenga kuimarisha nafasi ya nchi kiuchumi kwa kutumia  fursa zinazotokana na ushirikiano wa uwili, kikanda na  kimataifa hususani Maeneo Huru ya Biashara Barani Afrika.  Aidha, Tanzania inaendeleza uhusiano wake na washirika wa  jadi kiuchumi, huku ikitafuta masoko mapya, hasa katika nchi  za kimkakati zinazoibuka kiuchumi. Kwa sasa, diplomasia ya  Tanzania inalenga kujumuisha masuala ya kiuchumi katika  nyanja zote za ushirikiano ili kufikia malengo ya Sera.    SERA YA MAMBO YA NJE YA MWAKA 2001 (TOLEO LA MWAKA 2024)    1. Lengo la sera  Kuongeza matumizi ya fursa za kiuchumi zilizopo katika  uhusiano wa kimataifa.    2. Matamko ya Sera  Serikali itawajibika:  i. Kutekeleza maslahi ya uchumi yenye matokeo katika  uhusiano wa kimataifa;  ii. Kushirikiana na sekta binafsi katika utekelezaji wa  diplomasia ya uchumi;  iii. Kuendeleza masoko ya jadi na kutafuta masoko mapya;  na  iv. Kuhakikisha ushiriki wa Zanzibar katika masuala ya  uhusiano wa kimataifa.    Amani, Usalama na Utulivu wa Kisiasa  Amani, usalama na utulivu wa kisiasa ni vigezo muhimu vya  maendeleo ya kijamii na kiuchumi. Mambo yanayosababisha  kukosekana kwa amani, usalama na utulivu wa kisiasa ni  pamoja na kuporomoka kwa demokrasia na utawala wa sheria,  ukosefu wa ajira, umaskini, kuongezeka kwa umiliki haramu  wa silaha, makosa ya uhalifu wa kimataifa, ubaguzi wa rangi  na vurugu zilizokithiri. Mienendo inayokiuka amani, usalama  na utulivu wa kisiasa hudhoofisha uwezo wa nchi katika  majadiliano ya kimataifa na kuathiri uwezo wake wa kunufaika  na fursa zinazotokana na ushirikiano wa kimataifa.  SERA YA MAMBO YA NJE YA MWAKA 2001 (TOLEO LA MWAKA 2024) 32  Kwa muktadha huo, Tanzania itafanya kazi kwa karibu na  wadau wote ili kukuza maelewano, utulivu wa kijamii, kiuchumi  na kisiasa pamoja na kuhakikisha amani na usalama kupitia  diplomasia ya kuzuia migogoro. Hii ni kwa sababu, uwepo  wa amani na utulivu hutoa fursa na mazingira wezeshi kwa  Jamhuri ya Muungano wa Tanzania kunufaika na ushirikiano  wa kimataifa.    1. Lengo la Sera  Kukuza amani, usalama na utulivu wa kisiasa.    2. Matamko ya Sera  Serikali itawajibika:  i. Kuimarisha ushirikiano na wadau muhimu katika  jitihada za kulinda amani na usalama duniani; na  ii. Kuunga mkono juhudi za kurejesha na kudumisha  utulivu wa kisiasa duniani.    Mikataba, Makubaliano, Maazimio na  Itifaki  Mikataba, makubaliano, maazimio na itifaki ni nyenzo za  kimataifa zenye nguvu ya kisheria, ambazo hutoa fursa kwa  nchi kunufaika na ushirikiano wa kimataifa na mtangamano  wa kiuchumi. Hata hivyo, matumizi bora ya nyenzo hizi  hutegemea msimamo wa nchi katika masuala ya uhusiano  wa kimataifa na uwezo wake wa kuziweka katika mfumo wa  kisheria na kiutendaji ndani ya nchi.    SERA YA MAMBO YA NJE YA MWAKA 2001 (TOLEO LA MWAKA 2024)  Kumekuwa na changamoto katika kuridhia mikataba ya  kimataifa ikiwemo ukosefu wa mpango unaoainisha muda  maalumu wa kukamilisha mchakato husika. Hatua hii  inachangiwa na hitaji la ushirikishwaji wa wadau kikamilifu  na hivyo kuchukua muda mrefu. Kwa msingi huo, ni muhimu  kubainisha maeneo ya vipaumbele ipasavyo, kujenga uwezo  wa usimamizi na majadiliano, na kuhakikisha matumizi sahihi  ya fursa zitokanazo na Itifaki, mikataba na makubaliano ya  kimataifa.    1. Lengo la Sera  Kuongeza tija katika matumizi ya mikataba, makubaliano na  itifaki za kimataifa.    2. Matamko ya Sera  Serikali itawajibika:  i. Kuandaa utaratibu wa kusimamia na kuratibu  mikataba, makubaliano, maazimio na itifaki;  ii. Kujenga uwezo unaohitajika ili kuhakikisha matumizi  sahihi ya nyenzo za kisheria za kimataifa;  iii. Kubainisha maeneo ya kimkakati na maslahi ya  Tanzania kimataifa; na  iv. Kuweka mikataba, makubaliano, maazimio na itifaki za  kimataifa katika mfumo wa kisheria.  SERA YA MAMBO YA NJE YA MWAKA 2001 (TOLEO LA MWAKA 2024) 34    Ushirikiano wa Uwili  Tanzania inadumisha uhusiano ya uwili na nchi mbalimbali ili  kukuza maslahi ya pande zote. Ushirikiano huu unatekelezwa  kupitia tume za pamoja za ushirikiano, ziara za kidiplomasia,  ushirikiano na miongozo mingine kwa maeneo mahsusi ya  ushirikiano. Aidha, utekelezaji wa sera ya ujirani mwema  unaendelea kuwa sehemu muhimu katika kukuza na kulinda  uhusiano wa kihistoria, huku nchi zikitatua changamoto kwa  pamoja kama vile uhalifu wa mipakani, uhamiaji haramu na  maafa.  Tanzania itaendelea kukuza ujirani mwema pamoja na  kushiriki katika ushirikiano wa uwili na nchi nyingine kama  njia ya kubainisha na kutumia fursa za maendeleo ya kijamii  na kiuchumi. Hivyo, Tanzania itahakikisha inaimarisha wigo  na dhamira yake katika maeneo ya ushirikiano.    1. Lengo la Sera  Kuimarisha ushirikiano wa uwili    2. Matamko ya Sera  Serikali itawajibika:  i. Kukuza na kudumisha ujirani mwema; na  ii. Kuimarisha na kupanua wigo wa uhusiano na  ushirikiano wa uwili na nchi nyingine.    SERA YA MAMBO YA NJE YA MWAKA 2001 (TOLEO LA MWAKA 2024)    Mtangamano wa Kikanda  Tanzania ni mwanachama wa Umoja wa Afrika, Jumuiya ya  Afrika Mashariki, Jumuiya ya Maendeleo ya Nchi za Kusini  mwa Afrika, Mkutano wa Kimataifa wa Ukanda wa Maziwa  Makuu, Jumuiya ya Nchi Zilizo Mwambao wa Bahari ya Hindi  na Eneo Huru la Biashara la Bara la Afrika (AfCFTA). Maeneo  haya ya mtangamano wa kikanda yanatoa fursa muhimu kwa  maendeleo ya biashara, kukuza ajira, kuleta mageuzi ya  kiuchumi kwa kuimarisha uratibu wa kanda na utafutaji wa  mitaji ya uwekezaji. Maeneo mengine ni maendeleo ya viwanda,  usimamizi wa fedha na bajeti, kuongeza kasi ya maendeleo ya  sayansi na teknolojia na kuboresha miundombinu.  Hata hivyo, utekelezaji wa mtangamano wa kikanda  unakumbwa na changamoto mbalimbali kama vile vikwazo  vya biashara, miundombinu dhaifu, utekelezaji hafifu wa  makubaliano katika mtangamano, sekta binafsi kutochangamkia  ipasavyo fursa zilizomo na kukosekana kwa utoshelevu wa  kibiashara kwa nchi wanachama. Kukabiliana na changamoto  hizo kunahitaji jitihada za pamoja kikanda. Hivyo, Tanzania  inasisitiza mtangamano wa kikanda kuhakikisha manufaa ya  pamoja kupitia kukuza uchumi, programu za maendeleo za  kikanda, kuongeza tija kwa sekta zote na kuboresha upatikanaji  wa huduma muhimu.  Vilevile, Tanzania inaunga mkono jitihada za kuimarisha  usalama wa kikanda na kukuza amani na maendeleo  endelevu. Hivyo, Tanzania itakuwa mstari wa mbele na  kuchagiza makubaliano ya ushirikiano na utekelezaji wenye  tija wa mikataba ya kikanda kama nyenzo muhimu ya kukuza  maendeleo endelevu. Ili kufikia malengo hayo, Tanzania  itaimarisha usimamizi, uratibu na utekelezaji wa ajenda za  mtangamano wa kikanda.  SERA YA MAMBO YA NJE YA MWAKA 2001 (TOLEO LA MWAKA 2024) 36    1. Lengo la Sera  Kuongeza faida za mtangamano wa kikanda.    2 Matamko ya Sera  Serikali itawajibika:  i. Kuunga mkono ajenda ya mtangamano wa Umoja  wa Afrika na kuimarisha ushiriki wa wadau katika  mtangamano wa kikanda;  ii. Kuweka mazingira wezeshi ya kuboresha ushindani na  ushiriki wa Tanzania katika Jumuiya za Kiuchumi za  Kikanda ; na  iii. Kuongoza jitihada za kufungamanisha makundi ya  kikanda ya mtangamano wa kiuchumi.    Ushirikiano wa Kimataifa  Tanzania inaunga mkono kikamilifu jukumu la Umoja wa  Mataifa katika kuimarisha amani na usalama wa kimataifa ili  kukuza maendeleo endelevu. Mfumo wa Umoja wa Mataifa  unahamasisha jitihada za pamoja kimataifa katika kukabiliana  na changamoto za kiusalama na maendeleo. Hatua hii  itafanikiwa kupitia uwepo wa ushirikiano wa pamoja. Kwa  muktadha huo, kuendelea kukosekana kwa utulivu wa uchumi  wa dunia, ongezeko la idadi ya watu, uhalifu wa kimataifa,  uharibifu wa mazingira na ubaguzi katika nyanja mbalimbali  vinaakisi umuhimu wa kuwa na juhudi za pamoja kimataifa  ambazo Tanzania ni sehemu yake.  Kwa msingi huo, Tanzania itaendelea kuimarisha ushirikiano  na Umoja wa Mataifa na mashirika yake ili kupata suluhisho    SERA YA MAMBO YA NJE YA MWAKA 2001 (TOLEO LA MWAKA 2024)  la kudumu kwa changamoto zinazoikabili dunia. Aidha,  Tanzania itaunga mkono mageuzi ya kitaasisi ili kuhakikisha  dunia inafanya kazi kwa pamoja kukabiliana na changamoto  mbalimbali. Hatua hii itawezesha Tanzania kunufaika zaidi  na fursa za programu na miradi ya maendeleo inayotekelezwa  kupitia mfumo wa Umoja wa Mataifa.  Vilevile, Tanzania itaendelea kushirikiana na Jumuiya ya  Madola, Ushirikiano wa Nchi Zinazoendelea na jumuiya  nyingine za kimataifa kuhakikisha ushirikiano katika kuleta  mageuzi ya mfumo wa ushirikiano wa kimataifa, na kuakisi  mahitaji mahsusi ya nchi mbalimbali. Aidha, Tanzania itaendelea  kutekeleza Sera ya Mambo ya Nje kupitia makubaliano ya  kimataifa katika Shirika la Biashara Duniani – WTO na kuunga  mkono uundaji wa mfumo wa kibiashara unaozingatia kanuni,  unaotabirika, wenye uwazi na haki.    1. Malengo ya Sera  Kuhakikisha matumizi ya tija ya manufaa yanayotokana na  Mfumo wa Umoja wa Mataifa na majukwaa ya kimataifa.    2. Matamko ya Sera  Serikali itawajibika:  i. Kuunga mkono juhudi za Umoja wa Mataifa katika  kudumisha amani na utatuzi wa migogoro duniani;  ii. Kuhakikisha programu na miradi ya kimataifa  inayotekelezwa Tanzania inafungamana na vipaumbele  vya maendeleo ya Taifa;  iii. Kuimarisha ushirikiano na taasisi za fedha za kimataifa;  SERA YA MAMBO YA NJE YA MWAKA 2001 (TOLEO LA MWAKA 2024) 38  iv. Kuunga mkono mageuzi ya kitaasisi ya Umoja wa  Mataifa na mashirika mengine ya kimataifa ili kuweka  utaratibu wenye tija na unaoheshimu usawa na uhuru  wa nchi; na  v. Kuimarisha ushirikiano na taasisi za kimataifa  ikijumuisha Jumuiya ya Madola na Ushirikiano wa Nchi  Zinazoendelea.    Kiswahili Kama Nyenzo ya Diplomasia  Kiswahili ni lugha maarufu inayozungumzwa na watu wengi  Kusini mwa Jangwa la Sahara. Tanzania imekuwa mstari wa  mbele katika kuhakikisha Kiswahili kinakuwa lugha rasmi ya  Umoja wa Afrika, Jumuiya ya Maendeleo Kusini mwa Afrika na  Jumuiya ya Afrika Mashariki. Aidha, katika kukuza Kiswahili,  UNESCO ilitangaza tarehe 7 Julai kila mwaka kuwa siku  ya lugha ya Kiswahili duniani. Kiswahili kimetumika kama  nyenzo ya mapambano ya uhuru, utambulisho wa Taifa, utu  na lugha ya kuleta mshikamano kwa waafrika wote na watu  wenye asili ya Afrika duniani hususan maeneo ya Marekani,  Karibe na Ulaya.  Pamoja na kufanyika juhudi hizo, lugha ya Kiswahili haijaweza  kutumika ipasavyo kuleta manufaa ya kiuchumi katika  uhusiano wa kimataifa. Hii inatokana na Kiswahili kutotumiwa  kama bidhaa, utangazaji mdogo na kutokuthaminisha bidhaa  za Kiswahili. Aidha, kumekuwa na matumizi madogo ya  Kiswahili kama lugha ya diplomasia katika taasisi za kikanda  hususan katika vyombo vya maamuzi na vya kitaalamu.  Kwa msingi huo, kuna haja ya kuchukua hatua madhubuti za  kutumia Kiswahili kwa manufaa ya kiuchumi katika uhusiano  wa kimataifa na kuongeza matumizi yake kama lugha ya    SERA YA MAMBO YA NJE YA MWAKA 2001 (TOLEO LA MWAKA 2024)  kidiplomasia katika mijadala ya kikanda kwa ngazi zote. Aidha,  Tanzania itaendelea kuweka jitihada za kuhakikisha Kiswahili  kinajumuishwa katika fasihi, taaluma na sanaa na ubunifu,  ikiwa ni pamoja na filamu na muziki ndani na nje ya nchi.    1. Lengo la Sera  Kuwezesha matumizi ya Kiswahili kwa manufaa ya kiuchumi  katika uhusiano wa kidiplomasia.    2. Matamko ya Sera  Serikali itawajibika:  i. Kuwezesha matumizi ya Kiswahili kwa manufaa ya  kiuchumi katika uhusiano wa kimataifa; na  ii. Kukuza matumizi ya Kiswahili kama lugha kuu barani  Afrika na lugha ya kidiplomasia katika taasisi za  kikanda na kimataifa.    Utafutaji wa Rasilimali  Utafutaji na utumiaji wa rasilimali za kimataifa unategemea  maelewano na ushirikiano kati ya nchi na washirika wa  maendeleo wa kimataifa, ukiungwa mkono na sera madhubuti.  Utekelezaji wa Sera ya Mambo ya Nje ya Mwaka 2001 unasisitiza  kuangaliwa upya kwa mfumo wa kimataifa wa kifedha ili  kufungua milango kwa nchi zinazoendelea kunufaika na vyanzo  vya fedha kwa masharti nafuu. Kadhalika, Sera inasisitiza  uwepo wa majadiliano ya pamoja kwa nchi zinazoendelea na  zile zenye madeni ili kuwezesha kufutiwa madeni hayo.  Ili kufikia malengo hayo, Tanzania ilichukua hatua mbalimbali  ikiwa ni pamoja na kuandaa Mkakati wa Usimamizi wa Deni  SERA YA MAMBO YA NJE YA MWAKA 2001 (TOLEO LA MWAKA 2024) 40  wa Muda wa Kati, Tathmini ya Uhimilivu wa Deni la Taifa,  Mwongozo wa Ushirikiano wa Maendeleo (2017/18 – 2024/25),  Mfumo Jumuishi wa Usimamizi wa Mapato ya Ndani, utekelezaji  wa Sheria ya Bajeti, Sheria ya Mikopo, Dhamana na Misaada.  Licha ya jitihada zilizofanyika, kutotabirika kwa mfumo wa  kimataifa wa kifedha; kubadilika mara kwa mara kwa masharti  ya kupata fedha na kubadilika kwa vipaumbele vya baadhi ya  washirika wa maendeleo; ni vikwazo vinavyoendelea kufanya  utafutaji na utumiaji wa rasilimali fedha kimataifa kuwa  mgumu. Hali hii inaakisi umuhimu wa kujumuisha vyanzo  vingine vya rasilimali kama vile mtaji watu na teknolojia katika  kugharamia maendeleo ya Taifa.  Kwa muktadha huo, Sera ya Mambo ya Nje itawezesha utafutaji  wa rasilimali kutoka nje utakaoendelea kutegemea vyanzo vya  jadi wakati ikihamasisha vyanzo bunifu vya rasilimali zisizo  za kifedha, kama rasilimali watu, uhawilishaji wa teknolojia,  ushirikiano wa kimkakati na kuunga mkono ajenda ya maendeleo  ya Taifa.    1. Lengo la Sera  Kuimarisha utafutaji wa rasilimali za kimataifa kwa  maendeleo ya Taifa.    2. Matamko ya Sera  Serikali itawajibika:  i. Kuimarisha utafutaji wa rasilimali za kimataifa kwa  vyanzo vya asili na vyanzo mbadala; na  ii. Kunufaika na rasilimali za kimataifa katika kuendeleza  nguvu kazi, uhawilishaji wa teknolojia na ushirikiano  kwa ajili ya maendeleo ya Taifa.    SERA YA MAMBO YA NJE YA MWAKA 2001 (TOLEO LA MWAKA 2024)    Uchumi wa Buluu  Uchumi wa Buluu unatoa fursa ya kuhifadhi vyanzo vya maji  na kutumia kwa uendelevu rasilimali zilizopo. Kwa kuzingatia  vyanzo vya maji vilivyopo nchini ni muhimu kutumia fursa  zinazotokana na uchumi wa buluu ikijumuisha uvuvi, ufugaji  wa viumbe vya baharini na usafirishaji wa bidhaa zitokanazo na  bahari. Maeneo mengine ni miundombinu, nishati, umwagiliaji,  uchimbaji wa madini, utalii na usimamizi wa shughuli za  baharini. Kutokana na upana wake wa kipekee uchumi wa  buluu unalenga kuleta maendeleo jumuishi, maendeleo ya  jamii na uhifadhi wa mazingira kwa kuzingatia Sheria ya  Ukanda Huru wa Uchumi wa Bahari ya Mwaka 1989 na Sheria  ya Mamlaka ya Uvuvi wa Bahari Kuu ya Mwaka 1998.  Kimataifa, dhana ya uchumi wa buluu inafungamanishwa  na Lengo la 14 la Ajenda ya Umoja wa Mataifa ya 2030 ya  Maendeleo Endelevu; Lengo la 6 la Ajenda ya Umoja wa Afrika  ya 2063 “Afrika Tuitakayo”; Sheria ya Umoja wa Mataifa ya  Mkataba wa Bahari na Azimio la Uchumi wa Buluu la Mwaka    la Jumuiya ya Nchi Zilizo Mwambao wa Bahari ya Hindi.  Ili kufungamanishwa na muundo wa usimamizi na kunufaika  na fursa za uchumi wa buluu, Tanzania imeweka jitihada katika  usimamizi wa vyanzo vya maji kwa kuanzisha Ukanda Huru  wa Uchumi wa Bahari (EEZ) na kushirikiana na taasisi za  kimataifa kusimamia shughuli za bahari kuu.  Hata hivyo, sekta hii inakabiliwa na changamoto za uchafuzi wa  mazingira ya baharini unaovuka mipaka, athari za mabadiliko ya  tabianchi, uharamia baharini, milipuko ya magonjwa, rasilimali  zilizofungiwa katika sakafu ya bahari, na ukosefu wa mkakati  wa pamoja wa uhifadhi. Kwa hali hiyo, Tanzania itaendelea  kushirikiana na jumuiya ya kimataifa kuhakikisha matumizi  endelevu ya rasilimali za bahari na vyanzo vyote vya maji.  SERA YA MAMBO YA NJE YA MWAKA 2001 (TOLEO LA MWAKA 2024) 42    1. Lengo la Sera  Kuhakikisha matumizi endelevu ya rasilimali za baharini na  vyanzo vingine vya maji.    2. Matamko ya Sera  Serikali itawajibika:  i. Kuimarisha ushirikiano na jumuiya za kimataifa katika  uhifadhi na usimamizi wa rasilimali za baharini na  vyanzo vyote vya maji nchini;  ii. Kuhakikisha uzingatiwaji wa sheria za kimataifa katika  matumizi endelevu ya rasilimali za baharini na vyanzo  vingine vya maji; na  iii. Kuhakikisha ulinzi na usalama wa bahari kwa  kushirikiana na taasisi husika za kimataifa.    Ushirikishwaji na Ushiriki wa  Diaspora  Diaspora ni washirika muhimu katika maendeleo ya kitaifa, ndiyo  maana Serikali imeongeza jitihada kuwawezesha kuchangia  kushiriki kikamilifu katika maendeleo ya Taifa. Tanzania ina  jumuiya ya diaspora muhimu katika nchi mbalimbali duniani.  Hii imefanya Serikali ya Jamhuri ya Muungano wa Tanzania  kuweka utaratibu na mifumo ya usimamizi wa masuala ya  diaspora, ambapo Wizara yenye dhamana ya mambo ya nje  imekasimiwa jukumu hilo. Kwa Zanzibar suala la diaspora  lipo chini ya Ofisi ya Rais. Serikali inatambua kuwa jumuiya za  diaspora ambazo zimesajiliwa katika nchi wanazoishi ni sehemu  ya wadau muhimu wa Serikali katika uhusiano wa kimataifa.    SERA YA MAMBO YA NJE YA MWAKA 2001 (TOLEO LA MWAKA 2024)  Pamoja na kuwa manufaa ya diaspora katika maendeleo ya  Taifa yamebainishwa, bado fursa hiyo haijatumiwa ipasavyo.  Hii inatokana na kutokuwepo kwa utaratibu mahsusi wa  kuwezesha ushiriki wa diaspora na kukosekana kwa taarifa na  takwimu sahihi zitakazosaidia Serikali kutambua mchango wa  diaspora kwenye maendeleo ya Taifa. Aidha, kuna upungufu wa  mwongozo wa sera na sheria wa kushirikisha diaspora ambao  ni Raia wa Nchi Nyingine Wenye Asili ya Tanzania kuchangia  maendeleo ya Taifa lao la asili. Hivyo, ni muhimu kuweka taratibu  rasmi za kushirikisha diaspora, hasa Raia wa Nchi Nyingine Wenye  Asili ya Tanzania katika kuunga mkono ajenda ya maendeleo ya  Taifa na kwa kuzingatia asili yao. Hili litawezekana kwa kuweka  mazingira wezeshi ya kisera na kisheria na upatikanaji wa  takwimu na taarifa sahihi za mchango wa diaspora.    1. Lengo la Sera  Kuimarisha ushiriki wa diaspora katika maendeleo ya Taifa.    2. Matamko ya Sera  Serikali itawajibika:  i. Kuwezesha mahitaji ya diaspora ikiwa ni pamoja na  kutoa Hadhi Maalum kwa Raia wa Nchi Nyingine  Wenye Asili ya Tanzania;  ii. Kuweka utaratibu rasmi wa ushirikishwaji wa diaspora  katika ajenda ya maendeleo ya Taifa;  iii. Kuhakikisha Watanzania wananufaika na fursa za soko  la ajira la kimataifa; na  iv. Kuhakikisha upatikanaji wa takwimu bora za diaspora.  SERA YA MAMBO YA NJE YA MWAKA 2001 (TOLEO LA MWAKA 2024) 44    Haki za Binadamu na Utawala Bora  Tanzania inazingatia na kuheshimu misingi ya haki za  binadamu na utawala bora kwa kuhakikisha utu na haki  nyingine za binadamu zinaheshimiwa na kuenziwa. Ahadi  hizi zimeainishwa katika Katiba ya Jamhuri ya Muungano wa  Tanzania ya mwaka 1977, Sehemu ya Tatu kuhusu Haki na  Wajibu wa Msingi hususan Ibara ya 29 (1) inayotamka kuwa  “Kila mtu katika Jamhuri ya Muungano anayo haki ya kufaidi  haki za msingi za binadamu, na matokeo ya kila mtu kutekeleza  wajibu wake kwa jamii.”  Vilevile, Tanzania inazingatia haki za binadamu kwa mujibu  wa mikataba na itifaki za kimataifa za haki za kiraia na kisiasa.  Kwa muktadha huo, Tanzania imesaini nyenzo za kikanda  na kimataifa ikijumuisha Mkataba wa Umoja wa Mataifa  wa mwaka 1945 na kuridhia Azimio la Kimataifa la Haki za  Binadamu (UDHR) wa mwaka 1948; Mkataba wa Kimataifa  wa Haki za Kiraia na Kisiasa (ICCPR) na Mkataba wa Umoja  wa Mataifa wa Vienna kuhusu Sheria ya Mikataba wa mwaka    Vilevile, Tanzania imesaini Mkataba wa Umoja wa Afrika  wa Haki za Binadamu na Watu wa mwaka 1981, na Mkataba wa  SADC wa Haki Muhimu za Kijamii wa mwaka 2003.  Katika kutekeleza suala hili, Tanzania ina utaratibu wa kufuatilia  na kutoa taarifa kuhusu masuala ya haki za binadamu. Taratibu  hizi zinajumuisha sheria kama vile Sheria ya Haki na Wajibu  Muhimu ya mwaka 1994, Sheria ya Utajiri na Rasilimali za Nchi  ya Mwaka 2017 na uanzishwaji wa Tume ya Haki za Binadamu  na Utawala Bora (CHRAGG), Idara huru ya Serikali ya kukuza  na kulinda haki za binadamu na utawala bora nchini. Aidha,  Tanzania inatoa fursa kwa wadau walio nje ya Serikali kama  vile vyombo vya habari, asasi na mashirika yasiyo ya kiserikali  kufuatilia na kutoa taarifa kuhusu masuala ya haki za binadamu  nchini. Kukuza na kulinda haki za binadamu, utawala bora    SERA YA MAMBO YA NJE YA MWAKA 2001 (TOLEO LA MWAKA 2024)  na demokrasia hutoa fursa kwa Tanzania kushiriki kikamilifu  katika mahusiano wa uwili, kikanda na kimataifa kwa  kuzingatia tunu na msingi ya kijamii na kiutamaduni.    1. Lengo la Sera  Kusimamia haki za binadamu na utawala bora kwa mujibu wa  Katiba ya Jamhuri ya Muungano wa Tanzania ya mwaka 1977  na kwa kuzingatia mila na desturi za Jamhuri ya Muungano wa  Tanzania.    2. Matamko ya Sera  Serikali itawajibika:  i. Kukuza haki za binadamu kwa kuzingatia mila,  desturi, maadili na tamaduni za Jamhuri ya Muungano  wa Tanzania; na  ii. Kuzingatia Katiba ya Jamhuri ya Muungano wa Tanzania  ya mwaka 1977 katika masuala yote yanayohusu haki  za binadamu.    Masuala Mtambuka    1. Mazingira na Mabadiliko ya Tabianchi  Mabadiliko ya tabianchi yameathiri takribani sekta zote  Tanzania ikiwemo ukame, upepo mkali, kukosekana kwa mvua  kwa muda mrefu, mabadiliko ya misimu ya mvua na mafuriko.  Hali hii inasababisha uhaba wa maji, kupungua kwa usalama  wa chakula, kuongezeka kwa jangwa na mabadiliko ya mfumo  wa ikolojia. Aidha, ongezeko la kina cha maji kutokana na  SERA YA MAMBO YA NJE YA MWAKA 2001 (TOLEO LA MWAKA 2024) 46  mabadiliko ya tabianchi limesababisha kuzama kwa baadhi ya  visiwa na kuingia kwa maji ya bahari katika visima pamoja na  uharibifu wa shughuli nyingine kwenye fukwe za bahari.  Tanzania imechukua hatua za kukabiliana na changamoto  za mazingira na mabadiliko ya tabianchi ikiwa ni pamoja na,  kutekeleza programu ya Kudhibiti Athari za Mabadiliko ya  Tabianchi (2011), kuandaa Mkakati wa Kitaifa wa Kukabiliana  na Mabadiliko ya Tabianchi (2021-2026), kuridhia na kuanza  kutekeleza Itifaki ya Kyoto (2002), Mkataba wa Mabadiliko ya  Tabianchi wa Paris (2018) na Mpango wa Mchango wa Taifa  wa Kupunguza Gesi Chafuzi (2021), kuandaa Sera ya Taifa  ya Mazingira (2021) na kusimamia Sheria ya Usimamizi wa  Mazingira pamoja na Kanuni na Mwongozo wa Kitaifa wa  Biashara ya Hewa Ukaa (2022).  Licha ya jitihada hizo, changamoto za mazingira na mabadiliko  ya tabianchi zimeendelea kuwepo, hivyo juhudi zaidi  zinahitajika kukabiliana na athari za uharibifu wa mazingira na  mabadiliko ya tabianchi. Hata hivyo, jitihada hizo zinakumbwa  na changamoto mbalimbali zikiwemo upatikanaji mdogo wa  fedha na teknolojia kutoka katika na mifuko ya kimataifa ya  mazingira na mabadiliko ya tabianchi. Hivyo, Sera ya Mambo  ya Nje itawezesha kuimarisha ushirikiano na mashirika ya  kimataifa katika usimamizi wa mazingira na kukabiliana na  athari za mabadiliko ya tabianchi.    1.1. Lengo la Sera  Kuimarisha ushirikiano wa kimataifa katika usimamizi wa  mazingira na kukabiliana na mabadiliko ya tabianchi.    SERA YA MAMBO YA NJE YA MWAKA 2001 (TOLEO LA MWAKA 2024)    1.2. Matamko ya Sera  Serikali itawajibika:  i. Kuhakikisha ushiriki wenye tija wa Tanzania katika  majadiliano ya kimataifa kuhusu usimamizi wa  mazingira na mabadiliko ya tabianchi; na  ii. Kuhakikisha upatikanaji na utumiaji sahihi wa  rasilimali fedha za nje katika usimamizi wa mazingira  na kukabiliana na mabadiliko ya tabianchi.    2. Jinsia na Vijana  Kujumuishwa kwa masuala ya jinsia na vijana kwenye Sera  kunatoa fursa ya maendeleo ya kiuchumi na kijamii. Ni muhimu  kwa Jamhuri ya Muungano wa Tanzania kuweka sera stahiki na  kuchukua hatua katika uga wa kimataifa kutatua changamoto  zinazowakabili vijana na wanawake. Hatua hii inaongeza  nguvu jitihada za kitaifa kwa kuonesha umuhimu wa masuala  ya usawa wa jinsia na fursa kwa vijana katika ushirikiano wa  kidiplomasia na uhusiano wa kimataifa.    2.1. Lengo la Sera  Kuhakikisha ujumuishwaji wa masuala ya usawa wa jinsia na  fursa kwa vijana katika ushirikiano wa kimataifa.    2.2. Tamko la Sera  Serikali itahakikisha ushiriki wenye tija wa vijana na wanawake  katika masuala ya kimataifa.  SERA YA MAMBO YA NJE YA MWAKA 2001 (TOLEO LA MWAKA 2024) 48  SURA YA NNE  MUUNDO WA KISHERIA    SERA YA MAMBO YA NJE YA MWAKA 2001 (TOLEO LA MWAKA 2024)    Muundo wa Kisheria  Sura hii inaeleza muundo wa kisheria wa kuwezesha utekelezaji  wa Sera ya Mambo ya Nje ya 2001, Toleo la Mwaka 2024 katika  kuimarisha ushirikiano wa kimataifa. Sera hii itatekelezwa  kupitia sheria mbalimbali za nchi na nyenzo za kisheria za  kimataifa ambazo zimeridhiwa na Tanzania.  Miongoni mwa vyombo vya kimataifa vitakavyosaidia  utekelezaji wa Sera hii ni pamoja na Mkataba wa Umoja wa  Mataifa wa mwaka 1945; Mkataba wa Vienna wa mwaka 1961  Unaohusu Uhusiano wa Kidiplomasia; Mkataba wa Vienna wa  mwaka 1963 Unaohusu Uhusiano ya Kikonseli; Mkataba wa  Umoja wa Afrika wa Mwaka 2000; Mkataba wa Uanzishwaji  wa Jumuiya ya Afrika Mashariki wa mwaka 1999 na itifaki  zake; na Mkataba wa Jumuiya ya Maendeleo Kusini mwa  Afrika wa mwaka 1992 na itifaki zake; na mikataba, itifaki, na  makubaliano mengine ya uwili, kikanda na kimataifa ambayo  Tanzania imeridhia.  Ufanisi katika utekelezaji wa Sera utahusisha mapitio,  uwianishaji na maboresho ya sheria husika ikiwemo Sheria  ya Uhamiaji, SURA 54, Sheria ya Ardhi, SURA 113; Sheria ya  Hifadhi za Bahari na Maeneo Tengefu SURA 146 na Sheria ya  Mamlaka ya Uvuvi wa Bahari Kuu SURA, 388. Sekta husika  zinatarajiwa kufanya mapitio ya sheria hizo kwa kuzingatia  taratibu zilizowekwa.  SERA YA MAMBO YA NJE YA MWAKA 2001 (TOLEO LA MWAKA 2024) 50  SURA YA TANO  MUUNDO WA  KITAASISI    SERA YA MAMBO YA NJE YA MWAKA 2001 (TOLEO LA MWAKA 2024)    Muundo wa Kitaasisi  Ufanisi katika utekelezaji wa Sera ya Mambo ya Nje ya 2001,  Toleo la 2024 utahusisha wadau mbalimbali. Sera itatekelezwa  kupitia Wizara, Idara na Taasisi kwa kujumuisha matamko  ya Sera na Mikakati yake katika Mamlaka zao husika. Aidha,  taasisi zisizo za Serikali zitakuwa muhimu katika kuwezesha  utekelezaji wa Sera kwa kuwafikia wadau wengi hususan  wananchi. Hivyo, ufanisi wa utekelezaji utategemea ushirikiano  wa wadau katika ngazi ya Taifa, kanda na kimataifa. Majukumu  ya kila mdau ni kama ifuatavyo:  Wizara yenye dhamana ya Mambo ya Nje itakuwa mratibu na  msimamizi wa mipango, utekelezaji, ufuatiliaji na tathmini ya  Sera. Wizara itaunganisha wadau wote wa ndani na nje ya nchi  katika kipindi chote cha utekelezaji wa Sera.  Wizara yenye dhamana ya Ulinzi itawezesha ushiriki wa  Jamhuri ya Muungano wa Tanzania katika misheni za ulinzi  wa amani nje ya nchi. Aidha, Wizara itaendelea kuwezesha  utekelezaji wa Sera katika masuala ya amani, ulinzi na utulivu  wa kisiasa katika ngazi za uwili, kikanda na kimataifa.  Wizara yenye dhamana ya Mambo ya Ndani ya Nchi itawezesha  uratibu wa masuala yanayohusu uhamiaji; uingiaji na utokaji  huru wa watu; ujirani mwema; programu za kukabiliana na  uhalifu wa kimataifa na usafirishaji haramu wa binadamu.  Wizara zinazohusika na sekta za uchumi, huduma na uzalishaji  kwa pande zote mbili za Muungano zitajielekeza katika  kuhakikisha Tanzania inakuwa mstari wa mbele kwenye  utekelezaji wa diplomasia ya uchumi hususan biashara,  utamaduni, utalii, utafutaji rasilimali, ukuzaji wa vipaji na  kuvutia uwekezaji kwa fursa zilizopo.  SERA YA MAMBO YA NJE YA MWAKA 2001 (TOLEO LA MWAKA 2024) 52  Wizara zenye dhamana ya Sekretarieti za Mikoa na Mamlaka  za Serikali za Mitaa zitawajibika kusimamia utekelezaji wa  malengo ya Sera yanayofungamana na mikoa na halmashauri  katika maeneo ya kuwezesha uwekezaji, kilimo, maendeleo ya  viwanda na biashara mipakani.  Ofisi za Wanasheria Wakuu wa Serikali zitawajibika kutoa  miongozo ya kisheria katika usimamizi wa nyenzo za kisheria  za kimataifa.  Wizara, Idara na Wakala Nyingine zitahusika na utekelezaji wa  Sera kwa kujumuisha majukumu yaliyoainishwa katika sera hii  na sera za sekta husika, mikakati, mipango na programu zao.  Sekta binafsi itawajibika katika kukuza biashara, kutangaza  utalii na kufanya uwekezaji. Aidha, sekta hii itasaidia kutoa  mchango katika maeneo ya kuboresha pamoja na mrejesho kwa  Serikali katika maeneo mahsusi kulingana na maslahi ya nchi.  Taasisi za taaluma na tafiti zitawajibika kufanya utafiti kuhusu  masuala yanayohusiana na kuongeza ufanisi wa utekelezaji  wa Sera ya Mambo ya Nje hususan diplomasia ya uchumi na  kutumia matokeo ya tafiti hizo kwa ajili ya maamuzi yenye tija.  Diaspora watawajibika kuishauri Serikali na kuunga mkono  jitihada za Tanzania za kijamii na kiuchumi hususan uwekezaji,  utamaduni, biashara na utalii katika nchi wanazokaa. Aidha,  diaspora watawezesha kubadilishana maarifa, ujuzi na  teknolojia.  Vyombo vya habari vitasaidia programu za uhamasishaji,  kujenga uelewa na kusambaza taarifa na elimu kwa umma  kuhusu sera na masuala ya mambo ya nje nchini na nje ya nchi  kwa ufanisi.    SERA YA MAMBO YA NJE YA MWAKA 2001 (TOLEO LA MWAKA 2024)  Washirika wa Maendeleo wataunga mkono juhudi za kitaifa  katika ajenda ya maendeleo ikijumuisha upatikanaji wa  rasilimali, ukuzaji wa ujuzi na uhawilishaji wa teknolojia.  Mashirika Yasiyo ya Kiserikali, Asasi za Kiraia na Asasi  za Kijamii yataendeleza agenda ya sera ya mambo ya nje  kwa kuwasilisha maudhui kwa wananchi, kutoa elimu na  uhamasishaji wa umma, kuwezesha wananchi na kujenga  mtandao wa kijamii kuhusu masuala ya mambo ya nje.    Ufuatiliaji na Tathmini  Ufuatiliaji na Tathmini wa Sera ni sehemu muhimu katika  utekelezaji malengo husika. Zoezi hili litahusisha upimaji wa  viashiria vya utendaji wa kila lengo la sera. Aidha, utekelezaji  wa sera utafuatiliwa na kufanyiwa tathmini katika kipindi  chote cha utekelezaji kwa ngazi zote. Wizara yenye dhamana  na mambo ya nje itaratibu wizara, idara na wakala wa Serikali  na wadau muhimu katika ufuatiliaji na tathmini ya utekelezaji  na kutoa taarifa kwa wakati katika mamlaka husika.  Vilevile, Wizara itafanya tathmini kila mwaka pamoja na tafiti  kuhusu utekelezaji wa sera. Hatua hiyo itafuatiwa na kuandaa  taarifa za utekelezaji na kuonesha matokeo kwa jamii na Taifa  kwa ujumla. Hivyo, tathmini ya jumla ya utekelezaji itafanyika  baada ya miaka mitano.  SERA YA MAMBO YA NJE YA MWAKA 2001 (TOLEO LA MWAKA 2024) 54    Hitimisho  Sera Mpya ya Mambo ya Nje ya Mwaka 2001 ilifafanua  maudhui, utaratibu na malengo ya Tanzania kushiriki katika  uhusiano wa kimataifa. Msingi wa masuala ya mambo ya nje  ulijumuisha kutokufungamana na upande wowote, Umoja wa  Afrika, uhuru, usawa, maslahi ya Taifa na haki za binadamu.  Aidha, Sera ya Mambo ya Nje ya Tanzania iliathiriwa kwa kiasi  kikubwa na mantiki ya kisiasa ya kujitawala kwa mataifa ya  Afrika, na iliongoza harakati za ukombozi wa mataifa yote ya  Afrika, ukombozi wa watu waliodhulumiwa, na kuendeleza  Umoja wa Afrika. Hivyo, Sera ya Mambo ya Nje ililenga  ukombozi, mshikamano na umoja wa nchi za Afrika.  Katika kipindi cha 2001 - 2023, Tanzania ilipata mafanikio  katika utekelezaji wa Sera ya Mambo ya Nje kwa kuimarisha  uhusiano wa uwili, ushirikiano wa kikanda na kimataifa. Hii  ilisababisha uchumi kukua kwa wastani wa asilimia 6.4 kwa  mwaka kutokana na kuongezeka kwa tija katika uzalishaji,  kukua kwa biashara na uwekezaji wa moja kwa moja kutoka  nje. Mafanikio mengine ni uzalishaji wa ajira, ustawi wa jamii,  maendeleo ya watu na kuongezeka kwa amani na usalama  Afrika na sehemu nyingine duniani.  Licha ya mafanikio hayo, changamoto mbalimbali zimeendelea  kuwepo katika masuala ya mambo ya nje ikiwemo uhalifu  wa kuvuka mipaka na kimataifa, kukosekana kwa utulivu wa  kijamii, kiuchumi na kisiasa na utekelezaji hafifu wa nyenzo  za kisheria za kimataifa zilizoridhiwa. Aidha, sera haikutoa  mwelekeo wa ushiriki wa diaspora katika maendeleo ya  taifa, matumizi ya Kiswahili kama nyenzo ya diplomasia na  matumizi ya rasilimali za baharini na vyanzo vingine vya maji  katika kuendeleza uchumi wa buluu.    SERA YA MAMBO YA NJE YA MWAKA 2001 (TOLEO LA MWAKA 2024)  Sera ya Mambo ya Nje ya 2001 Toleo la Mwaka 2024 inalenga  kufungamanisha ngazi zote za maendeleo, kitaifa, kikanda na  kimataifa. Sera itaendelea kuweka msisitizo katika diplomasia  ya uchumi, kukuza amani, usalama na utulivu wa kisiasa,  kuongeza tija katika matumizi ya mikataba, makubaliano,  maazimio na itifaki za kimataifa, kuimarisha uhusiano wa uwili  na kuongeza tija katika ushirikiano wa kikanda na kimataifa.  Vilevile, sera inakusudia kutumia Kiswahili katika uhusiano wa  kimataifa, kutafuta rasilimali kwa maendeleo ya taifa, kutumia  fursa za uchumi wa buluu kwa tija, ushiriki wa diaspora katika  maendeleo ya taifa; kulinda haki za binadamu na utawala bora  kwa misingi ya jamii na tamaduni za Tanzania; kuimarisha  ushirikiano wa kimataifa katika kukabiliana na changamoto za  mazingira na mabadiliko ya tabianchi na kujumuisha masuala  ya jinsia na vijana katika ushirikiano wa kimataifa.  SERA YA MAMBO YA NJE YA MWAKA 2001 (TOLEO LA MWAKA 2024) 56      Wizara ya Mambo ya Nje na Ushirikiano wa Afrika Mashariki,  Mji wa Serikali- Mtumba,  S.L.P 2933,    DODOMA.  Mawasiliano  Simu: +255-26- 2323201-7  Nukushi: +255-26-2323208  Baruapepe: nje@nje.go.tz  mfa_Tanzania foreign.go.tz