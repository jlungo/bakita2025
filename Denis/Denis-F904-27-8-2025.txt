KATIBA YA JUMUIYA YA WAHITIMU TANZANIA IMEPITISHWA TAREHE 19,JULY 2014. KATIBA YA JUMUIYA YA WAHITIMU TANZANIA UTANGULIZI Jumuiya ya wahitimu Tanzania imeanzishwa ikiwa ni hatua ya vijana wasomi nchini Tanzania kutambua umuhimu wa kuwa na chombo kitakacho simama na kuwa na nguvu ya pamoja kwa ajili ya maslahi ya pamoja ya wahitimu nchini, kufuatia changamoto nyingi zinazo wakabili vijana wahitimu nchini, kama vile ukosefu wa ajira na mitaji, vijana hasa wahitimu wa vyuo mbalimbali vya elimu ya juu walianza kuwa na midahalo na mazungumzo mengi katika mitandao na majukwaa mbalimbali juu ya namna gani ya kukabiliana na matatizo yanayo wazunguka, ilionekana kuwa pamoja na serikali kuwa na mipango na sera nzuri za kuwainua vijana nchini, bado itakua ni vigumu kwa serikali kufanikisha malengo hayo kama vijana wenyewe hasa waliopata neema ya kupata elimu hawata jikita katika kutafuta namna ya kukabiliana na matatizo yanayo wakabili. Hivyo basi kwa dhamira ya dhati inayolenga kuinua uchumi na kuifanya Tanzania kuwa mahala penye ajira na fursa nyingi ikiwa ni pamoja na kuthamini elimu na kuifanya kuwa yenye tija kwa watu wake, wanajumuiya wa Jumuiya ya Wahitimu Tanzania tunaweka matumaini yetu katika jumuiya hii tukiamini kuwa malengo ya kuanzishwa kwa jumuiya hii yatakua chachu ya maendeleo ya kifikra yatakayo pelekea vijana nchini na hasa wahitimu kuinuka na kusaidia katika ukuaji wa uchumi utakao punguza changamoto za ajira nchini na kuongeza fursa nyingi kadiri itakavyo wezekana, na kuifanya Tanzania kuwa mahali pazuri na bora pa kuishi. SEHEMU YA KWANZA UTAMBULISHO 1JUMUIYA YA WAHITIMU TANZANIA Jumuiya ya wahitimu Tanzania ni umoja wa wahitimu wa fani mbalimbali nchini Tanzania unaokusanya nguvukazi katika kujikomboa kwenye masuala ya kiuchumi na kijamii. JINA Jumuiya hii itatambulika kwa jina la TANZANIA GRADUATES ASSOCIATION na kwa jina la ufupisho kama TGA. 3A NWANI YA JUMUIYA Anwani ya jumuiya hii ni Tanzania Graduates Association S.L.P Dar essalaam, Tanzania Barua pepe: tanzaniagraduates@gmail.com TAREHE YA KUSAJILIWA NAMBA YA USAJILI IDADI YA WANACHAMA WAANZILISHI ENEO LA SHUGHULI ZA JUMUIYA LITAKUA NI Mahali popote katika Jamuhuri ya Muungano wa Tanzania ambapo jumuiya hii itajikita katika kufanya shughuli zake. MAKAO MAKUU YA JUMUIYA YATAKUA: Dar es salaam SEHEMU YA PILI MADHUMUNI Madhumuni ya jumuiya ya wahitimu Tanzania yatakua kamaya fuatayo:- Kujumuisha wahitimu wote nchini Tanzania kwa lengo la kujenga jukwaa la vijana wasomi Tanzania ili kupata fursa ya kujadilili na kuzifanyia kazi changamoto za ukosefu wa ajira kwa ujumla wake nchini na kuona jinsi gani ya kuzitatua kero hizo za ajira na hatimaye kukuza uchumi wa nchi, huku vijana wengi wakipata ajira za kutosha. Kufanya tafiti juu ya changamoto za ajira katika jamii ya kitanzania na kutafuta ufumbuzi wake, pia kupendekeza kwa mamlaka husika za nchi juu ya namna nzuri ya kutatua changamoto hizo. Kwa kushirikiana na serikali na wadau wengine, taasisi hii itawezesha mabadiliko ya kifikra kwa wahitimu wa elimu za juu kuwa sekta binafsi na hasa ujasiriamali ndiyo sekta pekee yenye ajira za uhakika na nyingi kwa kuwa ndani ya ujasiriamali kuna fursa zisizo na kikomo. Kuandaa mafunzo, semina, makongamano na majukwaa ya majadiliano kwa ajili ya kuwajengea wanachama na wadau wengine uwezo wa kufikiri, kuandaa na kuwezesha biashara zao kwa kushirikiana na vyombo vinavyohusika ama wadau wa taasisi hii. Kuunda taasisi mbalimbali za kifedha kwa kushirikiana na serikali na masoko ya mitaji ambazo zitawawezesha wahitimu wanachama kukabiliana na changamoto za mitaji na masoko ya mitaji kwa ujumla wake. Kuandaa mipango kazi ya miradi na biashara, ikiwa ni pamoja na uanzishaji na usimamizi wa miradi na biashara hizo kwa manufaa ya taasisi hii na wanachama wake kwa ujumla, pia kutafuta rasilimali zinazohitajika katika biashara changa na zinazoanza kama vile mitaji, teknolojia, ardhi na rasilimaliwatu kwa ajili ya utekelezaji wa miradi na biashara hizo. Kushirikiana na vyuo vya elimu ya juu kuandaa na kusimammia mafunzo mbalimbali juu ya umuhimu wa wahitimu kuona umuhimu wa kujiajiri kabla na pindi wanapomaliza masomo yao ya elimu ya juu. Pia kutoa ushauri kwa taasisi hizo pale inapohitajika ama kufaa kwa ajili ya kuboresha mitaala ya ujasiriamali kwa wasomi wote wa elimu za juu ili kuwapatia uwezo wa kukabiliana na maisha ya kijamii pindi watakapomaliza elimu zao. Kushauri serikali, mashirika na watu binafsi juu ya njia bora na namna ya kupambana na tatizo la ajira kupitia tafiti mbalimbali zitakazofanywa na jumuiya hii. SEHEMU YA TATU UANACHAMA Kutakuwa na aina tatu za uanachama Uanachama wa kawaida –Kwamujibunamantikiyajumuiya hii mwanachamawakawaida atakua ni mtu yeyote mtanzania mwenye elimuya kitaaluma, kuanzia stashahada kupanda juu. Uanachamawakushirikishwa – Chama, au taasisi au shirika au mtu yeyote mtanzania, na yeyote aliye mdau wa taasisi hii ambae si mwenyesifa zilizotajwa kwenye ibaraya 3.1(a) na ambae anaipenda jumuiya, anaweza kupewa ama mwenyewe kuomba kwa maandishi uanachama kwa uongozi wa taasisi hii. ii. Kwa yeyote atakayeomba uanachama wa aina hii, ataeleza namna alivyo pendezwa na taasisi hii na namna atakavyotoa ushirikiano/mchango wake wa hali na mali kuisaidia taasisi hii kufikia malengo yake. Uanachama wa Heshima – Mtuyeyote au chama, au taasisi au shirikaa mbalo litakuwa na malengo yanayo fanana na jumuiya hii anaweza kuwa mwanachama. ii. Uanachama wa heshima hautaombwa kwa kujaza fomu maalumu ya maombi, bali kwa kutunukiwa baada ya mamlaka ya jumuiya kuafiki kutunukiwa kwake. Kuomba Uanachama Mtu yeyote ambaye hakuwa mwanachama mwasisi, atatambulika kwenye jumuiya hii kwa kujaza fomu maalumu ya maombi na kuipeleka kwa katibu wa jumuiya ambaye ataiwasilisha kwa uongozi unao husika kupitisha uanachama kwa ajili ya maamuzi ya mwisho, au kama itakua ni vigumu kwa uongozi mzima kukutana, katibu atashughulika katika suala hilo kwa niaba ya uongozi. Ada ya Uanachama Kutakuwa na ada ya kila mwanachama kwa mwaka ambayo itaamualiwa na kamati tendaji na kupitishwa na kamati kuu. Kutakuwa na ada ya usajili wa uwanachama ambayo itaainishwa katika mwongozo wa utendaji wa shughuli za jumuiya. Kukoma kwa uanachama Kukoma kwa uanachama kama ilivyoainishwa hapa chini kutafanyika baada ya kamati ya nidhamu kuafikiana, isipokua katika kipengele 3,4.(a) na (b). Kujiuzulu mwenyewe baada ya kutoa taarifa ya miezi miwili (siku 60) kwa maandishi kwa kamati tendaji. Kifo cha mwanachama au kuvunjwa kwa kampuni au taasisi kisheria. Wazimu uliothibitishwa kisheria. Kwa kuachishwa uanachama kutokana na utovu wa nidhamu na kutokua muadilifu ama kwa namna yeyote ile kukutwa na hatia ya kuvunja katiba hii, kanuni, taratibu na miongozo mbalimbali ya taasisi hii. Endapo mwanachama atashidwa kulipa ada ya jumuiya kwa kipindi cha mwaka mzima atalazimika kulipa ada hiyo pamoja na faini ya asilimia kumi ya ada nzima ya mwaka na endapo atashindwa kufanya hivyo kwa mwaka unaofuata uanachama wake utasitishwa. Hata hivyo mwanachama anaweza lipa ada yake mpaka miaka kumi (10) zaidi mbele. ii. Ada ya uanachama na ile ya kiingilio haitarudishwa kwa mlipaji kwa sababu yeyote ile. Kurejeshwa uanachama Mtu aliyeacha au kuachishwa uanachama anaweza kujiunga tena na jumuiya hii kama:- Itakua imethibitishwa na daktari kua aliyekua mwanachama amepona matatizo yake ya kiakili. Atakua amekiri kosa alilotenda na kutumikia adhabu kama itakavyo kua imeainishwa na kamati ya nidhamu ama chombo kingine kile kwa mujibu wa katiba hii. Na atakua katika uangalizi kwa mda wa miezi mitatu. Haki na Wajibu wa Mwanachama: Haki za Mwanachama Kila mwanachama atakuwa na haki zifuatazo:- Kushiriki katika shughuli zote za jumuiya kulingana na taratibu zilizowekwa. Kuhudhuria na kutoa maoni yake kwenye vikao/ mikutano ya jumuiya bila kupuuzwa. Kuchagua na kuchaguliwa kuwa kiongozi katika nafasi mbalimbali za jumuiya. Kusikilizwa, kujitetea, na kutoa maelezo yake mbele ya vikao halali vya jumuiya. Kuwa na utayari kutumia ujuzi wake kwa manufaa ya jumuiya. Kupata taarifa zote za kifesha ikiwa ni pamoja na taarifa za mapato na matumizi pamoja na taarifa za kiutendaji za jumuiya. Wajibu wa Mwanachama Kuwa mkweli na kuwa na utayari wa kukosolewa na kuachia au kupata madaraka. Kushauri uongozi kwa busara katika kusimamia mipango yote ya maandeleo au ya uendeshaji kwa manufaa ya jumuiya. Kutimiza majukumu aliyopewa na jumuiya. Kulipa ada ya uanachama na michango mbalimbali kama itakavyokua imeamuliwa na mamlaka husika kwa mujibu wa katiba hii na kwa wakati kama itakavyokuwa imeainishwa na mamlaka hiyo. Kulinda na kuitetea katiba ya jumuiya hii. Kulinda mali za jumuiya na maslahi ya jumuiya hii kwa ujumla wake. Kujiheshimu na kuwaheshimu wanajumuiya wengine ikiwa ni pamoja na viongozi wake wote waliowekwa kwa mujibu wa katiba hii. SEHEMU YA NNE UDHIBITI WA MAMBO YA KISIASA Jumuiya hii haitajihusisha na mambo yoyote ya kisiasa, wala kua na mrengo wa kisiasa, wala kutumiwa na wanasiasa kwa namna yeyote ile kwa manufaa yao kisiasa ili kupata madaraka yeyote serikalini. Kiongozi yeyote au mwanachama yeyote wa jumuiya hii atakae jihusisha na siasa atakua anatenda kwa utashi wake mwenyewe na si kwa utashi na matakwa ya jumuiya hii, na jumuiya haita husika katika matendo yake kisiasa. SEHEMU YA TANO TAMKO LA UBAGUZI Jumuiya hii haitaendesha shughuli zake kwa ubaguzi wa rangi, dini, jinsia, kanda, siasa,wala ukabila wa aina yeyote. SEHEMU YA SITA MIHIMILI YA JUMUIYA Kutakua na mihimili mitano ya jumuiya hii nayo ni:- Mkutano mkuu Bodi ya wa dhamini Kamati kuu Kamati tendaji Kamati ya Katiba, Sheria, nidhamu na ukaguzi. Mkutano mkuu Utakua ni chombo chenye mamlaka na maamuzi ya mwisho katika uendeshaji wa jumuiya hii. Mkutano Mkuu wa jumuiya utafanyika mara moja kwa mwaka na hii itakuani baada ya kufunga mwaka wa jumuiya, au kama kutakua na sababu ya msingi na ya ulazima wa kuitishwa mkutano mkuu, mwenyekiti wa jumuiya kupitia maamuzi ya kamati kuu ataitisha mkutano mkuu. Utakua na mamlaka ya uidhinishaji wa viongozi na viapo vya kushika madaraka. Mkutano mkuu utafanya kazi ya kuidhinisha viongozi watakao kuwa wamechaguliwa katika chaguzi halali za jumuiya. ii. Halikadhalika Mwenyekiti, Makamo wake, Mwenyekiti wa kamati ya katiba, sheria na nidhamu na wajumbe wengine wa kamati kuu kwa mujibu wa katiba hii wataapishwa ndani ya mkutano mkuu. iii. Shughuli za kuapishwa kushika madaraka zitashuhudiwa na mwenyekiti wa bodi ya wadhamini na wajumbe wote wa mkutano mkuu. iv. Kama mwenyekiti wa bodi hatakuwepo kwa sababu yeyote ile na kama pamoja na kutokuwepo kwake hajamteua kiongozi yeyote kwa kukaimu shughuli za viapo kwa viongozi wa jumuia hii, basi wajumbe wa mkutano mkuu watapitisha jina la kiongozi yeyote yule wa kitaaifa atakayesimamia shughuli zote za viapo vya viongozi na atatambulika na jumuiya hii kama kiongozi wa heshima ya juu na thamani kubwa sana ndani ya jumuiya hii. Bajeti na taarifa za kifedha na kiutendaji za jumuiya hii zitatolewa ndani ya mkutano huu. Mkutano mkuu utakua ndio chombo chenye mamlaka ya kuidhinisha bajeti ya mwaka ya jumuiya, pia taarifa za kifedha za mwaka uliopita zitasomwa ndani ya mkutano huo. ii. Wajumbe wa mkutano mkuu watakuwa na haki ya kuhoji na kupatiwa maelezo stahili juu ya mapato na matumizi ya jumuiya hii. iii. Kama chombo cha juu kabisa cha maamuzi ya jumuiya hii, mamlaka ya kuuzwa na kununuliwa kwa thamani za jumuiya hii zitajadiliwa na kupitishwa ama kukataliwa na mkutano huu. Utazungumzia mambo mengine yanayohusu maendeleo ya jumuiya kwa ujumla na kutoa maelekezo ya utekelezaji kwa viongozi wa jumuiya hii. Bodi ya wadhamini Bodi ya wadhamini ndiyo itakuwa chombo kikuu kikatiba chenye dhamana kubwa ya kutoa ushauri wa namna nzuri za uendeshaji wa jumuiya hii. Ni muhimili muhimu wa jumuiya ya wahitimu Tanzania wenye dhamana ya kuhakikisha malengo ya uanzishwaji wa jumuiya yanafikiwa kama yalivyokusudiwa na jumuiya hii. Bodi hii itajumuisha wajumbe wafuatao:- Viongozi watatu kutoka kamati tendaji, yaani mwenyekiti wa jumuiya, katibu mkuu wa jumuiya na muweka hazina wa jumuiya, ii. Wajumbe wa heshima wasiozidi sita watakaotoka nje ya juumuiya hii ambao watapendekezwa na jumuiya kupitia kamati tendaji na kudhibitishwa na kamati kuu. iii. Wajumbe wawili kati ya watano waliochaguliwa kwenye uchaguzi mkuu kuingia kamati kuu. Wajumbe hawa wawili watapendekezwa na kamati tendaji kwa kuzingatia sifa stahili kama zitakavyokuwa zimeainishwa na kamati kuu ndani ya siku 30 baada tu ya kikao cha kwanza cha kamati kuu kuketi toka uchaguzi mkuu ufanyike. Wajumbe hao wawili watapitishwa kwa njia ya kura na kamati kuu mara baada ya uteuzi wao. iv. Wajumbe wengine watatu, mmoja kutoka katika kila kamati maalumu, wajumbe hao watapendekezwa na kupitishwa na kamati kuu baada ya mwenyekiti wa jumuiya kuunda na kuteua kamati maalumu. Mwenyekiti wa kamati ya katiba, sharia na nidhamu atakuwa na nafasi ya moja kwa moja kuingia bodi ya wadhamini na asipokuwepo atamteua mjumbe mmoja kwa maandishi na nakala moja kuituma kwa kamati tendaji akieleza juu ya uteuzi huo wa kukaimu nafasi yake na imani aliyo nayo kwa mjumbe huyo siku mbili za kazi kabla ya mkutano wa bodi kukaa. Mikutano ya bodi ya wadhamini itafanyika mara mbili kwa mwaka, ila kwa jambo la dharura mwenyekiti wa bodi kwa kushauriana na kamati tendaji ya jumuiya anaweza kuitisha mkutano wa bodi kwa jambo litakalokua na maslahi chanya kwa jumuiya. Katika kumchagua mwenyekiti wa bodi ya wadhamini, ni lazima mwenyekiti huyo atoke katika wajumbe wa heshima waliotajwa katika ibara 6.2(b) ama 3.1 (b) Katibu wa bodi ya wadhamini atakua ni katibu mkuu wa jumuiya hii. Kamati kuu Kama muhimili wa jumuiya, kamati kuu itakuwa ndio chombo kikuu cha maamuzi yote ya kiutendaji kwa niaba ya wanachama wa jumuiya hii. Kitakuwa ndiyo chombo kikuu na chenye mamlaka ya juu ya kusikiliza na kutoa maamuzi ya rufaa zote katika jumuiya hii, kutengua maamuzi yaliyofanywa na kamati tendaji na kamati ya katiba sheria, nidhamu na ukaguzi.Maamuzi hayo yatakuwa ni yale yote yatakayohusu maslahi mapana ya jumuiya hii. Kamati kuu itaundwa na wajumbe wote wa kamati tendaji, wajumbe wote wa kamati ya katiba, sheria na nidhamu na wajumbe wengine watano watakao chaguliwa kupitia uchaguzi mkuu wa jumuiya. Kutakuwa na wajumbe sita kutoka kamati zote maalumu, wajumbe wawili kutoka kila kamati maalumu iliyotajwa na katiba hii wataingia kwenye kamati kuu. Wajumbe hao watapigiwa kura ya siri kwenye kikao cha kamati tendaji kitakachojumuisha kamati zote maalumu kama zilivyotajwa na katiba hii. Mwenyekiti wa kamati kuu atakua ni mwenyekiti wa jumuiya, na katibu wake atakuwa mwenyekiti wa kamati ya katiba, sheria na nidhamu isipokuwa kwa maamuzi yale yaliofanywa na kamati yake. Endapo ikitokea jambo linalojadiliwa liliamuliwa na kamati ya katiba, sheria na nidhamu, mwenyekiti atamteua katibu wa muda kulingana na sifa stahili zinazolingana na katibu wa kamati kuu. Katika kusikiliza rufaa, endapo mwenyekiti wa jumuiya ana maslahi au ni mtuhumiwa juu ya jambo linalojadiliwa, mwenyekiti ataachia kiti na mwenyekiti wa muda atachaguliwa kwa kupigiwa kura na wajumbe wa kamati kuu. Bila kuathiri masharti ya ibara hii, ikitokea jambo linalojadiliwa na kamati hii linahusu maamuzi yaliofikiwa na kamati tendaji, ama jambo la kinidhamu linalomhusu mjumbe yeyote wa kamati tendaji, mwenyekiti atachaguliwa miongoni mwa wale wajumbe watano na wajumbe wote wa kamati hii. Kwa kushirikiana na mwenyekiti wa kamati kuu, katibu mkuu wa jumuiya ataitisha kikao cha kamati kuu endapo wataonelea kua suala lililoko mbele yao linafaa kujadiliwa katika mkutano wa kamati kuu. Kamati kuu itaitishwa kwa malengo ya kujadili masuala ya kiutendaji na kusikiliza rufaa zote ambazo zitakua zimeletwa mbele yake. Katika kufanya maamuzi ya rufaa wajumbe watakaokua wametoka katika kamati ya nidhamuhawata husika katika kutoa maamuzi ya rufaabali katika kuelezea na kutetea maamuzi ya kamati yao ya nidhamu. Kwa maamuzi yote ya rufaa yaliotokana na maamuzi yaliofanywa na kamati ya nidhamu, mwenyekiti wa kamati kuu atalazaimika kuteua wajumbe wa muda kuingia kikao hicho kwa idadi sawa na wajumbe wa kamati ya katiba, sharia na nidhamu, kwa kuwaandikia barua ya uteuzi na mwaliko wa kikao hicho kwa siku zisizozidi kumi nne (14). Kamati tendaji Kamati tendaji ni muhimili mkuu wa kiutendaji wa shughuli za kila siku za jumuiya ambao utakua na mamlaka ya kiutendaji ya shughuli zote za jumuiya hii. Kamati hii itajumuisha mwenyekiti wa jumuiya ambaye ndiye atakayekua mwenyekiti wa kamati tendaji, katibu mkuu ambaye ndiye atakua mtendaji mkuu wa jumuiya, muweka hazina wa jumuiya na wenyeviti na makatibu wote wa kamati maalumu. Itafanya kazi ya kuajiri, kusimamia au kufukuza watumishi walioajiriwa na jumuiya hii kwa kuzingatia taratibu na kanuni za ajira zitakazo tayarishwa na jumuiya kulingana na sheria za nchi zitakazokuwepo kwa wakati huo. Kufikisha mbele ya Mkutano Mkuu wa mwaka, mapendekezo ya makisio, hesabu za mapato na matumizi, mizania na taarifa ya ukaguzi. Itasimamia uanachama kulingana na sheria, kanuni, taratibu na miongozo ya jumuiya hii. Itakuwa na mamlaka ya juu ya kuteua ama kutengua uteuzi wa kamati zote maalumu isipokuwa kwa wajumbe ama viongozi waliopitishwa na kamati kuu. Itafanya kazi ya kupitia shughuli zote za kamati maalumu na utendaji wake, pia kupitisha mapendekezo ya miradi itakayo wasilishwa na kamati ya mipango, fedha na uwekezaji. Itasimamia utekelezaji wa maazimio yaliyopitishwa na mkutano mkuu wa jumuiya. Itasimamia na kuongoza shughuli za maendeleo ya jumuiya. Itapanga bajeti ya jumuiyana kuipeleka kwenye mkutano mkuu kwa ajili ya kupitishwa. Kamati ya Katiba, Sheria, Nidhamu na Ukaguzi Kamati ya katiba, sheria, nidhamu na ukaguzi wa ndani itakuwa ni chombo muhimu na cha juu kitakachofanya kazi zake bila kuingiliwa na chombo kingine chochote kile isipokuwa kwa rufaa zitakazokatwa kwa maamuzi yaliofikiwa na kamati hii. Itasimamia na kuyafanya maamuzi bila upendeleo wowote ule wa mambo yote yatakayohusu katiba, sheria, nidhamu na ukaguzi wa ndani kwa ujumla wake. Kamati tendaji, ama chombo chochote ndani ya jumuiya hii ama mwanachama yeyote wa jumuiya hii ama kikundi cha wanachama wa jumuiya hii wanayo haki na wajibu wa kupeleka kesi ama jambo lolote litakalohusu utendaji wa kamati hii ili lifanyiwe kazi ama kuamuliwa na kamati hii bila kushurutishwa na chombo chochote ndani ya jumuiya hii katika kuifanya kazi hiyo ama kufikia maamuzi yao juu ya jambo lililoletwa mbele ya kamati hii. Madai yote yaliotajwa na ibara ya 6.5 yatawasilishwa kwa maandishi kwa lungha ya kiswahili ama kiingereza na kikao cha kujadili na kufikia maamuzi kinapaswa kufanywa ndani ya siku thelathini (30) toka uwasilishwaji wa shauri hilo ndani ya kamati hii isipokuwa kama kamati hii itaona inafaa kuongeza mda basi itatoa taarifa kwa maandishi kwa kamati tendaji na siku za ziada zitakazoongezwa, ila kwa siku hizo za nyongeza yapaswa zisizidi siku ishirini na moja (21). Kamati hii itakua na wajumbe wasiozidi kumi isipokuwa kama kutakuwa na ulazima wa kuongeza wajumbe wengine, kama itakavyopendekezwa na mwenyekiti wa jumuiya hii ama mwenyekiti wa kamati hii na kupitishwa na kamati kuu. Mwenyekiti wa kamati ya katiba, sheria, nidhamu na ukaguzi wa ndani atachaguliwa na wanachama katika uchaguzi mkuu wa jumuiya, na ili mwanachama kugombea nafasi hii ni lazima awe angalau ana cheti cha taaluma ya sheria kutoka katika taasisi inayotambulika na Jamuhuri ya muungano wa Tanzania. Wajumbe wawili(2) kati ya wajumbe wengine tisa (9) watatakiwa uteuzi wao uzingatie angalau cheti cha sheria kama ilivyo kwa mwenyekiti wao, na ni lazima katibu wa kamati hii awe na shahada ya biashara ama fedha, cheti cha juu cha uhasibu kwa mteule wa nafasi ya katibu wa kamati hii ni sifa kuu ya nyongeza. Kamati hii pia itakuwa na wajumbe wengine angalau watatu (3) wenye shahada ya biashara ama fedha ili kushirikiana na wejumbe wengine wa kamati hii kuhakikisha mahesabu yote ya jumuyia hii yanakaguliwa kwa wakati kama itakavyotafsiriwa na miongozo mbalimbali ya jumuiya hii. Kamati hii itashughulika na mambo yote yatakayohusu katiba,sheria, nidhamu na ukaguzi wa ndani wa fedha za jumuiya hii, kama kuandaa na kusimamia miongozo, kanuni na taratibu mbalimbali zitakazotumika kusimamia na kuiongoza jumuiya hii zikiwemo kanuni za fedha. Kwa kushirikiana na mweka hazina na kamati ya mipango, fedha na uwekezaji, kamati hii itaandaa na kufanya marekebisho ya mara kwa mara ya kanuni zote zitakazohusu usimamizi mzuri wa fedha za jumuiya hii kadiri itakavyoonekana inafaa kulingana na mahitaji ya wakati huo. Miongozo, kanuni na taratibu zote zitakazoandaliwa na kamati hii ama na kamati yeyote ile ndani ya jumuiya hii zitawasilishwa kwa kamati tendaji kwa ajili ya kufanyiwa mapitio na marekebisho kabla ya kupelekwa kamati kuu kwa ajili ya kupitishwa. Wajumbe wote wa kamati ya hii watateuliwa na mwenyekiti wa kamati hii akishauriana na kamati tendaji ya jumuiya kulingana na sifa stahili kama zitakavyokuwa zimeainishwa na mamlaka mbalimbali za jumuiya hii. Itahakikisha wajumbe, viongozi na vyombo vyote vya jumuiya vinafanya kazi kwa mujibu wa katiba hii, miongozo, kanuni na taratibu zitakazowekwa kuiongoza jumuiya hii. SEHEMU YA SABA UONGOZI WA JUMUIYA Viongozi wa jumuiya watapatikana kwa njia ya chaguzi halali zitakazo fanyika chini ya katiba hii. Kwa mujibu wa katiba hii, viongozi hao ni mwenyeki wa jumuiya hii, makamu mwenyekiti wa jumuiya hii, mwenyekiti wa kamati ya katiba, sheria, nidhamu na ukaguzi wa ndani. Kutakua na viongozi wa kukaimu ambao watakaimu nafasi zilizopo kwa mujibu wa katiba hii mpaka pale ambapo taratibu za kumpata kiongozi mpya zitakapo fanyika isipokuwa kwa makamu mwenyekiti wa jumuiya ambaye yeye atachaguliwa sambamba na viongozi wengine katika mkutano wa uchaguzi mkuu kwa mujibu wa katiba hii. Kama kiongozi atakua na maslahi juu ya jambo fulani katika kikao husika , kiongozi huyo ataachia kiti na kiongozi wa kukaimu atachaguliwa kwa ajili ya kuendesha kikao hicho. Bila kuvunja masharti ya katiba hii, mwenyekiti wa jumuiya atateua makaimu kulingana na sifa stahili kutoka kamati husika endapo makaimu waliotajwa na katiba hii hawatakuwepo ama kuwa na majukumu mengine hivyo kushindwa kutekeleza majukumu yao kadiri ya masharti ya katiba hii. Kiomgozi ataruhusiwa kukaimu kwa muda wa miezi sita (6) tu. Kiongozi wa kukaimu atateuliwa na kamati tendaji ya jumuiya isipokuwa kwa kamati ya katiba, sheria, nidhamu na ugakuzi ambapo kamati hii itatoa mingozo bora ya namna ya kukaimu nafasi ya mwenyeki na katibu pale nafasi zao zinapokuwa wazi. Mwenyekiti wa jumuiya hii anaweza pendekeza kwa mwenyekiti wa kamati ya katiba, sheria, nidhamu na ukaguzi kufanya marekebisho ya baadhi ya timu yake ili kuleta tija na ufanisi wa kiutendaji. Hata hivyo mwenyekiti wa jumuiya hii hatakuwa na mamlaka ya kutengua uteuzi wowote uliofanywa na mwenyekiti wa kamati ya katiba, sheria, nidhamu na ukaguzi isipokuwa kamati kuu tu. Viongozi wa Jumuiya. Kutakua na viongozi wa jumuiya kama ifuatavyo:- Mwenyekiti wa jumuiya Mwenyekiti wa jumuiya sambamba na makamu mwenyekiti watachaguliwa kwa kura na wanachama wa jumuiya kupitia uchaguzi mkuu. ii. Atakua ndio kiongozi wa ngazi ya juu wa jumuiya hii. iii. Atateua wajumbe wa kamati maalumu, kuziongoza na kuzisimamia. iv. Atakua mwakilishi wa jumuiya hii kwa mambo yote yenye maslahi kwa jumuiya na wanachama wake ndani na nje ya jumuiya hii, ndani na nje ya mipaka ya Jamhuri ya Muungano wa Tanzania. Atahakikisha malengo ya jumuiya hii yanafikiwa. vi. Atakua ndie mwenyekiti wa mikutano/vikaovyote ya jumuiya isipokua ile ya bodi, kamati ya katiba, sheria, nidhamu na ukaguzi, vikao vyote vya kamati maalumu na zile kamati zote za mda mfupi ama maalumu kwa ajili ya jambo flani. vii. Atakua ni mjumbe wa bodi ya wadhamini. Makamu mwenyekita wa jumuiya. Atachaguliwa katika uchaguzi mkuu wa jumuiya. ii. Atakaimu nafasi ya mwenyekiti wa jumuiya endapo mwenyekiti hata kuwepo. iii. Ataandaa na kusimamia mafunzo yote yahusuyo jumuiya hii. iv. Atakuwa ndio kiunganishi kikuu kati ya jumuiya na taasisi, asasi, mashirika na idara ama serikali kuu kwa ujumla wake Moja kwa moja atakua ndio mwenyekiti wa kamati ya tafiti na uchapishaji. vi. Atafanya kazi zingine kadiri itakavyopangwa na kamati tendaji. Mwenyekiti wa bodi ya wadhamini Atachagualiwa na wajumbe wa bodi ya wadhamini baada ya jina lake kupendekezwa na kamati kuu na kuwasilishwa na mwenyekiti wa jumuiya hii kwa njia ya siri. ii. Atakuwa mlezi, mshauri na kiunganishi kikuu kati ya jumuiya hii na serikali na wadau wote wa jumuiya hii. iii. Atakuwa pia mwenyekiti wa bodi ya taasisi ya fedha itakayoanzishwa na jumuiya hii. iv. Atakuwa na haki ama turufu ya kupendekeza wajumbe wasiyozidi wanne (4) wengine mbali na wale waliotajwa na katiba hii kuingia vikao vyote vya bodi ya wadhamini kadiri atakavyoona inafaa kwa kushauriana na mwenyekiti wa jumuiya kwa maslahi mapana ya jumuiya hii. Atahakikisha malengo ya jumuiya hii yanafanikiwakama yalivyopangwa. vi. Atakua balozi mkuu wa jumuiya hii ndani na nje ya jumuiya hii. vii. Mwenyekiti wa bodi ya wadhamini atachaguliwa tena mwaka mmoja baada ya uchaguzi mkuu kufanyika na kuwapata viongozi wapya isipokuwa kama mwenyewe ataomba kwa maandishi kuiacha nafasi yake wazi sambamba na viongozi wa jumuiya. viii. Endapo kama mwenyekiti wa bodi ataomba kuiacha nafasi yake wazi sambamba na viongozi wengine wa jumuiya, mwenyekiti wa uchaguzi atahakikisha anampata kaimu mwenyekiti wa bodi ili kukaimu nafasi iliyoachwa wazi na mwenyekiti huyo. Katibu mkuu wa jumuiya. Atakua ndie mtendaji na msimamizi mkuu wa shughuli zote za jumuiya hii. ii. Atapatikana kwa kuteuliwa na mwanyekiti wa jumuiya na kupitishwa kwa kupigiwa kura na kamati kuu ya jumuiya. iii. Atakuwa ndio kiongozi mkuu na msimamizi wa shughuli zote zitakazokua zinafanywa na kamati maalumu. iv. Atawajibika kuitisha vikao vyote vya jumuiya akishauriana na mwenyekiti wa jumuiya. Ataweka orodha sahihi ya wanachama na kutunza kumbukumbu za mali na amana za jumuiya. vi. Atatunza kumbukumbu za kudumu za shughuli za jumuiya za kila siku. vii. Atatoa taarifa za vikao kwa kila mwanachama na atawajulisha wajumbe wa kamati za jumuiya juu ya kuchaguliwa kwao na kazi watakazo zifanya. viii. Atakuwa ndiye mtasisi mkuu wa katiba ya jumuiya na mtunzaji wa nyaraka muhimili za kisheria za jumuiya. ix. Katibu mkuu wa jumuiya atakuwa na mamlaka ya kuteua maafisa ama kupendekeza maafisa mbalimbali pamoja na kuajiriwa kulingana na mahitaji ya jumuiya hii. Mweka hazina Atateuliwa na mwenyekiti wa jumuiya hii kwa mujibu wa taaluma husika na kupitishwa na mkutano mkuu. ii. Bila kuathiri masharti ya ibara hii, mweka hazina atapaswa kuwa na taaluma ya masuala ya biashara na fedha kama vile uhasibu, fedha, manunuzi na ugavi, uchumi na sifa zinazofanana na hizo. iii. Mteuliwa lazima awe na uelewa mpana na uzoefu mpana wa mambo ya fedha na uchumi kama sifa kuu, na endapo atakuwa na cheti cha juu ya uhasibu kinacho tambulika kitaifa na kimataifa basi hiyo itakuwa sifa kuu ya ziada. iv. Endapo sifa tajwa hazitampata mweka hazina mteule, nafasi yake inaweza tangazwa kwenye vyombo vya habari ili kumwajiri mweka hazina mwenye sifa stahili na atajulikana kama “financial controller”. Atakuwa mshauri mkuu wa jumuiya hii katika mipango yote ya uwekezaji, fedha na uchumi wa jumuiya kwa ujumla wake. vi. Atatafuta ama kushauri kwa kamati kuu juu ya kupata vyanzo vya fedha na namna ya kufanikisha zoezi hilo. vii. Kwa kushirikiana na kamati zingine kwa mujibu wa katiba hii, ataandaa na kusimamia miongozo, kanuni na taratibu zote za fedha ikiwa ni pamoja na mipango ya mda mfupi na mrefu ya uwekezaji wa jumuiya hii. viii. Atakusanya, kupokea na kuweka hesabu za fedha zote zinazoingia na kutoka katika jumuiya kwa michango, ruzuku, misaada na malipo ya aina mbalimbali. ix. Atakuwa ni mjumbe wa kamati tendaji na msimamizi mkuu wa kamati ya mipango fedha na uwekezaji. Kwa kushirikiana na kamati ya mipango, fedha na uwekezaji atapanga bajeti ya jumuiya na atatayarisha taarifa ya mapato na matumizi ya jumuiya kadiri itakavyotakiwa. xi. Akishirikiana na katibu wa jumuiya, ataandaa semina na mafunzo yote yahusuyo ujasiriamali na namna ya kuzalisha fedha kwa jumuiya na kwa mwanachama mmoja mmoja. xii. Atapitia ama kuandaa mipango ya biashara itakayo wasilishwa kwa jumuiya kwa nia ya kuijenga jumuiya kifedha zaidi ama wanachama wa jumuiya hii kiuchumi. xiii. Mbali na kamati zilizotajwa na katiba hii, kwa kushirikiana na kamati tendaji, mweka hazina anaweza kuunda na kuisimamia kamati yeyote yenye malengo yanayo fanana na majukumu yake ya kila siku. Wenyeviti wa kamati maalumu.. Watateuliwa na mwenyekiti wa jumuiya na kupitishwa na kamati tendaji. ii. Watakua ndio wenyeviti wa vikao vyote vya kamati hizo maalumu. iii. Watakua wajumbe wa kamati tendaji. iv. Wakiwa na makatibu wao watawasilisha mipango ya shughuli zao kwa kamati tendaji. Watafanya kazi kadiri watakavyo pangiwa na kamati tendaji. Makatibu wa kamati maalumu Watateuliwa na mwenyekiti wa jumuiya ama na wenyeviti wao wa kamati maalumu kama madaraka hayo yatatolewa na mwenyekiti wa jumuiya hii kwa maandashi na watapitishwa na kamati tendaji. ii. Watakua ndio watendaji wakuu washughuli zote za kamati zao. iii. Watawajibika kutunza kumbukumbu zote za shughuli zao. iv. Watakaimu nafasi za wenyeviti wa kamati zao kwa muda kama wenyeviti hawatakuwepo. Watakua wajumbe wa kamati tendaji na watawajibika moja kwa moja kwa mwenyeviti wao na kwa katibu mkuu wa jumuiya. Wajumbe wa bodi ya wadhamini. Watapokea taarifa za utekelezaji na mipango ya muda mfupi, wa kati, na mrefu juu ya namna jumuiya imeliona tatizo la ajira kwa vijana wasomi na namna ya kulitatua. ii. Bodi itatoa ushauri, ama kutoa mapendekezo juu ya namna ya kukabiliana na tatizo la ajira kwa vijana wasomi wa kitanzania. iii. Watapendekeza namna nzuri ya kuiendesha jumuiya hii, vyanzo vya fedha na miradi ipi yenye manufaa itaanzishwa kwa manufaa ya jumuiya nzima kwa ujumla. iv. Watashauri namna nzuri ya jumuiya kushirikiana na taasisi, asasi za serikali na zisizo za kiserikali, mashirika idara za serikali na makampuni jinsi ya kutatua tatizo la ajira kwa vijana. Wataona ni kwa namana gani jumuiya hii itashirikiana na jumuiya ya afrika mashariki katika kuwaletea vijana wa kitanzainia maendeleo kwa fursa zitakazojitokeza ndani ya jumuiya hiyo ya afrika mashariki vi. Watawajibika kwa bodi kutoa maoni na ushauri wao juu ya namna ya kuiendeleza jumuiya na kuwainua wasomi nchini, vii. Watahakikisha jumuiya hii inajiendesha yenyewe bila kutegemea misaada na ufadhili usio na lazima kwa manufaa ya wahitimu wote Tanzania. viii. Watakua mabalozi wa jumuiya hii ndani na nje ya nchi ya Tanzania. Wajumbe wa kamati kuu. Wajumbe wa kamati kuu watachaguliwa katika mkutano mkuu wa jumuiya. ii. Watawajibika kwa kamati kuu kwa maslahi ya jumuiya kwa ujumla. iii. Kila mjumbe mmoja wa kamati kuu atakuwa na kura moja ya maamuzi. Miiko ya Uongozi: Kwa kiongozi yeyote ni mwiko:- Kutumia madaraka yake aliyopewa kwa ajili ya manufaa yake binafsi. ii. Kula rushwa, kushiriki katika mambo ya kuhujumu jumuiya hii na uchumi wake kwa manufaa yake binafsi. iii. Kutumiwa na vyama, makampuni, au mtu yeyote wa nje au ndani kuhujumu jumuiya hii. iv. Kushiriki kwa njia yeyote kukashifu jumuiya hii na kuitangaza kwa sifa yoyote mbaya ya kudhalilisha. Kujaribu kuendesha au kusimamia shughuli za jumuiya kwa misingi au mitizamo ya itikadi fulani zinazo kinzana na maslahi ya jumuiya. vi. Kufanya udanganyifu wakati wa kutoa utetezi ama kueleza jambo flani kwa manufaa yake binafsi ama kikundi cha watu flani ama mwanachama yeyote yule. vii. Kumkashifu ama kuwakashifu viongozi waliopo madarakani kwa namna yeyote ile. viii. Endapo kiongozi atavunja matakwa ya ibara hii ya 7.2 (a) mpaka , moja kwa moja utakuwa umevunja katiba hii na adhabu itatolewa kulingana na miongozo mbalimbali ya jumuiya itakavyoelekeza. SEHEMU YA NANE KAMATI MAALUMU ZA JUMUIYA Kutakua na kamati maalumu ndani ya jumuiya kama ifuatavyo:- Kamati ya Mipango, Fedha na Uwekezaji. Ni kamati yenye mamlaka ya kubuni mipango na miradi ya jumuiya. ii. Itakua na wajumbe wasiozidi kumi (10) na wasiopungua sita (6), na mjumbe mmjawapo atakua ni muweka hazina wa jumuiya ambaye ndani ya kamati hii ataalikwa kama mjumbe wa heshima ili kutoa ushauri ama uzoefu wake juu ya masuala mbalimbali yahusuyo mipango, fedha na uwekezaji. iii. Mwenyekiti wa kamati hii atakuwa ndiyo msaidizi mkuu wa mweka hazina, atafanya kazi zake kadiri ya masharti ya kanuni, taratibu, miongozo na katiba ya jumuiya hii. iv. Nguvu ya mwenyekiti wa kamati hii itakoma pale kikao cha kamati hii kitakapokuwa kimeitishwa na mweka hazina, kwa namna hiyo kikao hicho kitakuwa na nguvu na mamlaka ya kamati tendaji, hivyo mweka hazina wa jumuiya hii moja kwa moja atakuwa mwenyekiti wa kikao hicho na siyo mwenyekiti wa kamati hiyo Bila kuathiri masharti ya katiba hii mwenyekiti wa kamati hii atakuwa makamu mwenyekiti wa kikao hicho na katibu wa kamati hii ataendelea kuwa katibu wa kikao hiko. vi. Itafanya tathmini juu ya gharama na uendeshaji wa miradi mbalimbali. vii. Itapitia mapendekezo ya miradi yatakayokua yanatolewa na wanachama na kuyafanyia tafiti za kina juu ya utekelezwaji wake. viii. Itatoa mapendekezo ya bajeti za uendeshaji miradi na kuziwasilisha kwenye kamati tendaji ili zipitishwe. ix. Itakua ndiokamati ya kupitisha na kuratibu michanganuo ya miradi ya kibiashara. Itawajibika kutoa taarifa za uendeshaji kwa kamati tendaji, na katibu atawajibika kukagua uendeshaji huo na kuhakikisha unafanyika kama ilivyopangwa. Kamati ya Uratibu Kamati hii itakua na mamlaka ya kuratibu utendaji wa shughuli zote za jumuiya. ii. Wajumbe wa kamati hii watateuliwa na mwenyekiti wa jumuiya, mwenyekiti wa kamati hii moja kwa moja atakua ndiye naibu katibu mkuu wa jumuiya hii. iii. Itakua na wajumbe wasiozidi sita (6). iv. Itatoa taarifa juu ya kufanikiwa na kutofanikiwa kwa shughuli zote za jumuiya kwa kamati tendaji. Itakua na jukumu la kutoa taarifa kwa umma kupitia afisa habari na mahusiano. vi. Itafanya kazi ya kuitangaza jumuiya na shughuli zake kwa umma. vii. Kamati hii itakuwa kiungo muhimu kati ya jumuiya na washika dau wengine katika sekta ya elimu ya juu Tanzainia. viii. Ikishirikianana kamati ya katiba, sheria, nidhamu na ukaguzi itaandaa na kusimamia sera, taratibu, kanuni na miongozo ya jumuiya hii. Kamati ya Tafiti na Uchapishaji Ni kamati yenye mamlaka ya kufanya tafiti juu ya mambo mbalimbali ya kiuchumi na kijamii ii. Itakuwa na wajumbe wasiozidi (10) kumi isipokuwa kama kutakuwa na ulazima wa kuongeza wajumbe kwa maslahi mapana ya jumuiya, mwenyekiti wa jumuiya ataomba kibali cha kuongeza kwa kamati kuu. iii. Wajumbe wa kamati hii watateuliwa na mwenyekiti kulingana na sifa zinazofaa kuendesha kamati hii, iv. Makamu mwenyekiti wa jumuiya atakua ndiye mwenyekiti wa kamati hii. Itapitia tafiti mbalimbali zilizofanywa na wanajumuiya wanachama na kuzifikisha mahali husika. vi. Itakua na jukumu la kuhamasisha ufanyikaji wa tafiti za kisomi nchini, pia itasimamia na kutoa mwongozo wa namna ya kufanya tafiti za kijasirimali na kuzifanyia kazi vii. Itakua na jukumu la kuhakikisha majarida, ripoti, vitabu na tafiti mbalimbali vinachapishwa baada ya kupata maelekezo kutoka kwa katibu mkuu wa jumuiya. viii. Itaanzisha, kusimamia na kuendesha jarida litakaloanzishwa na jumuia kwa ajili ya kuchapisha masuala mbalimbali ya kijamii kama ujasirimali, uchumi na elimu. Kamati maalumu za muda Kutakuana kamati maalumu za muda ambazo zitaundwa na kamati tendaji zitakazofanya kazi inayo tarajiwa kufanywa kwa lengo na makusudi flani, kamati hizo zitafikia kikomo pale tu majukumu yake yatakapo kamilika. ii. Kamati hizi zitakuwa na nguvu na mamlaka yake yasiyopingwa na chombo chochote kile isipokuwa mkutano mkuu wa jumuiya hii na zitafanya kazi zake kwa mujibu wa katiba hii, kanuni, taratibu na miongozo mbalimbali kama itakavyokuwa imeelekeza. SEHEMU YA TISA MIKUTANO YA JUMUIYA Mikutano ya jumuiya itakua kama ifuatavyo:- Mkutano mkuu wa mwaka Mkutano Mkuu wa jumuiya utafanyika mara baada ya kufunga mwaka wa jumuiya, kabla ya mkutano kuanza itahakikishwa kuwa idadi ipasayo ya mahudhurio imetimia. ii. Kusomwa na kuthibitisha maazimio ya Mkutano Mkuu uliopita na yatokanayo. iii. Taarifaza mwenyekiti wa jumuiya, Mwenyekiti wa bodi na wenyeviti wa kamati maalumu zitatolewa katika mkutano mkuu. iv. Utajadili taarifa za ukaguzi na kukubali au kukataa taarifa ya mwaka ya mahesabu na mizania. Utapokea na kuipitisha bajeti ya mwaka unaofuata ikiwa ni pamoja na kutoa mapendekezo ya kibajeti. vi. Kamati zitatoa tathmini za utekelezaji wa shughuli zao. vii. Utazungumzia maendeleo ya jumuiya na utekelezaji wake. viii. Utapitisha na kuidhinisha viongozi mbalimbali wa jumuiya. Mikutano ya kawaida (Vikao) Mikutano ya kawaida (vikao) itafanyika kulingana na mahitaji ya chombo husika katika jumuiya hii, viongozi husika wataitisha mikutano hiyo kutegemeana na malengo ya mikutano husika. KUITISHA MKUTANO MKUU Matangazo ya Mikutano yatatolewa naviongozi husika, katika ofisi za jumuiya,mitandao na vyombo vya habari kwa taratibu zinazokubalika. Tangazo litaonyesha wazi tarehe, wakati, mahali pa mkutano na ajenda zitakazo jadiliwa. Kwa mkutano mkuu wa mwaka muda wa matangazoutakua si chini ya siku 14. 3MAHUDHURIO KATIKA MIKUTANO Mahudhurio katika Mikutano ya jumuiya yatabidi kuwa si chini ya asilimia 50 ya wanachama. Maamuzi ya mkutano mkuu yatafanyika endapo idadi ya wanachama haliohudhuria itafikia 2/3. Kwa mkutano mkuu ikiwa mahudhurio hayata fikia idadi iliyopangwa kwa mujibu wa ibara ya 9.3.(a)baada ya saa moja na nusu mkutano utaahirishwa kwa siku saba (7), na mkutano utakaofuata ajenda za mkutano ulioahirishwa zitarejewa na mkutano utaendelea hata kama idadi ya wanachama iliyoainishwa chini ya ibara ya 9.3(a) haitafikiwa na katika mazingira haya ibara ya 9.3 haitatumika. SEHEMU YA KUMI UUNDWAJI WA TARATIBU NA KANUNI ZA JUMUIYA Kutakua na taratibu, miongozo, mipango kazi, mipango biashara na sera za jumuiya ya wahitimu Tanzaniaambazo zote kwa ujumla wake zitakuwa kama kanuni za kuiendesha jumuiya hii. Kanuni hizi zitaundwa kwa ajili ya kusimamia utendaji wa shughuli na uendeshaji wa jumuiya hii ili kufikia malengo yaliokusudiwa. Uundwaji wa kanuni za jumuiya hii utaanzishwa na kutolewa malekezo ya namana nzuri ya kuandaa kanuni hizo ikiwa ni pamoja na kutoa hadidu za rejea na kamati tendaji. Kamati tendaji itakuwa na mamlaka ya kuteua kamati yeyote ama kuagiza kamati zishirikiane kuandaa mapendekezo ya kanuni hizo, na baada ya mapendekezo hayo kuandaliwa yatapitiwa na kamati tendaji kabla ya kupelekwa Kamati kuu kwa ajili ya kujadiliwa na kufanyiwa marekebisho. Kamati ya katiba, sheria, nidhamu na ukaguzi ndiyo chombo kitakachoshughulika kwa sehemu kubwa na uundwaji wa kanuni hizo kwa maagizo kutoka kamati tendaji na itakuwa ndiyo kamati yenye mamlaka ya juu na msimamizi mkuu wa kanuni hizo. Baada ya kuundwa kwa taratibu na kanuni hizo mkutano mkuu wa jumuiya utapiga kura ya siri kupitisha kanuni na miongozo hiyo ili ianze kutumika rasmi. Kanuni zote zitakazoundwa ni lazima zisiwe zinavunja matakwa ya katiba hii na katiba ya jamuhuri ya muungano wa Tanzania. SEHEMU YA KUMI NA MOJA TARATIBU ZA CHAGUZI Chaguzi zitafanyika kila baada ya miaka mitatu, isipokuwa kwa kujaza nafasi zilizo wazi kutokana na kiongozi kufukuzwa uanachama, kuvuliwa uongozi, kujiuzulu au kufariki chaguzi za kujaza nafasi hizo zitafanywa baada ya kuitishwa kwa mkutano mkuu. Kila mwanachama atakua na kura moja katika uchaguzi kwa nafasi moja ya wagombea. Kura zote zitafanyika kwa siri. Mgombea atatangazwa kua mshindi kama atapata asilimia hamsini ya kura zilizopigwa. Kutakua na kamati ya uchaguzi itakayoundwa kwa mujibu wa ibara ya 8.1 . Kutakua na kanuni na taratibu za chaguzi zitakazouundwa kwa mujibu wa ibara ya 10.0. SEHEMMU YA KUMI NA MBILI TUZO ZA HESHIMA Kutakua na tuzo za heshima zitakazokua zinatolewa na jumuiya hii, tuzo hizi zitatolewa kwa taasisi, mashirika, mtu binafsi au wanachama wajumuiya hii, waliotoa na kuonyesha mchango wao mkubwa katika kufanikisha malengo ya jumuiya hii na jamii kwa ujumla. Viongozi watakaokuwa wamefanya vizuri katika kuiendesha jumuiya hii watapewa tunzo za heshima kwa jitihada zao watakazokuwa wamefanya kuifikisha jumuiya mahala pazuri. Tunzo hizo za viongozi wa jumuiya zitapendekezwa na kamati kuu na kuratibiwa na kamati maalumu itakayoteuliwa na bodi ya wadhamini. Mwenyekiti wa bodi akiona inafaa, na kuridhika na utendaji wa kiongozi ama viongozi flani, atapendekeza tuzo ya namna gani itolewe kwa muhusika. Masharti na vigezo vitakavyo pelekea kutolewa kwa tuzo hizi za heshima vitapendekezwa na kamati tendaji kwa mujibu wa ibara ya 10 na kuamuliwa na chombo husika kitakachohusika na uthibitishaji stahili wa tunzo hizo. SEHEMU YA KUMI NA TATU 13:0 AKAUNTI YA JUMUIYA Kutakua na akaunti ya jumuiya ya wahitimu Tanzania. Fedha zote za jumuiya hii zitahifadhiwa katika akaunti hiyo. Ili fedha kutolewa katika akaunti ya jumuiya ya wahitimu Tanzania ni lazima zipatikane sahihi tatu kutoka katika paneli zifuatazo:- Paneli A ambayo itawajumuisha Mwenyekiti na Makamu Mwenyekiti, yaani mmoja kati yao ni lazima awe amesaini kuruhusu pesa itolewe. ii. Paneli B ambayo itawajumuisha Mwenyekiti wa kamati ya katiba, sheria, nidhamu na ukaguzi na Mwenyekiti wa kamati ya mipango, fedha na uwekezaji, yaani mmoja kati yao ni lazima awe amesaini kuruhusu pesa itolewe. iii. Paneli C ambayo itawajumuisha Katibu mkuu wa jumuiya na Muweka hazina, yaani mmoja kati yao ni lazima awe amesaini kuruhusu pesa itolewe Endapo sahihi hizo tatu hazita kuwepo katika kuidhisha pesa kutoka, pesa hazita tolewa SEHEMU YA KUMI NA NNE MABADILIKO YA KATIBA Marekebisho ya katiba yanaweza kufanyika kwa idadi ya theluthi mbili ya wanachama (2/3) wakati wowote iwapo ni lazima katika mkutano mkuu. Rasimu ya mabadiliko hayo itafanywa na kamati ya katiba, sheria, nidhamu na ukaguzi. Taarifa kuhusiana na marekebisho ya katiba inabidi ziwafikie wanachama angalau siku kabla ya mkutano mkuu. SEHEMU YA KUMI NA TANO TATHIMINI ZA MALENGO YA JUMUIYA Kutakua na tathimini za kutambua kufikiwa kwa malengo ya kuanzishwa kwa jumuiya hii. Tathimini hizo zitafanywa kila baada ya miaka mitatu kwa kuzingatia malengo ya mda mrefu, wa kati na mfupi. Ili kufanyika kwa tathimini hizo, jumuiya kupitia kamati tendaji itateua, au kutoa tenda kwa taasisi au kampuni yenye uwezo wa kuaminika kufanya shughuli hiyo ya kutathimini. SEHEMU YA KUMI NA SITA KUVUNJIKA KWA JUMUIYA Jumuiya hii inaweza kuvunjika kama:- Kutakua na tamko la mahakama litakaloitaka jumuiya hii kuvunjwa kwa mujibu wa sheria za nchi (Jamuhuri ya Muungano wa Tanzania). ii. Kutafanyika tathimini kupitia ibara ya 14.0 ya katiba hii, na tathimini hizo zitaonyesha kua malengo ya muda mrefu ya jumuiya hii hayatekelezeki na hakuna dalili yeyote inayotoa muonekano wa uwezo wa malengo hayo kutekelezeka. Namna ya kuvunjika kwa jumuiya:- Jumuiya inaweza kuvunjwa au kufutwa kufuatia maazimio yaliyofikiwa kwa idadi ya asilimia 75 ya wanachama wote kwenye mkutano mkuu maalumu ulioitishwa kwa ajili hiyo tu. ii. Pale ambapo maazimio yamepitishwa ya kuvunja jumuiya, mkutano mkuu huo ambao utakua maalumu utamteua mtu au bodi ya watu watakaokuwa wafilisi na watafanya hivyo kama itakavyoainishwa na sheria za nchi kama hatua ya mwisho ya kukabithi rasilimali za jumuiya na itafanya maamuzi kuhusu mali za jumuiya chini ya kamati kuu. 