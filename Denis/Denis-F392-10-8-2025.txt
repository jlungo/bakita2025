   JAMHURI   YA   MUUNGANO   WA   TANZANIA   WIZARA   YA   ELIMU,   SAYANSI   NA   TEKNOLOJIA   MTAALA   WA   MAFUNZO   YA   STASHAHADA   YA   UALIMU   ELIMU   YA   AWALI   2023   Taasisi   ya   Elimu   Tanzania   2023   Toleo   la   Kwanza   2023   ISBN:   978-9987-09-814-9   Taasisi   ya   Elimu   Tanzania   Eneo   la   Mikocheni   132   Barabara   ya   Ali   Hassan   Mwinyi   S.L.P   35094   14112   Dar   es   Salaam.   Simu:   +255   735   041168   /   735   041   170   Baruapepe:   director.general@tie.go.tz   Tovuti:   www.tie.go.tz   Mtaala   huu   urejelewe   kama:   Wizara   ya   Elimu,   Sayansi   na   Teknolojia.   (2023).   Mtaala   wa   Mafunzo   ya   Stashahada   ya   Ualimu   Elimu   ya   Awali.   Taasisi   ya   Elimu   Tanzania.   Haki   zote   zimehifadhiwa.   Hairuhusiwi   kunakili,   kurudufu,   kuchapisha   wala   kutafsiri   andiko   hili   kwa   namna   yoyote   ile   bila   idhini   ya   Kamishna   wa   Elimu,   Wizara   ya   Elimu,   Sayansi   na   Teknolojia.   Yaliyomo   Orodha   ya   Majedwali   iv   Vifupisho   v   Shukurani   vi   Dibaji   viii   Sehemu   ya   Kwanza   1   Utangulizi   1   Usuli   1   Muundo   wa   Elimu   ya   Ualimu-Elimu   ya   Awali   Sehemu   ya   Pili   3   Dira,   Malengo   na   Umahiri   wa   Jumla   3   Dira   3   Malengo   Makuu   ya   Elimu   Tanzania   3   Malengo   ya   Elimu   ya   Ualimu   4   Lengo   Kuu   la   Elimu   ya   Ualimu   4   Malengo   Mahususi   ya   Elimu   ya   Ualimu   Elimu   ya   Awali   4   Umahiri   wa   Jumla   wa   Stashahada   ya   Ualimu   Elimu   ya   Awali   4   Sehemu   ya   Tatu   6   Maudhui   ya   Mtaala   6   Sehemu   ya   Nne   12   Ufundishaji   na   Ujifunzaji   12   Mafunzo   ya   Ualimu   kwa   Vitendo   Chuoni   na   Shule   Jirani   12   Rasilimali   za   Utekelezaji   wa   Mtaala   13   Rasilimali   watu   13   Rasilimali   vitu   na   fedha   13   Rasilimali   muda   14   Lugha   ya   Kufundishia   na   Kujifunzia   15   Ushiriki   wa   Wadau   katika   Utekelezaji   wa   Mtaala   wa   Stashahada   ya   Ualimu   -   Elimu   ya   Awali   16   Usimamizi,   Ufuatiliaji   na   Tathimini   ya   Utekelezaji   wa   Mtaala   wa   Stashahada   ya   Ualimu   Elimu   ya   Awali   16   Sehemu   ya   Tano   17   Upimaji   wa   Maendeleo   ya   Ujifunzaji   17   Bibliografia   19   Orodha   ya   Majedwali   Jedwali   Na.   :   Maeneo   ya   Ujifunzaji,   Masomo,   Umahiri   Mkuu   na   Umahiri   Mahususi-   Stashahada   ya   Ualimu   Elimu   ya   Awali   6   Jedwali   Na.   :   Mchanganuo   wa   Muda   wa   Mafunzo   -   Masomo   ya   Utaalamu,   Masomo   ya   Jumla   na   ya   Kufundishia   14   Jedwali   Na.   :   Alama   za   Upimaji   Endelevu   kwa   Masomo   ya   Mbinu   za   Ufundishaji   na   Ujifunzaji   na   Ualimu   kwa   Vitendo.   18   Jedwali   Na.   :   Alama   za   Upimaji   Endelevu   kwa   Masomo   ya   Utaalamu   na   ya   Jumla   18   Vifupisho   LAT   Lugha   ya   Alama   ya   Tanzania   TEHAMA   Teknolojia   ya   Habari   na   Mawasiliano   TET   Taasisi   ya   Elimu   Tanzania   WyEST   Wizara   ya   Elimu,   Sayansi   na   Teknolojia   Shukurani   Maandalizi   ya   mtaala   huu   yamehusisha   wadau   mbalimbali   kutoka   sekta   za   umma   na   binafsi.   Taasisi   ya   Elimu   Tanzania   (TET)   inatambua   na   kuthamini   michango   ya   washiriki   wote   waliofanikisha   upatikanaji   wa   Mtaala   wa   Mafunzo   ya   Stashahada   ya   Ualimu   Elimu   ya   Awali.   Hivyo,   TET   inatoa   shukurani   za   dhati   kwanza,   kwa   Kamati   ya   Kitaifa   ya   Kusimamia   Kazi   ya   Maboresho   ya   Mitaala   iliyoteuliwa   na   Waziri   wa   Elimu,   Sayansi   na   Teknolojia,   Mhe.   Prof.   Adolf   Faustine   Mkenda   (Mb.).   Kamati   hiyo   ilikuwa   na   wajumbe   kumi   (10),   wakiongozwa   na   Mwenyekiti   wake   Prof.   Makenya   Abraham   Maboko.   Kamati   hii   ilifanya   kazi   kwa   weledi   kuhakikisha   kuwa   mtaala   huu   unaandaliwa   kwa   wakati   na   unakidhi   shauku   ya   wadau   juu   ya   ubora   wa   elimu   ya   ualimu.   Pili,   shukurani   ziende   kwa   taasisi,   wizara   na   wadau   mbalimbali   wa   elimu   walioshiriki   kutoa   maoni   kuhusu   uboreshaji   wa   mtaala.   Baadhi   ya   taasisi,   wizara   na   wadau   hao   ni   Bunge   la   Jamhuri   ya   Muungano   wa   Tanzania,   Baraza   la   Wawakilishi   Zanzibar,   wajumbe   wa   Kamati   ya   Mapitio   ya   Sera   ya   Elimu,   wajumbe   wa   Kamati   ya   Kufanya   Mageuzi   Makubwa   ya   Elimu   Zanzibar,   viongozi   wa   dini,   Ofisi   ya   Makamu   wa   Rais-Muungano   na   Mazingira,   Ofisi   ya   Rais   Tawala   za   Mikoa   na   Serikali   za   Mitaa,   Wizara   ya   Elimu   na   Mafunzo   ya   Amali   Zanzibar,   Wizara   ya   Fedha   na   Mipango,   Wizara   ya   Maendeleo   ya   Jamii,   Jinsia,   Wanawake   na   Makundi   Maalumu,   Taasisi   ya   Elimu   Zanzibar,   Bodi   na   Menejimenti   za   Mamlaka   ya   Elimu   na   Mafunzo   ya   Ufundi   Stadi   Tanzania   (VETA),   menejimeti   na   wakufunzi   wa   Taasisi   ya   Sayansi   na   Teknolojia   ya   Karume,   Chuo   cha   Amali   Zanzibar,   Baraza   la   Elimu   na   Mafunzo   ya   Ufundi   na   Ufundi   Stadi,   Baraza   la   Mitihani   Tanzania,   Chama   cha   Walimu   Tanzania,   Baraza   la   Watoto   na   Vijana   Balehe   Tanzania.   Vilevile,   wadau   wengine   ni   wajumbe   wa   bodi   za   shule,   wanafunzi   wa   shule   za   msingi,   sekondari,   vyuo   vya   kati   na   vyuo   vikuu,   walimu   wa   shule   za   msingi,   sekondari,   wakufunzi   wa   vyuo   vya   ualimu,   wahadhiri   wa   vyuo   vikuu,   waajiri,   wahitimu   wa   ngazi   mbalimbali   za   elimu,   Tume   ya   Vyama   vya   Ushirika,   Mamlaka   ya   Mapato   Tanzania,   Taasisi   ya   Kuzuia   na   Kupambana   na   Rushwa,   Akademia   ya   Sayansi   Tanzania,   Benki   Kuu   ya   Tanzania   na   Shirika   la   Chakula   na   Kilimo   la   Kimataifa.   Tatu,   TET   inayashukuru   mashirika   ya   United   Nations   International   Children’s   Fund,   United   Nations   Educational,   Scientific   and   Cultural   Organization,   Room   to   Read,   Right   to   Play,   Data   Vision,   Plan   International,   Norwegian   Refugees   Council,   Christian   Social   Services   Commission,   Global   Education   Link,   UWEZO,   Hill   Packaging   Ltd.,   Teacher   Education   Support   Project,   Madrasa   Early   Childhood   Programme   –   Zanzibar,   Morale   Foundation   for   Education   and   Training   na   Educate!   kwa   kufadhili   hatua   mbalimbali   za   uandaaji   wa   mitaala.   Nne,   TET   inatoa   shukurani   za   dhati   kwa   wataalamu   wote   wa   elimu   ya   awali   kutoka   ndani   na   nje   ya   TET   walioshiriki   kuandaa   mtaala   huu.   Mwisho,   ingawa   si   kwa   umuhimu,   TET   inaishukuru   sana   Wizara   ya   Elimu,   Sayansi   na   Teknolojia   (WyEST)   kwa   kuwezesha   kazi   ya   uandishi,   uchapaji   na   usambazaji   wa   mtaala   huu.   Dkt.   Aneth   A.   Komba   Mkurugenzi   Mkuu   Taasisi   ya   Elimu   Tanzania   Dibaji   Mtaala   wa   Mafunzo   ya   Stashahada   ya   Ualimu,   Elimu   ya   Awali   umeandaliwa   kwa   kuzingatia   Sera   ya   Elimu   na   Mafunzo   ya   Mwaka   2014   Toleo   la   Mwaka   2023,   maoni   ya   wadau   yaliyokusanywa   na   kuchakatwa   mwaka   2021   hadi   2022   na   matokeo   ya   uchambuzi   wa   maandiko   kuhusu   uzoefu   kutoka   nchi   nyingine.   Aidha,   mtaala   huu   unazingatia   dira   ya   elimu   ambayo   inalenga   kumwandaa   Mtanzania   aliyeelimika   na   mwenye   maarifa,   stadi   na   mitazamo   chanya   anayethamini   usawa,   haki   na   elimu   bila   ukomo   katika   kuleta   maendeleo   endelevu   ya   kitaifa   na   kimataifa.   Vilevile,   mtaala   huu   umezingatia   malengo   makuu   ya   elimu   pamoja   na   malengo   ya   elimu   ya   awali   nchini   Tanzania.   Kwa   kuzingatia   haya,   mtaala   huu   umeweka   viwango   vya   utoaji   wa   elimu   katika   ngazi   ya   Stashahada   ya   Ualimu   wa   Elimu   ya   Awali   kwa   kubainisha   maarifa,   stadi   na   mwelekeo   atakaoujenga   mwalimu   tarajali,   umahiri   wa   jumla,   maeneo   makuu   ya   ujifunzaji,   umahiri   mkuu   na   mahususi   na   njia   za   ufundishaji   na   ujifunzaji.   Aidha,   mtaala   umebainisha   muda   utakaotumika   katika   utekelezaji,   lugha   ya   kujifunzia   na   kufundishia,   vifaa   vya   kufundishia   na   kujifunzia   na   njia   zitakazotumika   katika   upimaji   wa   maendeleo   ya   mwalimu   tarajali   kwa   kuzingatia   ujenzi   wa   umahiri.   Vilevile,   mtaala   umebainisha   sifa   za   kitaaluma   na   kitaalamu   za   mkufunzi   ambaye   ndiye   mtekelezaji   mkuu   wa   mtaala   katika   ngazi   ya   chuo.   Pamoja   na   matamko   mbalimbali   ya   kisera   na   miongozo   ya   kitaifa,   kikanda   na   kimataifa,   mtaala   huu   umezingatia   nadharia   za   ujifunzaji   na   Falsafa   ya   Elimu   ya   Kujitegemea.   Falsafa   hiyo   inasisitiza   utoaji   wa   elimu   inayomwezesha   Mtanzania   kujitegemea   na   kumudu   maisha   yake   ya   kila   siku.   Hivyo,   utekelezaji   wake   utamwezesha   mwalimu   tarajali   kujifunza   katika   nyanja   zote   ambazo   ni   kiakili,   kimwili,   kijamii,   kimaadili   na   kiroho.   Ni   matarajio   yangu   kuwa   kupitia   mtaala   huu   mkufunzi   atamwezesha   mwalimu   tarajali   kujenga   umahiri   uliokusudiwa.   Wasimamizi   wote   wa   utekelezaji   wa   mitaala   na   wadau   wengine   wa   Elimu   ya   Ualimu   nchini   watahakikisha   kuwa   mafunzo   ya   stashahada   ya   ualimu   wa   elimu   ya   awali   inayotolewa   ina   viwango   vya   ubora   vinavyokubalika   kitaifa,   kikanda   na   kimataifa.   Dkt.   Lyabwene   M.   Mtahabwa   Kamishna   wa   Elimu   Sehemu   ya   Kwanza   Utangulizi   Usuli   Mifano   mbalimbali   duniani   imeonesha   kwamba   ujenzi   wa   mfumo   bora   wa   elimu   unategemea   kwa   kiasi   kikubwa   ubora   wa   walimu   wanaouendesha.   Aidha,   Baba   wa   Taifa,   Mwalimu   Julius   Kambarage   Nyerere   akisisitiza   juu   ya   umuhimu   wa   walimu,   alisema   kwamba   “sera   yoyote   ya   elimu,   hata   iwe   nzuri   kiasi   gani,   haiwezi   kufanikiwa   bila   kuwa   na   walimu   walioandaliwa   vyema”   (Nyerere,   1988).   Mwalimu   aliendelea   kusisitiza   kwamba   walimu   ndiyo   waliotwishwa   jukumu   la   kujenga   taifa   lenye   mawazo   na   mitazamo   sahihi   kupitia   kazi   yao   ya   kurithisha   maarifa   na   maadili   kwa   vizazi   vipya.   Kwa   mantiki   hiyo,   ni   wazi   kwamba   ili   mabadiliko   yoyote   ya   sera,   mfumo   na   mitaala   ya   elimu   yaweze   kuleta   tija   iliyokusudiwa   ni   lazima   walimu   waandaliwe   vyema.   Aidha,   ni   dhahiri   kwamba,   ili   mitaala   itekelezwe   kwa   ufanisi,   ni   lazima   kuwe   na   walimu   wa   kutosha   wenye   weledi,   maadili   na   ari   stahiki.   Kwa   mantiki   hiyo,   serikali   imefanya   mabadiliko   ya   Mtaala   wa   Mafunzo   ya   Stashahada   ya   Ualimu,   Elimu   ya   Awali.   Mabadiliko   hayo   yanalenga   kumwezesha   mwalimu   kuendana   na   mabadiliko   katika   Mtaala   wa   Elimu   ya   Awali   unaolenga   kuwezesha   ujifunzaji   kwa   mtoto   ili   kufikia   malengo   yaliyokusudiwa.   Aidha,   mabadiliko   katika   mafunzo   ya   ualimu   yatasaidia   kufikia   malengo   ya   elimu   yaliyotamkwa   na   Azimio   la   Dunia   la   Jomtien   la   mwaka   1990,   Itifaki   ya   Dakar   ya   mwaka   2000   na   lengo   la   nne   la   Maendeleo   Endelevu   ya   Umoja   wa   Mataifa   ya   mwaka   2015   pamoja   na   Tamko   la   Incheon   2015.   Pia,   Sera   ya   Elimu   na   Mafunzo   ya   Mwaka   2014   Toleo   la   Mwaka   2023   inasisitiza   upatikanaji   wa   walimu   mahiri   ambao   watawawezesha   watoto   kujenga   uwezo   wa   kujitegemea,   kupenda   na   kufanya   kazi,   kujenga   stadi   za   maisha   na   kuwa   na   mtazamo   chanya   ili   kushiriki   katika   kuleta   mabadiliko   ya   kiuchumi,   kijamii   na   kisiasa.   Vilevile,   mtaala   huu   umejikita   katika   Falsafa   ya   Elimu   ya   Kujitegemea   iliyoasisiwa   mwaka   1967   na   Baba   wa   Taifa   Mwalimu   J.   K.   Nyerere   inayosisitiza   utoaji   wa   elimu   inayomwezesha   Mtanzania   kujitegemea   na   kumudu   maisha   yake   ya   kila   siku.   Kwa   kuzingatia   matamko   hayo,   sera,   falsafa   pamoja   na   maoni   ya   wadau,   mtaala   huu   umeandaliwa   kwa   lengo   la   kumwandaa   mwalimu   mwenye   maarifa,   stadi   na   mtazamo   chanya   katika   kuchangia   maendeleo   ya   taifa   kwa   kuzingatia   mabadiliko   ya   sayansi   na   teknolojia   na   mahitaji   ya   karne   ya   21.   Mtaala   huu   pia,   umelenga   kuwaandaa   walimu   wenye   ujuzi   utakaowawezesha   kujitegemea   na   kutumia   vyema   fursa   zinazopatikana   nchini   zitakazowawezesha   kumudu   maisha   yao   ya   kila   siku,   kujiajiri   au   kuajiriwa.   Aidha,   mtaala   huu   unakidhi   mahitaji   ya   ujenzi   wa   umahiri   unaojumuisha   uwezo   wa   kuwasiliana,   kushirikiana,   kufikiri   kiyakinifu   na   kutumia   stadi   za   ufundi,   maisha   na   TEHAMA   kuvumbua   na   kubuni   mbinu   na   nyenzo   anuai   za   kutatua   changamoto   za   kiuchumi   na   kijamii.   Muundo   wa   Elimu   ya   Ualimu,   Elimu   ya   Awali   Kama   inavyoelekezwa   na   Sera   ya   Elimu   na   Mafunzo   2014   Toleo   la   Mwaka   2023,   Mafunzo   ya   Stashahada   ya   Ualimu,   Elimu   ya   Awali   yatakuwa   ni   ya   miaka   miwili   (2)   na   yatakayohusisha   wahitimu   waliomaliza   Kidato   cha   Sita   ambao   watajiunga   na   mafunzo   ya   ualimu   Elimu   ya   Awali.   Aidha,   walimu   waliohitimu   Mafunzo   ya   Ualimu   Ngazi   ya   Astashahada   ya   Ualimu   Elimu   ya   Awali,   Msingi   na   Maalumu   wataruhusiwa   kujiunga   na   mafunzo   hayo   kwa   muda   wa   miaka   miwili   (2).   Walimu   tarajali   watasoma   masomo   ya   utaalamu,   masomo   ya   jumla   na   masomo   ya   mbinu   za   ufundishaji   katika   Elimu   ya   Awali.   Masomo   ya   utaalamu   yatahusisha   Falsafa   na   Maadili   ya   Ualimu,   Saikolojia   na   Sosholojia   ya   Elimu,   Mitaala   na   Ufundishaji,   Upimaji   na   tathimini   na   Ualimu   kwa   Vitendo.   Aidha,   masomo   ya   jumla   ni   Elimu   Jumuishi   na   Mawasiliano   ya   Kitaalamu   kwa   Mwalimu.   Mafunzo   haya   yanalenga   kuwaandaa   walimu   tarajali   watakaofundisha   watoto   wa   Elimu   ya   Awali.   Sifa   za   wahitimu   kujiunga   na   mafunzo   na   utaratibu   mwingine   wa   utoaji   na   uendeshaji   wa   mafunzo   haya   utatolewa   na   wizara   yenye   dhamana   kwa   kushirikiana   na   taasisi   inayohusika.   Sehemu   ya   Pili   Dira,   Malengo   na   Umahiri   wa   Jumla   Mtaala   huu   umezingatia   dira   ya   elimu,   malengo   makuu   ya   elimu   nchini   Tanzania,   malengo   ya   elimu   ya   ualimu   na   umahiri   unaotarajiwa   kujengwa   kwa   mwalimu   tarajali.   Dira   Kuwa   na   Mtanzania   aliyeelimika   na   mwenye   maarifa,   stadi   na   mitazamo   chanya,   anayethamini   usawa,   haki   na   elimu   bila   ukomo   katika   kuleta   maendeleo   endelevu   ya   kitaifa   na   kimataifa.   Malengo   Makuu   ya   Elimu   Tanzania   Malengo   makuu   ya   elimu   Tanzania   ni   kumwezesha   kila   Mtanzania:   (a)   Kukuza   na   kuboresha   haiba   yake   ili   aweze   kujithamini   na   kujiamini;   (b)   Kuheshimu   utamaduni,   mila   na   desturi   za   Tanzania,   tofauti   za   kitamaduni,   utu,   haki   za   binadamu,   mitazamo   na   matendo   jumuishi;   (c)   Kukuza   maarifa   na   kutumia   sayansi   na   teknolojia,   ubunifu,   fikra   tunduizi,   uvumbuzi,   ushirikiano,   mawasiliano   na   mtazamo   chanya   katika   maendeleo   yake   binafsi,   na   maendeleo   endelevu   ya   taifa   na   dunia   kwa   ujumla;   (d)   Kuelewa   na   kulinda   tunu   za   taifa   ikiwa   ni   pamoja   na   utu,   uzalendo,   uadilifu,   umoja,   uwazi,   uaminifu,   uwajibikaji   na   lugha   ya   Taifa;   (e)   Kujenga   stadi   za   maisha   na   stadi   za   kazi   ili   kuongeza   ufanisi   katika   maisha   ya   kila   siku;   (f)   Kukuza   tabia   ya   kupenda   na   kuheshimu   kazi   ili   kuongeza   tija   na   ufanisi   katika   uzalishaji   na   utoaji   wa   huduma;   (g)   Kutambua   na   kuzingatia   masuala   mtambuka   ambayo   ni   pamoja   na   afya   na   ustawi   wa   watu   (jamii),   usawa   wa   kijinsia,   usimamizi   na   utunzaji   endelevu   wa   mazingira;   na   (h)   Kukuza   ushirikiano   wa   kitaifa   na   kimataifa,   amani   na   haki   kwa   kuzingatia   Katiba   ya   nchi   na   mikataba   ya   kimataifa.   Malengo   ya   Elimu   ya   Ualimu   Lengo   Kuu   la   Elimu   ya   Ualimu   Kumwandaa   mwalimu   mwenye   weledi   na   umahiri   wa   kuwezesha   ufundishaji   na   ujifunzaji   unaoendana   na   mabadiliko   ya   kisayansi,   kiteknolojia,   na   kijamii   ili   kumjenga   Mtanzania   mwenye   maarifa,   stadi   na   mitazamo   chanya,   anayethamini   usawa,   haki   na   elimu   bila   ukomo.   Malengo   Mahususi   ya   Elimu   ya   Ualimu   Elimu   ya   Awali   Malengo   mahususi   ya   Elimu   ya   Ualimu   ni   kumwezesha   mwalimu   tarajali:   (a)   Kukuza   uelewa   wa   kinadharia   wa   elimu   ya   ualimu,   maadili   ya   kazi   ya   ualimu,   maadili   ya   maisha,   na   misingi   ya   ualimu;   (b)   Kujenga   umahiri   katika   mbinu   za   kufundishia   na   kujifunzia;   (c)   Kujenga   umahiri   katika   mbinu   za   upimaji   na   tathmini   kwa   kuzingatia   dhana   ya   ujenzi   wa   umahiri;   (d)   Kukuza   ubunifu   na   uvumbuzi   katika   ufundishaji   na   ujifunzaji   kwa   kuzingatia   mahitaji   ya   mtoto;   (e)   Kutumia   TEHAMA   na   teknolojia   saidizi   katika   ufundishaji   na   ujifunzaji;   (f)   Kukuza   utambuzi   wa   stadi   za   awali   za   watoto   wenye   mahitaji   ya   ujifunzaji   na   kutoa   afua   stahiki;   (g)   Kuimarisha   matumizi   ya   lugha   katika   ufundishaji   na   ujifunzaji;   na   (h)   Kujenga   stadi   zinazolenga   kuboresha   ufundishaji,   ujifunzaji   na   upimaji   (yaani,   classroom-   action   based   research).   Umahiri   wa   Jumla   wa   Stashahada   ya   Ualimu   Elimu   ya   Awali   Mtaala   wa   Mafunzo   ya   Stashahada   ya   Elimu   ya   Ualimu   Elimu   ya   Awali   unalenga   kumwezesha   mwalimu   tarajali:   (a)   Kutumia   nadharia   na   misingi   ya   ualimu   katika   ufundishaji   na   ujifunzaji;   (b)   Kumudu   mbinu   za   kufundishia   na   kujifunzia;   (c)   Kumudu   mbinu   za   upimaji   na   tathmini   kwa   kuzingatia   ujenzi   wa   umahiri;   (d)   Kumudu   mbinu   za   ubunifu   na   uvumbuzi   katika   ufundishaji   na   ujifunzaji   kwa   kuzingatia   mahitaji   ya   watoto;   (e)   Kutumia,   TEHAMA   na   teknolojia   saidizi   katika   ufundishaji   na   ujifunzaji;   (f)   Kutambua   watoto   mwenye   mahitaji   ya   ujifunzaji   na   kutoa   afua   stahiki;   (g)   Kutumia   lugha   husika   kwa   ufasaha   katika   ufundishaji   na   ujifunzaji;   (h)   Kutumia   stadi   za   uongozi   katika   taaluma   (instructional   leadership);   na   (i)   Kumudu   stadi   zinazolenga   kuboresha   ufundishaji,   ujifunzaji   na   upimaji   (yaani,   classroom-   action   based   research)   Sehemu   ya   Tatu   Maudhui   ya   Mtaala   Sehemu   hii,   inafafanua   maeneo   ya   ujifunzaji,   masomo,   umahiri   mkuu   na   umahiri   mahususi   kwa   mafunzo   ya   stashahada   ya   ualimu,   elimu   ya   awali   ambayo   yamebainishwa   katika   Jedwali   Na.   .   Jedwali   Na.   3.   1:   Maeneo   ya   Ujifunzaji,   Masomo,   Umahiri   Mkuu   na   Umahiri   Mahususi-   Stashahada   ya   Ualimu   Elimu   ya   Awali   Maeneo   ya   Ujifunzaji   Masomo   Umahiri   Mkuu   Umahiri   Mahususi   Misingi   ya   Kinadharia   1.   Falsafa   na   Maadili   ya   Ualimu   Kumudu   falsafa   na   maadili   ya   ualimu   Kuchambua   falsafa   na   misingi   ya   elimu   Kuthamini   maendeleo   ya   Elimu   ya   Awali   duniani   Kutambua   maadili,   wajibu   na   haki   ya   mwalimu   2.   Saikolojia   na   Sosholojia   ya   Elimu   Kumudu   saikolojia   ya   mtoto   katika   ufundishaji   na   ujifunzaji   Kumudu   misingi   ya   saikolojia   ya   mtoto   katika   ufundishaji   na   ujifunzaji   Kuchambua   hatua   za   makuzi   na   maendeleo   ya   mtoto   katika   ujifunzaji   Kumudu   nadharia   na   kanuni   za   malezi,   ufundishaji   na   ujifunzaji   wa   mtoto   Kumudu   stadi   za   ushauri   na   unasihi   katika   malezi,   ufundishaji   na   ujifunzaji   kwa   mtoto   Maeneo   ya   Ujifunzaji   Masomo   Umahiri   Mkuu   Umahiri   Mahususi   Kumudu   sosholojia   ya   elimu   katika   ufundishaji   na   ujifunzaji   Kumudu   misingi   ya   sosholojia   ya   elimu   Kuchambua   masuala   ya   kijamii   yanayoathiri   malezi   na   ujifunzaji   wa   mtoto   3.   Mitaala   na   Ufundishaji   Kumudu   Mtaala   wa   Elimu   ya   Awali   Kuchambua   mtaala   wa   Elimu   ya   Awali   na   vifaa   vyake   Kuchambua   masuala   mtambuka   katika   mtaala   Kutafsiri   mtaala   katika   programu   ya   ufundishaji   na   ujifunzaji   4.   Upimaji   na   Tathmini   Kumudu   misingi   ya   upimaji   na   tathmini   katika   Elimu   ya   Awali   Kuchambua   mbinu   za   upimaji   na   tathmini   katika   Elimu   ya   Awali   kwa   kuzingatia   ujenzi   wa   umahiri   Kumudu   mbinu   za   kuandaa   zana   za   upimaji   wa   maendeleo   ya   ukuaji   na   ujifunzaji   wa   mtoto   kwa   kuzingatia   ujenzi   wa   umahiri   Kutumia   matokeo   ya   upimaji   kutathmini   maendeleo   ya   mtoto   Kumudu   mbinu   za   kutoa   afua   stahiki   za   kuboresha   malezi,   ufundishaji   na   ujifunzaji   Maeneo   ya   Ujifunzaji   Masomo   Umahiri   Mkuu   Umahiri   Mahususi   Mbinu   za   Ufundishaji   na   Ujifunzaji   wa   Darasa   la   Awali,   la   Kwanza   na   la   Pili   5.   Mbinu   za   Ufundishaji   na   Ujifunzaji   katika   Darasa   la   Awali,   la   Kwanza   na   la   Pili   Kumudu   mbinu   za   ufundishaji   na   ujifunzaji   katika   Darasa   la   Awali,   la   Kwanza   na   la   Pili   Kumudu   matumizi   ya   mbinu   za   ufundishaji   na   ujifunzaji   wa   stadi   za   awali   za   Kuhesabu   Kumudu   matumizi   ya   mbinu   za   ufundishaji   na   ujifunzaji   wa   stadi   za   awali   za   Kusoma   na   Kuandika   Kumudu   ufaraguzi   na   matumizi   ya   teknolojia   na   vifaa   vingine   saidizi   katika   ufundishaji   na   ujifunzaji   wa   stadi   za   awali   Kumudu   matumizi   ya   mbinu   za   ufundishaji   na   ujifunzaji   wa   stadi   za   kutunza   afya   na   mazingira   Kumudu   matumizi   ya   mbinu   za   ufundishaji   na   ujifunzaji   wa   stadi   za   awali   za   Utamaduni,   Sanaa   na   Michezo   Kumudu   mbinu   za   ufundishaji   na   ujifunzaji   wa   stadi   za   awali   nje   ya   darasa   Maeneo   ya   Ujifunzaji   Masomo   Umahiri   Mkuu   Umahiri   Mahususi   Ualimu   kwa   vitendo   6.   Ualimu   kwa   vitendo   Kumudu   mbinu   za   ufundishaji   na   ujifunzaji   wa   masomo   ya   Darasa   la   Awali,   la   Kwanza   na   la   Pili   Kuchambua   mbinu   za   ufundishaji   na   ujifunzaji   wa   masomo   ya   Darasa   la   Awali,   la   Kwanza   na   la   Pili   Kuandaa   mazingira   ya   ufundishaji   na   ujifunzaji   katika   Darasa   la   Awali,   la   Kwanza   na   la   Pili   Kuandaa   mazingira   ya   ufundishaji   na   ujifunzaji   Kuandaa   zana   za   ufundishaji   na   ujifunzaji   Kuandaa   darasa   salama,   changamshi   na   jumuishi   Kuwezesha   ujifunzaji   katika   Darasa   la   Awali,   la   Kwanza   na   la   Pili   kwa   kuzingatia   ujenzi   wa   umahiri   Kusimamia   darasa   katika   ufundishaji   na   ujifunzaji   Kutumia   michezo   na   sanaa   kama   nyenzo   za   ufundishaji   na   ujifunzaji   Kutumia   mbinu,   teknolojia   na   vifaa   vingine   saidizi   katika   ufundishaji   na   ujifunzaji   kwa   kuzingatia   ujenzi   wa   umahiri   Kuchopeka   masuala   mtambuka   katika   malezi,   ufundishaji   na   ujifunzaji   Kuchopeka   matumizi   ya   TEHAMA   katika   ufundishaji   na   ujifunzaji   wa   Darasa   la   Awali,   la   Kwanza   na   la   Pili   Kutumia   mbinu   za   ufundishaji   na   ujifunzaji   wa   darasa   kubwa   katika   mazingira   jumuishi   Kupima,   kutathmini   na   kutoa   mrejesho   wa   maendeleo   ya   ukuaji   na   ujifunzaji   wa   mtoto   kwa   kuzingatia   ujenzi   wa   umahiri   Kutoa   ushauri   na   unasihi   katika   malezi,   ufundishaji   na   ujifunzaji   wa   mtoto   Maeneo   ya   Ujifunzaji   Masomo   Umahiri   Mkuu   Umahiri   Mahususi   Masomo   ya   jumla   7.   Elimu   Jumui-   shi   Kumudu   misingi   ya   elimu   jumuishi   Kuchambua   dhana   ya   elimu   jumuishi   Kumudu   mbinu   za   kumtambua   mtoto   mwenye   mahitaji   maalumu   katika   ujifunzaji   Kumudu   mbinu   za   kutoa   afua   stahiki   kwa   mtoto   mwenye   mahitaji   maalumu   katika   ujifunzaji   Kumudu   misingi   ya   kuwezesha   ujifunzaji   wa   kila   mtoto   katika   mazingira   jumuishi   Kumudu   matumizi   ya   mbinu   na   zana   zinazozingatia   mahitaji   ya   ujifunzaji   ya   kila   mtoto   Lugha   na   mawasilia-   no   8.   Mawasiliano   ya   Kitaalamu   kwa   walimu   Kumudu   kuwasiliana   kitaalamu   Kuwasilisha   taarifa   za   kitaaluma   darasani   kwa   kutumia   lugha   stahiki   Kuwasilisha   taarifa   za   kitaalamu   nje   ya   darasa   kwa   kutumia   lugha   stahiki   Kutumia   lugha   stahiki   kutengeneza   mazingira   wezeshi   ya   ujifunzaji   Kujenga   tabia   ya   kusikiliza   kwa   umakini   na   kwa   kujali   Kuwasiliana   kwa   ufanisi   kwa   kutumia   Lugha   ya   Alama   ya   Tanzania   (LAT)   Sehemu   ya   Nne   Ufundishaji   na   Ujifunzaji   Mtaala   huu   unasisitiza   matumizi   ya   mbinu   za   ufundishaji   na   ujifunzaji   zinazomfanya   mwalimu   tarajali   kuwa   kitovu   cha   ujifunzaji   na   mkufunzi   kuwa   mwezeshaji.   Aidha,   Mkufunzi   atatumia   mbinu   zinazomshirikisha   mwalimu   tarajali   katika   tendo   zima   la   ufundishaji   na   ujifunzaji   kwa   kuzingatia   mahitaji   anuai   na   uwezo   wake.   Mbinu   hizo   ni   nyimbo,   hadithi,   changanyakete,   kisamafunzo,   michezo,   igizodhima,   oneshombinu,   ziara   za   kimasomo   na   majadiliano   katika   vikundi.   Njia   nyingine   ni   kazi   za   vitendo,   kazimradi,   utafiti,   majaribio   ya   kisayansi   na   nyingine   kama   hizo   kulingana   na   muktadha   ili   kufanikisha   ujifunzaji.   Masuala   mtambuka   yatafundishwa   kwa   kuyachopeka   wakati   wa   vitendo   vya   ufundishaji   na   ujifunzaji   katika   masomo   bebezi   kwa   kuzingatia   uhusiano   kati   ya   suala   mtambuka   na   umahiri   unaotarajiwa   kujengwa.   Masuala   mtambuka   hayo   ni   pamoja   na   elimu   jumuishi,   elimu   ya   jinsia,   elimu   ya   amani,   maadili,   haki   na   wajibu   wa   mtoto.   Pia,   masuala   mtambuka   mengine   ni   haki   za   binadamu,   ulinzi   na   usalama,   usalama   barabarani,   elimu   ya   fedha,   elimu   ya   rushwa,   ushirika   na   masuala   ya   muungano.   Mafunzo   ya   Ualimu   kwa   Vitendo   Chuoni   na   Shule   Jirani   Mwalimu   tarajali   anapaswa   kushiriki   katika   mazoezi   ya   kufundisha   kwa   kushirikiana   na   wenzake.   Mazoezi   hayo   yanalenga   kumwezesha   mwalimu   tarajali   kutafsiri   nadharia   anazojifunza   darasani   kwa   vitendo   kama   vile   haiba,   maandalizi   ya   somo,   kutumia   mbinu   za   kufundishia,   kuandaa   na   kutumia   vifaa   vya   kufundishia   na   kujifunzia   na   kutathmini   watoto.   Vitendo   vyote   hivyo   vitafanyika   chini   ya   uangalizi   wa   karibu   wa   mkufunzi   wake   kwa   lengo   la   kumpatia   mrejesho   utakaomwezesha   kuboresha   umahiri   wake   darasani.   Aidha,   mwalimu   tarajali   anapaswa   kushiriki   katika:   (a)   Mazoezi   ya   ufundishaji   kupitia   onesho   au   igizo   ndani   ya   darasa   lao   katika   ngazi   ya   chuo;   na   (b)   Ufundishaji   wa   kipindi   kimoja   katika   shule   iliyopo   jirani   na   mazingira   ya   chuo   chini   ya   uangalizi   wa   mwalimu   husika   wa   somo   na   mkufunzi.   Mwalimu   tarajali   atashiriki   katika   uandaaji   wa   somo   na   zana   kulingana   na   mazingira   yao.   Mazoezi   ya   ufundishaji   kwa   vitendo   yatakuwa   endelevu   kwa   muda   wote   wa   mafunzo.   Rasilimali   za   Utekelezaji   wa   Mtaala   Mahitaji   ya   utekelezaji   wa   mtaala   huu   yanahusisha   rasilimali   watu,   vitu,   fedha   na   miundombinu.   Viwango   na   sifa   stahiki   za   rasilimali   hizi   zitatolewa   na   wizara   yenye   dhamana   kupitia   miongozo   mbalimbali.   Aidha,   baadhi   ya   rasilimali   za   utekelezaji   wa   mtaala   huu   zimefafanuliwa   kama   ifuatavyo:   Rasilimali   watu   Rasilimali   watu   inajumuisha   mwalimu   tarajali,   wakufunzi   na   watumishi   mwega:   (a)   Mwalimu   tarajali   Mwalimu   tarajali   ndiye   mlengwa   mkuu   katika   mtaala   huu.   Mwalimu   tarajali   anatakiwa   kuwa   na   ufaulu   wa   kiwango   cha   daraja   la   I   hadi   la   III   katika   mtihani   wa   taifa   wa   Kidato   cha   Sita   ili   aweze   kujiunga   na   Mafunzo   ya   Stashahada   ya   Ualimu,   Elimu   ya   Awali.   Pia,   mafunzo   yatawahusisha   walimu   wenye   Astashahada   ya   Ualimu   ya   Awali,   Msingi   na   Maalumu.   (b)   Mkufunzi   Ili   kutekeleza   mtaala   huu   kwa   ufanisi,   wakufunzi   wa   vyuo   vya   ualimu   wanapaswa   kuwa   angalau   na   Shahada   ya   Umahiri   katika   masomo   ya   ualimu   na   uzoefu   wa   kufundisha   usiopungua   miaka   miwili   katika   ngazi   inayohusika.   Hii   ina   maana   kwamba,   kwa   mfano,   mkufunzi   anayetekeleza   mafunzo   ya   ualimu   wa   Elimu   ya   Awali   anapaswa   kuwa   na   uzoefu   wa   kufundisha   katika   shule   ya   msingi   katika   darasa   la   awali   kwa   muda   wa   miaka   miwili   au   zaidi.   Sifa   hizi   zitamwezesha   kuwa   mkufunzi   bora   kwani   atakuwa   anafahamu   mazingira   halisi   ambayo   mwalimu   tarajali   atakwenda   kufanya   kazi.   (c)   Watumishi   mwega   Watumishi   mwega   ni   watumishi   waendeshaji   wasiokuwa   wakufunzi.   Watumishi   hawa   ni   kiungo   muhimu   katika   kufanikisha   utekelezaji   wa   mtaala   huu.   Kundi   hili   linajumuisha   wataalamu   kama   vile   wakutubi,   wataalamu   wa   maabara,   waganga   na   wauguzi,   makatibu   muhtasi,   wasaidizi   wa   ofisi   na   wengine.   Wafanyakazi   hawa   watapaswa   kuwa   wamepata   mafunzo   katika   chuo   kinachotambulika   na   serikali   na   wamefuzu   katika   fani   husika.   Rasilimali   vitu   na   fedha   Utekelezaji   fanisi   wa   mtaala   huu   unahitaji   rasilimali   vitu   kama   vile   ardhi,   samani,   miundo   mbinu   na   vifaa   vya   kufundishia   na   kujifunzia.   Rasilimali   hizo   zinapaswa   kuwa   za   kutosha   na   zinazokidhi   viwango   vya   ubora   vilivyobainishwa   katika   miongozo   mbalimbali   ya   WyEST.   Aidha,   rasilimali   hizo   zinapaswa   kuzingatia   mahitaji   ya   wanachuo   wote   wakiwamo   wenye   mahitaji   maalumu.   Vilevile,   upatikanaji   wa   rasilimali   fedha   ni   muhimu   katika   uratibu   na   utekelezaji   wa   mtaala   huu.   Rasilimali   hii   itapatikana   kupitia   uchangiaji   wa   fedha   na   mali   kutoka   kwa   wadau   mbalimbali.   Rasilimali   muda   Mafunzo   ya   Stashahada   ya   Ualimu,   Elimu   ya   Awali   yatakuwa   ya   muda   wa   miaka   miwili   (2)   yenye   jumla   ya   mihula   minne   (4).   Siku   za   mafunzo   kwa   mwaka   ni   194   ambazo   ni   sawa   na   wiki   39.   Muda   wa   kusoma   utakuwa   ni   saa   6   kwa   siku   na   muda   wa   kipindi   utakuwa   saa   moja.   Hivyo,   kutakuwa   na   vipindi   6   kwa   siku   na   vipindi   30   kwa   wiki.   Mwaka   wa   kuanza   masomo   utapangwa   na   Wizara   ya   Elimu,   Sayansi   na   Teknolojia.   Jedwali   Na   linaonesha   muda   wa   mafunzo   kwa   mwalimu   tarajali   na   idadi   ya   vipindi   kwa   wiki   na   kwa   muhula   katika   masomo   yote   yatakayofundishwa.   Jedwali   Na.   :   Mchanganuo   wa   Muda   wa   Mafunzo-   Masomo   ya   Utaalamu,   Masomo   ya   Jumla   na   ya   Kufundishia   Na.   Masomo   Idadi   ya   Saa   Kwa   Shughuli   Zote   Shughuli   Mwaka   wa   Kwanza   Shughuli   Mwaka   wa   Pili   Vipindi   kwa   wiki   Muhula   I   Muhula   II   Muhula   I   Muhula   II   1   Elimu   Jumuishi   70   35   35   0   0   2   2   Mawasiliano   ya   Kitaalamu   kwa   Mwalimu   140   50   50   20   20   2   3   Falsafa   na   Maadili   ya   Ualimu   70   35   35   0   0   2   4   Saikolojia   na   Sosholojia   ya   Elimu   140   50   50   20   20   2   5   Mitaala   na   Ufundishaji   70   35   35   0   0   2   Na   Masomo   Idadi   ya   Saa   Kwa   Shughuli   Zote   Shughuli   Mwaka   wa   Kwanza   Shughuli   Mwaka   wa   Pili   Vipindi   kwa   wiki   Muhula   I   Muhula   II   Muhula   I   Muhula   II   6   Upimaji   na   Tathmini   140   50   50   20   20   2   7   Elimu   ya   Dini   70   25   25   10   10   1   8   Mbinu   za   Kujifunzia   na   Kufundishia   Darasa   la   Awali,   Darasa   la   Kwanza   na   la   Pili   490   123   122   123   122   7   9   Ualimu   kwa   Vitendo   700   200   200   150   150   10   Jumla   ya   Vipindi   1890   603   602   343   292   30   Lugha   ya   Kufundishia   na   Kujifunzia   Sera   ya   Elimu   na   Mafunzo   2014   Toleo   la   Mwaka   2023   inatamka   kuwa   lugha   za   Kiswahili   na   Kiingereza   zitatumika   kufundishia   na   kujifunzia   katika   ngazi   ya   Stashahada   ya   Elimu   ya   Ualimu.   Hivyo,   Kiswahili   kitatumika   kama   lugha   ya   kufundishia   kwa   walimu   tarajali   wanaoandaliwa   kufundisha   katika   shule   zinazotumia   Kiswahili   na   Kiingereza   kitatumika   kama   lugha   ya   kufundishia   kwa   walimu   tarajali   wanaoandaliwa   kufundishia   shule   zinazotumia   Kiingereza   kama   lugha   ya   kufundishia.   Ushiriki   wa   Wadau   katika   Utekelezaji   wa   Mtaala   wa   Stashahada,   Ualimu   Elimu   ya   Awali   Ushirikishwaji   wa   wazazi/walezi   na   wadau   wengine   wa   elimu   ni   muhimu   katika   kufanikisha   ufundishaji   na   ujifunzaji   wa   mwalimu   tarajali.   Wadau   hawa   ni   muhimu   kwani   wamekuwa   na   mchango   mkubwa   katika   kufanikisha   utekelezaji   wa   mitaala   nchini.   Vyuo   vya   ualimu   havina   budi   kushirikiana   vyema   na   wadau   hawa   ili   kufikia   malengo   yaliyokusudiwa   katika   utoaji   wa   Elimu   ya   ualimu.   Usimamizi,   Ufuatiliaji   na   Tathimini   ya   Utekelezaji   wa   Mtaala   wa   Stashahada   ya   Ualimu   Elimu   ya   Awali   Usimamizi   wa   utekelezaji   wa   mtaala   wa   Mafunzo   ya   Stashahada   ya   Elimu   ya   Ualimu   ni   hatua   muhimu   ya   kuhakikisha   kuwa   malengo   yake   yametekelezwa   kwa   ufanisi   kama   ilivyokusudiwa.   Mtaala   huu   utasimamiwa   na   Wizara   ya   Elimu,   Sayansi   na   Teknolojia   kupitia   ofisi   ya   Kamishna   wa   Elimu,   Kitengo   cha   Elimu   ya   Ualimu   ambacho   kina   jukumu   la   kuratibu   programu   za   mafunzo   ya   ualimu.   Usimamizi   wa   mtaala   ngazi   ya   chuo   utafanywa   na   mkuu   wa   chuo   kwa   kushirikiana   na   bodi   ya   chuo,   Maofisa   Elimu   Mkoa,   Wilaya   na   Wathibiti   Ubora   wa   Elimu   Kanda   na   Wilaya.   Aidha,   ufuatiliaji   wa   Mafunzo   ya   Stashahada   ya   Elimu   ya   Ualimu   unalenga   kuona   au   kupata   mrejesho   wa   namna   mchakato   wa   ufundishaji   na   ujifunzaji   unavyofanyika   ukihusisha   mafanikio,   changamoto   na   namna   ya   kuzitatua   ili   kupata   matarajio   yaliyokusudiwa.   Hivyo,   ufuatiliaji   na   tathmini   ya   utekelezaji   wa   mtaala   huu   utafanywa   na   wizara   inayohusika   yenye   dhamana   kwa   kushirikiana   na   taasisi   zinazosimamia   na   kuratibu   mafunzo   ya   ualimu.   Sehemu   ya   Tano   Upimaji   wa   Maendeleo   ya   Ujifunzaji   Mtaala   huu   utatumia   mfumo   wa   upimaji   unaozingatia   vigezo   vinavyotambulika   vya   upimaji   wa   mchakato   wa   ufundishaji   na   ujifunzaji   wa   maendeleo   ya   kila   siku   ya   mwalimu   tarajari   na   mitihani   ya   mwisho   ya   kukamilisha   ngazi   inayohusika.   Upimaji   wa   ndani   utaratibiwa   chuoni   wakati   wa   ufundishaji   na   ujifunzaji   na   upimaji   wa   nje   utaratibiwa   na   mamlaka   inayohusika.   Mbinu   mbalimbali   za   upimaji   zitatumika   kupima   nadharia   na   vitendo   katika   tendo   zima   la   ufundishaji   na   ujifunzaji.   Mbinu   hizo   ni   pamoja   na   bunguabongo,   majaribio,   maswali   ya   ana   kwa   ana,   uchunguzi,   mazoezi,   kazi   kwa   vitendo   na   kazi   mradi.   Mbinu   nyingine   ni   majaribio   kwa   vitendo,   uwasilishaji,   mitihani   ya   muhula   na   mitihani   ya   mwisho   kulingana   na   sababu   ya   upimaji,   mahitaji   ya   somo,   mahitaji   anwai   ya   mwanafunzi   na   umahiri   unaokusudiwa   kujengwa.   Aidha   mtaala   unasisitiza   kutumia   zana   za   upimaji   kama   vile   orodhahakiki,   dodoso,   mkoba   wa   kazi   na   fomu   za   maendeleo   ya   ujifunzaji   wa   mwalimu   tarajari.   Mkufunzi   anapaswa   kubuni   shughuli   nyingi   zaidi   za   upimaji   ili   kuchochea   ujifunzaji.   Kwa   upande   wa   upimaji   endelevu,   mchanganuo   wa   alama   katika   masomo   ya   Ualimu   kwa   Vitendo   na   Mbinu   za   Ufundishaji   na   Ujifunzaji   wa   masomo   ya   ngazi   inayohusika   itakuwa   asilimia   sabini   (70%)   ambapo   Mtihani   wa   Muhula   wa   Pili   kwa   Mwaka   wa   Kwanza   ni   asilimia   kumi   (10%),   kazimradi   ya   ufaraguzi   ni   asilimia   kumi   na   tano   (15%),   ufundishaji   igizi   (kiduchu)   asiliamia   ishirini   (20%)   na   ufundishaji   wa   shule   jirani   itakuwa   asilimia   ishirini   na   tano   (25%).   Rejea   Jedwali   Na   linaloonesha   mchanganuo   wa   alama   za   upimaji   endelevu   kwa   masomo   ya   Mbinu   za   Ufundishaji   na   Ujifunzaji   na   Ualimu   kwa   Vitendo.   Aidha,   kwa   upande   wa   masomo   ya   utaalamu   na   ya   jumla,   mchanganuo   wa   alama   za   upimaji   endelevu   utakuwa   kama   ifuatavyo;   Mtihani   wa   Muhula   wa   Kwanza   kwa   Mwaka   wa   Kwanza   ni   asilimia   sita   (6%),   Mtihani   wa   Muhula   wa   Pili   kwa   Mwaka   wa   Kwanza   ni   asilimia   sita   (6%),   Mtihani   wa   Muhula   wa   Kwanza   kwa   Mwaka   wa   Pili   ni   asilimia   sita   (6%),   Mkoba   wa   kazi   itakuwa   asilimia   tano   (5%)   na   Kazimradi   itakuwa   asilimia   saba   (7%).   Rejea   Jedwali   Na   linaloonesha   mchanganuo   wa   alama   za   upimaji   endelevu   kwa   masomo   ya   utaalamu   na   ya   jumla.   .Jedwali   Na.   :   Alama   za   upimaji   endelevu   kwa   masomo   ya   Mbinu   za   Ufundishaji   na   Ujifunzaji   na   Ualimu   kwa   Vitendo.   Na.   Shughuli   ya   Upimaji   %   1   Mtihani   wa   Muhala   wa   Pili   Mwaka   wa   Kwanza   10   2   Kazi   Mradi   Ufaraguzi   15   3   Ufundishaji   Igizi/Kiduchu   20   4   Ufundishaji   Shule   Jirani   25   Jumla   70   Jedwali   Na.   :   Alama   za   upimaji   endelevu   kwa   masomo   ya   utaalamu   na   ya   jumla.   Na.   Shughuli   ya   Upimaji   %   1   Mtihani   wa   Muhula   wa   I   kwa   Mwaka   wa   I   2   Mtihani   wa   Muhula   wa   II   kwa   Mwaka   wa   I   3   Mtihani   wa   Muhula   wa   I   kwa   Mwaka   wa   II   4   Kazi   Mradi   5   Mkoba   wa   Kazi   Jumla   30   TANBIHI:   Kwa   masomo   yatakayoishia   Mwaka   wa   Kwanza   kama   vile   Elimu   Jumuishi,   Falsafa   na   Maadili   na   Mitaala   na   Ufundishaji,   Upimaji   endelevu   utaendelea   kufanyika   hadi   Mwaka   wa   Pili   ili   kuwaandaa   walimu   tarajali   kwa   ajili   ya   mtihani   wa   kuhitimu   mafunzo.   Bibliografia   Ministry   of   Education,   Science   and   Technology.   (2019).   National   curriculum   framework   for   basic   and   teacher   education.   Tanzania   Institute   of   Education.   National   Bureau   of   Statistics.   (2008).   National   panel   survey   2008-2009   -   Disability   Rates.   National   Bureau   of   Statistics.   National   Bureau   of   Statistics.   (2008).   Tanzania   disability   survey   report   2008.   National   Bureau   of   Statistics.   National   Bureau   of   Statistics.   (2019).   Voluntary   National   Review   (VNR)   2019-   Empowering   people   and   ensuring   inclusiveness   and   equality.   National   Bureau   of   Statistics.   Taasisi   ya   Elimu   Tanzania.   (2019).   Mtaala   wa   mafunzo   ya   astashahada   ya   ualimu.   Taasisi   ya   Elimu   Tanzania.   Taasisi   ya   Elimu   Tanzania.   (2019).   Taarifa   ya   kikaokazi   cha   kujadili   uboreshaji   wa   mafunzo   ya   ualimu   ngazi   ya   astashahada.   Taasisi   ya   Elimu   Tanzania.   Taasisi   ya   Elimu   Tanzania.   (2018).   Ripoti   ya   utafiti   wa   maoni   ya   kuboresha   mtaala   wa   mafunzo   ya   ualimu   tarajali   ngazi   ya   astashahada.   Taasisi   ya   Elimu   Tanzania.   Taasisi   ya   Elimu   Tanzania.   (2018).   Utoaji   wa   elimu   ya   awali.   Taasisi   ya   Elimu   Tanzania.   United   Republic   of   Tanzania,   (2019).   National   strategy   on   inclusive   education   2018-2021.   Ministry   of   Education,   Science   and   Technology.   United   Republic   of   Tanzania.   (2019):   Basic   Education   Statistics:   Tanzania   Wizara   ya   Elimu,   Sayansi   na   Teknolojia.   (2014).   Sera   ya   elimu   na   mafunzo.   Wizara   ya   Elimu,   Sayansi   na   Teknolojia.   Wizara   ya   Elimu,   Sayansi   na   Teknolojia.   (2022).   Ripoti   ya   maoni   ya   wadau   wa   elimu   kuhusu   uboreshaji   wa   Mitaala   ya   Elimu   ya   Awali,   Msingi,   Sekondari   na   Ualimu.   Taasisi   ya   Elimu   Tanzania.