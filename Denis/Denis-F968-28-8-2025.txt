 MAKOSA YA RUSHWA KATIKA CHAGUZI TANZANIA Kimetayarishwa kwa ushirikiano kati ya POLICY FORUM na TAASISI YA KUZUIA NA KUPAMBANA NA RUSHWA (TAKUKURU) Kitabu hiki sio tafsiri ya neno kwa neno ya vifungu vya sheria mbalimbali zilizonukuliwa. Kwahiyo tunaomba kitabu hiki kisomwe pamoja na sheria husika kwa ajili ya rejea. Mchoraji Katuni: Nathan Mpangala ISBN 978-9987-9157-6-7 © Policy Forum 2009 Toleo la kwanza 2009 Toleo la pili 2010 ii DIBAJI Policy Forum na Taasisi ya Kuzuia na Kupambana na Rushwa (TAKUKURU) tunakuletea tena chapisho hili la pili katika mtiririko wa machapisho yanayohusu elimu kwa umma juu ya kupambana na rushwa. Mtakumbuka kuwa chapisho letu la kwanza la pamoja lilihusu sheria mpya namba 11 ya mwaka 2007 ya kuzuia na kupambana na rushwa hapa Tanzania, Chapisho hili linaweka wazi sheria zetu zinavyosema kuhusu makosa ya rushwa katika chaguzi hapa nchini Tanzania na adhabu zinazotolewa kwa makosa husika, Kwa kuzingatia kuwa tutakuwa na uchaguzi wa serikali za mitaa mwaka huu 2009 na Uchaguzi Mkuu 2010 tunaamini chapisho hili litakuwa msaada mkubwa kwa wananchi wakati wa chaguzi zetu hizi mbili muhimu. Katika chapisho hili tumekusudia kuweka anwani na simu za ofisi zote za mikoa na Wilaya za TAKUKURU ili kuwarahisishia wananchi kuweza kuwasiliana na ofisi hizi pale tatizo lolote linapojitokeza. Ni matumaini yetu kuwa mchakato ulioanzishwa na serikali wa kutunga sheria zingine kama sheria ya uhuru wa habari (Freedom of Information Act), ya vyombo vya habari (Media Services Act) na ile ya kuwalinda watoa taarifa (Whistle Blowers Protection Act) utaongeza nguvu na kasi katika mapambano dhidi ya rushwa nchini Tanzania. Semkae Kilonzo Mratibu Policy Forum    UTANGULIZI Kumekuwa na wimbi la tuhuma za vitendo vya rushwa kwenye chaguzi mbalimbali hapa nchini na hasa baada ya kuanza kwa chaguzi za vyama vingi hapa nchini mwaka 1995. Hivyo basi ni muhimu kufahamu sheria mbalimbali ambazo zinaelezea maswala ya rushwa katika chaguzi. Sheria zinazohusika moja kwa moja na vitendo vya rushwa katika chaguzi ni zifuatazo:-  Sheria ya Kuzuia na Kupambana na Rushwa namba 11 ya 2007 (PCCA)  Sheria ya Uchaguzi wa Kitaifa namba 1 ya 1985 (National Elections Act)  Sheria ya Uchaguzi wa Serikali za Mitaa namba 4 ya 1979 (Local Government Elections Act).   . ISEMAVYO SHERIA YA UCHAGUZI WA KITAIFA NAMBA 1 YA 1995 KUHUSU MAKOSA YA RUSHWA KATIKA UCHAGUZI Sheria hii inahusika na kuongoza chaguzi za Rais, Wabunge na Madiwani. Sheria hii inatoa taratibu na mamlaka mbalimbali ikiwemo kuanzishwa kwa Tume ya Taifa ya Uchaguzi (NEC).  . USHAWISHI WA RUSHWA KUJIONDOA KUGOMBEA Kwenye kifungu cha 112 mtu atakuwa ametenda vitendo vya rushwa endapo atamshawishi au kumnunua mtu mwingine ili ajiondoe kugombea kwenye uchaguzi. Mtu akipatikana na kosa hilo la kujiondoa na kumshawishi au kumnunua mwingine ajiondoe na akatiwa hatiani atahukumiwa kifungo kisichozidi miaka mitano (5)  . ADHABU KWA HONGO, KUKIRIMU NA KUSHINIKIZA Kifungu cha 102 kinaelezea kuwa mtu atakayetenda kosa la kutoa hongo kukirimu au kushinikiza atakuwa ametenda kitendo cha rushwa na akitiwa hatiani atapigwa faini isiyozidi shilingi za kitanzania laki tano au kifungo kisichozidi miaka mitano (5) au adhabu zote mbili kwa pamoja.  Mtu atachukuliwa kuwa ana hatia ya hongo iwapo:  Kabla au wakati wa kampeni yeye au kwa kutumia mtu mwingine alitoa, alikopesha, alikubali au kununua au kuahidi fedha yeyote au kitu cha thamani kwa mpiga kura au mtu yeyote kwa niaba ya mpiga kura ili apigiwe kura au kuzuia kupiga kura.  Kabla au wakati wa kampeni wakala wake/chama chake kwa niaba yake kikitoa au kununua au kukubali kutoa upendeleo wa kitu au masilahi ya aina yeyote kwa mpiga kura au mtu yeyote kwa niaba ya mpiga kura ili kumshawishi kupiga au kuacha kupiga kura  Kabla au wakati wa uchaguzi kwa yeye mwenyewe au kutumia wakala wake au chama chake kwa niaba yake wakatoa zawadi au ahadi, mkopo, kununua au mkataba kwa mtu yeyote kumshawishi au kununa uteuzi wa mtu kama mgombea wa chama au uchaguzi wa mtu yeyote kama mbunge.  Kwa kupata zawadi, ahadi, mkopo, mkataba, akanunua/akajihusisha kwenye ahadi au juhudi za kununua uteuzi wa mtu kama mgombea wa chama kwa matarajio ya kupigiwa kura.  Kwa madhumuni ya kuwezesha kampeni za uchaguzi au wakati wa uchaguzi kutoa fedha kwa matumizi ya mtu mwingine yeyote kwa nia ya kuhonga katika uchaguzi.  Mpiga kura yeyote kabla au wakati wa uchaguzi kwa yeye mwenyewe au kutumia mtu mwingine akapokea au akakubali kupokea fedha au kitu cha thamani kwa ajili yake au mtu mwingine yeyote ili kupiga kura au kuacha kupiga kura kwenye kura.  Baada ya uchaguzi yeye mwenyewe au mtu mwingine yeyote kwa niaba yake kupokea fedha au thamani kwa nia ya kumshukuru kwa kupiga kura au kuacha kupiga kura. ANGALIZO: Pale ambapo kuna tuhuma kuwa hongo imetendeka na wakala au mtu yeyote kwa niaba ya mgombea itakuwa ni utetezi kwa mgombea kama atathibitisha kuwa kitendo hicho kilifanyika bila ufahamu, idhini au ridhaa yake.   KOSA LA KUKIRIMU Kifungu cha 115 kimegusia kosa la kukirimu ambalo linafafanuliwa na kifungu cha 119. Mtu atakuwa ametenda kosa la kukirimu kwa kufanya yafuatayo:-  Mtu yeyote yeye mwenyewe au mtu mwingine yeyote kabla, wakati au baada ya uchaguzi kutoa au kulipa gharama yote au sehemu ya gharama ya chakula, vinywaji na viburudisho kwa nia ya kumshawishi mtu huyo au mtu mwingine yeyote kupiga kura au kuacha kupiga kura.  Mtu yeyote kukubali au kuchukua chakula, vinywaji au viburudisho.  . KOSA LA VITENDO VYA RUSHWA NA UVUNJAJI SHERIA Katika kifungu cha 117 mtu ambaye atapatikana na kosa la kitendo cha rushwa au kutenda kinyume na sheria na ambaye hukumu yake haijatenguliwa na mahakama pamoja na adhabu nyingine hataruhusiwa kupiga kura kwa kipindi cha miaka mitano toka alipohukumiwa.  Kesi ya Takrima Sheria hii ilipelekea kesi maarufu kama Kesi ya Takrima ambayo ilifunguliwa kwa maombi yaliyowasilishwa mahakamani na Kituo cha Sheria na Haki za Binadamu (LHRC), Lawyers’ Environmental Action Team (LEAT) na National Organisation for Legal Assistance (NOLA). Maombi yalifunguliwa dhidi ya Mwanasheria Mkuu wa Serikali yaliyopelekwa mahakamani September, 2005 na kupewa namba 77 ya Mwaka 2005. Tarehe 25 Mwezi April, 2006 Mahakama Kuu – Dar es Salaam katika maamuzi yaliyotolewa na majaji watatu ilifuta vifungu vya Sheria ya Uchaguzi wa Taifa kwa kukinzana na katiba na kuwa vya kibaguzi. Kifungu cha 119 (2) na (3) ambavyo vilikuwa vinahalalisha takrima, pamoja na kifungu 130 (b) na (c) kwa pamoja na vifungu vilifutwa na mahakama kwa kile ilichokiona kuwa kama vitaachwa vingesababisha utata kwenye kubatilisha kifungu cha 119 (2) na (3) ya Sheria hiyo. Hukumu hiyo iliyosomwa na Jaji Nathalia Kimaro, Salum Massati na Thomas Mihayo ilisema kuwa kifungu hicho kilikuwa ni cha kibaguzi na kinakiuka Katiba ibara ya 13 (1) inayoweka misingi ya usawa mbele ya sheria na Ibara ya 21(1) inayotoa haki kwa kila raia wa Tanznia kushiriki katika shughuli za utawala wa nchi. Wakati Kifungu cha 119 (1) kinakataza vitendo vya Takrima ambavyo ni sawa na vitendo vya rushwa au uvunjaji sheria kwenye uchaguzi, kifungu hicho katika kifungu kidogo cha (2) na (3) kinahalalisha vitendo hivyo kwa namna nyingine. Hii ni kwa (1) kuhalalisha vitendo vya takrima kwa kuruhusu kukirimu watu kwa nia nzuri ambapo kifungu kidogo (3) kinasema gharama za kawaida ambazo hutumika kwa nia nzuri wakati wa kampeni za uchaguzi. Gharama hizi ni pamoja na gharama za chakula, vinywaji na burudani kutochukuliwa kama vitendo vinavyohusiana na rushwa au kwenda kinyume na sheria. Vifungu hivyo vimefutwa pamoja na kifungu cha 130 (a) na (b) ambavyo vinaruhusu mahakama kuhalalisha vitendo vya mgombea au wakala wake kufanya vitendo vya rushwa au uvunjaji sheria kama vitakuwa vimefanyika kwa nia nzuri, ukarimu wa kawaida au gharama za kawaida za uchaguzi.   . VITENDO VYA RUSHWA NA UVUNJAJI SHERIA Kifungu cha 123 kimeainisha kuwa kila mtu  Ambaye atachagua au kujaribu kuchagua au kushawishi au kununua watu wengine kupiga kura katika uchaguzi wowote ikiwa yeye kwa ufahamu wake huyo mtu mwingine ameshapiga kura katika uchaguzi atakuwa amefanya kitendo cha rushwa.  Ambaye kwa madhumuni ya kununua karatasi ya kupigia kura kwa mtu mwingine au yeye mwenyewe au kutoa shahada yeyote iliyotolewa kwake au kwa watu wengine au kushawishi au kununua watu wengine kutoa shahada za watu hao wengine kwa yeye au kwa watu wengine atakuwa amefanya kosa la kitendo cha rushwa. Kwa makosa yaliyoainishwa hapo juu kwenye a) na b) mtu huyo akikutwa na hatia atapigwa faini ya shilingi za kitanzania laki Tano au kifungo kisichozidi miaka mitano (5) au adhabu zote mbili kwa pamoja.  . HONGO, KUKIRIMU AU KUSHAWISHI KUNAKOHUSISHA WAJUMBE AU MAAFISA WA TUME YA TAIFA YA UCHAGUZI Kifungu cha 121 kinaeleza pale ambapo mtu yeyote anafanya kitendo kilichoainishwa kwenye kifungu cha 118, 119 na 120 (vilivyojadiliwa hapo juu) kwa mjumbe au afisa wa Tume ya Taifa ya Uchaguzi kwa nia ya mtu huyo kubagua ili kumfaidisha mgombea mmoja au wengine katika uchaguzi au ambapo mjumbe yeyote au afisa vitendo hivyo kwa nia ya kabagua kumfaidisha mgombea mmoja au mwingine mtu huyo atakuwa na kosa la hongo, kukirimu au kushinikiza.   . KUONDOLEWA KWENYE DAFTARI KWA WALIOTIWA HATIANI Pale ambapo mahakama imemtia hatiani mtu kwa vitendo vya rushwa na kuvunja sheria kifungu cha 128 kinataka taarifa ya kupelekwa kwa Mkurugenzi wa Uchaguzi ili kama mtu huyo aliyetiwa hatiani ameandikishwa kama mpiga kura aondolewe kwenye daftari la wapiga kura  . MAKOSA KWA MAAFISA WA UCHAGUZI Katika kifungu cha 131 Pale ambapo kwenye uchaguzi imethibitishwa makosa ya rushwa, kukirimu na vitendo vya uvunjaji sheria vilijulikana kutendeka na vikawezeshwa na mjumbe au Afisa wa Tume au mtu mwingine anayefanya kwa maelekezo ya tume, mjumbe au Afisa au mtu mwingine atakuwa na kosa na atahukumiwa kifungo kisichozidi miaka mitano (5).  . TAARIFA YA MAHAKAMA KUU KWA MKURUGENZI WA UCHAGUZI KUHUSU VITENDO VYA RUSHWA NA UVUNJAJI SHERIA Kifungu cha 136 pale ambapo Mahakama imemkuta mtuhumiwa na hatia za rushwa na vitendo vya uvunjaji sheria itamtaarifu Mkurugenzi wa Uchaguzi na kama mtu huyo ameandikishwa kupiga kura atamfuta jina lake kwenye daftari la wapiga kura. Baada ya kumalizika kesi ya uchaguzi mahakama itathibitisha kwa Mkurugenzi wa uchaguzi yafuatayo:-  Kama kuna kosa la rushwa au uvunjaji wa sheria limethibitishwa kufanywa na mgombea au kwa ufahamu, idhini au ridhaa ya mgombea huyo.  Baada ya mtuhumiwa kutiwa hatiani na mahakama kuthibitisha kwamba rushwa au uvunjaji wa sheria umetendeka kwa ufahamu, ridhaa na idhini ya mgombea pamoja na adhabu nyingine, mgombea atapoteza sifa na Mkurugenzi wa Uchaguzi atachapisha shahada ya mahakama kwenye gazeti la serikali na kufuta jina la Mgombea kwenye daftari la wapiga kura.    ISEMAVYO SHERIA YA UCHAGUZI WA SERIKALI ZA MITAA NAMBA 4 YA 1979 KUHUSU RUSHWA KATIKA UCHAGUZI Sheria inaongoza uchaguzi wa serikali za mitaa ambao unawachagua wenyeviti wa vijiji, mitaa na vitongoji pamoja wajumbe wa mitaa na vijiji.   ADHABU KWA WATU WANAOVUNJA SHERIA Kifungu cha 106 kinaainisha kuwa kila mtu:-  Anayepiga au anayejaribu kupiga kura au kushawishi au kununua watu wengine kupiga kura kwenye uchaguzi wowote huku akiwa anajua watu hao wengine wameshapiga kura kwenye uchaguzi huo au mwingine.  Kwa madhumuni ya kununua karatasi ya kupiga kura kwa mtu mwingine au kwa ajili yake au akashawishi au kununua watu wengine kukabidhi shahada zao kwa watu wengine.   WATUHUMIWA WALIOPATIKANA NA HATIA ZA RUSHWA NA UVUNJAJI SHERIA KUONDOLEWA KWENYE DAFTARI Kifungu cha 111 kinaainisha kuwa pale ambapo mahakama inamtia hatiani kwa vitendo vya rushwa au uvunjaji wa sheria inatoa taarifa ya hatia hiyo kwa afisa mwandikishaji wa kata yeyote ambapo ana sababu ya kuamini mtu huyo ameandikishwa. Pale ambapo afisa mwandikishaji anapokea taarifa hiyo kwa mujibu wa kifungu hiki anatakiwa mara moja kuondoa jina kwenye daftari la wapiga kura.    ISEMAVYO SHERIA NAMBA 11 YA 2007 KUHUSU MAKOSA YA RUSHWA KATIKA CHAGUZI  HONGO NA VITENDO VYA RUSHWA Kifungu cha 15 cha sheria hii vitendo / makosa ya hongo na rushwa yanaweza kufanywa na mtu mwenyewe au kwa kushirikiana na mtu mwingine kwa namna zifuatazo:- Kushawishi, kupokea au kupata au kujaribu kupata, kutoa ahadi, au kuahidi manufaa kutoka kwa mtu yeyote kwa ajili yake mwenyewe au kwa ajili ya mtu mwingine manufaa, ushawishi, zawadi au vinginevyo kwa jambo linalohusiana na mwajiri wake. Mtu akipatikana na hatia kwa makosa haya atastahili adhabu ya faini fedha za kitanzania kati ya laki tano na milioni moja au kifungo cha kati ya miaka mitatu hadi mitano au adhabu zote mbili kwa pamoja.    RUSHWA YA NGONO Kwa mujibu wa kifungu cha 25 cha sheria hii ni kosa kwa mtu mwenye mamlaka kudai au kuomba rushwa ya ngono kwa mtu yeyote kama sharti la kutoa ajira, upendeleo, kumpandisha cheo, kumpatia haki au huduma maalumu. Mtu akipatikana na hatia kwa makosa haya atastahili adhabu ya faini fedha za kitanzania isiyozidi milioni tano au kifungo cha miaka isiyozidi mitatu au adhabu zote mbili kwa pamoja.   KUSHIRIKI NA KUSAIDIA KUTENDA UOVU Mtu yeyote ambaye anamsaidia na kwa makusudi mtu mwingine kutenda maovu chini ya kifungu cha 30 cha sheria hii anakuwa anatenda kosa. Mtu akipatikana na hatia kwa makosa haya atastahili adhabu ya faini fedha za kitanzania isiyozidi milioni mbili au kifungo cha miaka isiyozidi miaka miwili au adhabu zote mbili kwa pamoja.  MATUMIZI MABAYA YA MAMLAKA Kutumia vibaya na kwa makusudi nafasi au madaraka uliyonayo katika kutenda au kutotenda na kuvunja sheria katika utendaji wako wa kazi kwa kutumia cheo au nafasi yako ni kosa kwa mujibu wa kifungu cha 31 cha sheria hii. Mtu akipatikana na hatia kwa makosa haya atastahili adhabu ya faini fedha za kitanzania isiyozidi milioni tano au kifungo cha miaka isiyozidi mitatu au adhabu zote mbili kwa pamoja.  KULA NJAMA Ni kosa chini ya kifungu cha 32 cha sheria hii kwa mtu yeyote kula njama na mtu mwingine kutenda kosa. Mtu akipatikana na hatia kwa makosa haya atastahili adhabu ya faini fedha za kitanzania isiyozidi milioni tano au kifungo cha miaka isiyozidi mitatu au adhabu zote mbili kwa pamoja.    KUTUMIA USHAWISHI Mtu yeyote ambaye anaahidi au kutoa au kumpatia Afisa yeyote wa umma, au Afisa wa umma kudai au kupokea manufaa yeyote yasiyo halali ili atumie vibaya nafasi yake au ushawishi wake kwa lengo la kumpatia manufaa yasiyo halali mtu huyo kutoka kwa utawala au mamlaka ya umma atakuwa ametenda kosa chini ya kifungu cha 33 cha sheria hii. Mtu yoyote akipatikana na hatia kwa makosa haya atastahili adhabu ya faini fedha za kitanzania isiyozidi milioni tatu au kifungo cha miaka isiyozidi miaka miwili au adhabu zote mbili kwa pamoja.   ANUANI ZA OFISI ZA TAKUKURU ZA MIKOA NA WILAYA Tumeweka anuani hizi na simu ili kukuwezesha wewe mwananchi mtanzania wa kawaida ukiwa na tatizo ambalo linahitaji kushughulikiwa na TAKUKURU piga simu kwenye ofisi ya TAKUKURU iliyo karibu nawe au piga Hotline ya TAKUKURU 113. MAKAO MAKUU TAASISI YA KUZUIA NA KUPAMBANA NA RUSHWA ANUANI ZA OFISI ZA TAKUKURU ZA MIKOA NA WILAYA REGION/DISTRCT BOX TELEPHONE MOBILE FAX EMAIL PCCB HEAD QUARTER 4865 022 2150043-6 022 2150047 dgeneral@pccb.go.tz ARUSHA 1055 027 2503538/027  0784 329431 027 2505973 pcb-ar@habari.co.tz KARATU 208 027 2534443 (027)2534443 NGORONGORO 1055 027 2535224 (027)2535224 MONDULI 85 027 2538340 (027)2535340 ARUMERU 724 027 2553729 (027)2553711 LONGIDO 3 0784407661, 0713 407661 DAR ES SALAAM 6420 022 2132954 0786 733567 022 2123019 ILALA 6420 022 2861088  0754 098 530 KINONDONI 90397 022 2170852 0754 325858 TEMEKE 42325 022 2863092 0784 761473 DODOMA 1175 026 2322846, 026 2322003 0784 998802 026 2320003 MPWAPWA 212 026 2320712 BAHI 1175 026 2321979 CHAMWINO 1175 026 2321979. KONDOA 710 026 2360203 KONGWA 176 026 2320586 IRINGA 1575 026 2701700,  026 2700156 0784 998811 026 2703014 Pcb@iringanet.com KILOLO 2300 0754640235 LUDEWA 146 026 2790046 MUFINDI 303 026 2772476 MAKETE 104 026 2740167 NJOMBE 629 026 27877 KAGERA 1138 028 2220848 0784 998826 BIHARAMULO 179 028 2223518 KARAGWE 41 028 2222248 MULEBA 19 028 2222700 NGARA 6 0288 2223664 0282223664 KIGOMA 880 028 2802889 0784 654849 028 2804928  KASULU 111 028 – 2810609 KIBONDO 125 028 2820412 KILIMANJARO 1951 027 2750885/9 0784 407946  027 2750885 pcbkili@kilionline.com HAI 309 0272757025 0272757025 MWANGA 310 022756268 022756268 ROMBO 321 027 2758985 027 2758985 SAME 154 027 2758 422 027 2758 422 SIHA 156 027 2758911 027 2758911 LINDI 1004 023 2202456, 023 2202799. 0786: 733563  023 22022215 KILWA 91 023 2013053 023 2013053 LIWALE 101 0741771047 NACHINGWEA 023 2933125 0784860996 023 2933125 RUANGWA 53 023 293261 07548004442 023 293261 MARA 377 028 2620240 0786 733569  028 2620012  pcbmusoma@juasun.net This e-mail address is being protected from spambots. You need JavaScript enabled to view it BUNDA 178 028 2621320 028 261320 MUSOMA VIJIJINI 263 028 2622744 SERENGETI 149 028 2621625 028 2621625 TARIME 277 028 2690697 028 2690697  MANYARA 386 027 2530255/6 0786 733562 027 2530448 pcbmanyara@africaonline.co.tz This e-mail address is being protected from spambots. You need JavaScript enabled to view it   HANAN’G 158 027 2531679 027 2531679 KITETO 120 0272555382 0272555382 MBULU 239 027 2533027 027 2533027 SIMANJIRO 9500 027 2555639 027 2555639 MBEYA 1419 025 2503566 0784 998846 025 25029 CHUNYA 72 025 2520231 025 2520231 ILEJE 36 025 2570132 025 2570132 KYELA 578 025 2540083 MBARALI 228 025 2590082 025 2590083 MBOZI 588 025 2580226 025 2580226 RUNGWE 328 025 2552109 025 2552109 MOROGORO 845 023 2614203, 023 2614478 0784 998845 023 2604478    Pcb-moro@morogoro.net IFAKARA/ KILOMBERO 579 023 2625386 023 2625386 KILOSA 154 023 2623449 023 2623086 MVOMERO 6091 023 2600537 023 2600537 ULANGA 130 023 2604478 0784 998845 023 2627031 MTWARA 213 023- 2334013, 023 2333726 0784 998847   023 2334013 pcbmtr@makondenet.com MASASI 214 023- 2510553 023- 2510553 NANYUMBU 214 0786 733337 NEWALA 176 023- 2410626 023- 2410626 TANDAHIMBA 12 023- 2410033. 023- 2410033 RUKWA 273 025 2802426, 025 2802926 0784 222664 025 2800312 MPANDA 275 025 2820613 NKASI 01 025 280293 025 2830124 RUVUMA 025 2600613 0784 998839  025 2600663 pcbruv@africaonline.co.tz This e-mail address is being protected from spambots. You need JavaScript enabled to view it MBINGA 285 025 2640686 025 2640686 NAMTUMBO 5 025 2602898 025 2602892 TUNDURU 147 025 2680342 025 2680340 SHINYANGA 37 028 2762630 0784 998803  028 2763358 pcbshy@yahoo.co.uk BARIADI 306 028 2700371 028 2700532 BUKOMBE 139 028 2555508 028 7342520 KAHAMA 538 028 2710936 028 2763358 KISHAPU 9 0787 973912 MASWA 315 028 2750008,133 028 275000 MEATU 119 028 2795120,133 028 2795120 SINGIDA 484 026 2502305 0787 861516 026 2502550 pcbsingida@africaonline.co.tz IRAMBA 139 026 2502370 026 2502550 MANYONI 13 026 2540277 026 2540275 TABORA 1020 026 04311/2604030 0784 329434 026 2604039  pcbtbr@taboraonline.co.tz IGUNGA 220 026 50294 026 2650294 NZEGA 56 026 92331 026 92331 SIKONGE 106 026 04287 026 988242 URAMBO 132 0262604287 0732 988254 UYUI 18800 026 2605311 026 2605311 TANGA 1953 027 2645186 0787 762435 027 2647885 HANDENI 386 027 2641772 0784 430440 KILINDI 55 0784 455805, 0713448460. KOROGWE 412 027 2640598 0784 384245, 071384245 LUSHOTO 302 027 2640268 0784 428183 MKINGA 0784 478637, 0713474459 MUHEZA 270 027 2641221 0784 478707, 0713478707 COASTAL REGION 30261 023 240265 0786 733563 023 2402657 pcbpwani@africaonline.co.tz BAGAMOYO 262 023 2440105 KISARAWE 28082 023 2402760 023 2402766 MAFIA 76 023 2010179 023 2010179 023 2010179 MKURANGA 102 0754 801261 023 2010750 RUFIJI 18 023 2010293 023 2010365 Serikali ya Tanzania katika mkakati wa pili wa kupambana na rushwa yaani NACSAP II (2006-2011) imesisitiza juu ya umuhimu wa ushiriki wa wadau wote katika mapambano dhidi ya rushwa hasa mashirika yasiyo ya kiserikali, Sekta binafsi, vyombo vya habari na wananchi kwa ujumla. Hivyo jukumu la kupambana na rushwa hapa Tanzania ni la kila mtu na ili uweze kupambana na rushwa lazima uwe nauelewa wa mambo mbalimbali zikiwemo sheria mbalimbali zinazohusu rushwa katika maeneo mbalimbali ikiwemo sheria namba 11 ya 2007. Kitabu hiki cha pili ni muendelezo wa juhudi za pamoja kati ya Policy Forum na TAKUKURU kutoa elimu kwa umma juu ya sheria zisemavyo kuhusu makosa ya rushwa katika chaguzi zetu na adhabu zinazotolewa kwa makosa hayo. Mkakati wa serikali wa kupambana na rushwa awamu ya pili (NACSAP II) umejielekeza zaidi na kuweka nguvu sana katika kukinga kwa maana ya kuelimisha umma ili watu wasifanye makosa ya rushwa pasipo kujua. Kusudi la mkakati huu pia ni kuondoa lawama ili asiwepo mtu atakayesema kuwa hakujua ndio maana alifanya makosa husika.  Urambo - Kalenga RD. Upanga S.L.P4865. Dar es Salaam. Tanzania Tel: +255 22 2150043-6.Fax: +255 22 2150047 Email: hic@pccb.go.tz dgeneral@pccb.go.tz Plot 270  Kiko Avenue Mikocheni ‘B’ S.L.P 38486   Dar es Salaam   Tanzania Simu: +255 22 2772611   Fax: +255 22 2701433, Mob: +255 782 317 434 Barua Pepe: info@policyforum.or.tz