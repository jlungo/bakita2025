  HOTUBA  YA  MKUU  WA  WILAYA  WA  MPWAPWA  MH.  JABIR  M.  SHEKIMWERI  YA  UFUNGUZI  WA  KIKAO  KAZI  KUHUSU  MAFUNZO  YA  AWALI  YA  UJUMUISHWAJI  WA  AFUA  ZA  LISHE  KATIKA  MIPANGO  NA  BAJETI  YA  HALMASHAURI  KWA  MWAKA  WA  FEDHA  2019/2020  Ndugu,  Mwenyekiti  wa  Halmashauri,  Katibu  Tawala  wa  Wilaya,  Mkurugenzi  wa  Halmashauri  Wilaya,  Mganga  mkuu  wa  Wilaya,  Wawezeshaji  wa  Kitaifa  Wajumbe  wa  Kamati  za  Lishe  kutoka  ngazi  ya  Halmashauri  Wadau  wetu  wa  Maendeleo  –  ACTION  AGAINST  HUNGER.  Mabibi  na  Mabwana  Awali  ya  yote  napenda  nichukue  fursa  hii  kuwashukuru  kwa  kunialika  katika  kikao  hiki  cha  maandalizi  ya  awali  ya  ujumishwaji  wa  afua  za  lishe  katika  mipango  na  bajeti  ya  Halmashauri  kwa  mwaka  wa  fedha  2019/  Napenda  pia  kuishukuru  Serikali  kupitia  shirika  la  ACTION  AGAINST  HUNGER  kwa  kuona  umuhimu  wa  kuwezesha  mafunzo  haya;  hii  ni  hatua  muhimu  sana  katika  uboreshaji  wa  shughuli  za  lishe  Wilayani  hapa.  Aidha,  kwa  wale  wanaotoka  nje  ya  Halmashauri  yetu  nawapeni  pole  kwa  safari  na  nasema  karibuni  sana  Ndugu  washiriki,  Sote  tunaelewa  wazi  kuwa  pamoja  na  maendeleo  ambayo  nchi  yetu  imekuwa  ikiyapata  katika  maeneo  mbalimbali,  bado  utapiamlo  umeendelea  kuathiri  jamii  ya  ki-Tanzania  hususan  kiafya,  kielimu  na  kiuchumi;  hivyo  kukwamisha  kasi  ya  kupungua  kwa  umaskini  nchini  kuwa  si  ya  kuridhisha.  Ndugu  washiriki,  Lishe  ni  mchakato  unahusisha  jinsi  mwili  unavyokitumia  chakula  kilicholiwa.  Hatua  hizi  ni  tangu  chakula  kinapoliwa,  jinsi  mwili  unavyokisaga  na  kuyeyusha  na  hatimaye  virutubishi  kufyonzwa  na  kutumika  mwilini.  Utapiamlo  ni  hali  ya  Lishe  duni  inayotokana  na  kuzidi  au  kupungua  kwa  virutubishi  mwilini.  Lishe  duni  si  tu  inaathiri  maendeleo  ya  mtoto  lakini  pia  inaathiri  ukuaji  wake  kimwili  na  kiakili  toka  kipindi  cha  ujauzito  na  hatimaye  kuathiri  mchango  wake  katika  maendeleo  ya  taifa  kwa  kipindi  chote  cha  uhai  wake.  Ndugu  washiriki,  Takwimu  za  30/06/2018  katika  zoezi  la  Upimaji  wa  Hali  ya  Lishe,  utoaji  wa  dawa  za  minyoo  na  matone  ya  Vitamin  A  zimebaini  kuwa  utapiamlo  bado  ni  tatizo  kubwa  linaloathiri  watoto  walio  na  umri  chini  ya  miaka  mitano  hapa  Wilayani  Mpwapwa.  Kwa  mujibu  wa  takwimu;  Udumavu  ni  asilimia  37,  Uzito  pungufu  ni  asilimia  12,  Wakondefu  ni  asilimia  Hali  hii  ni  mbaya  na  inahitaji  nguvu  kubwa  ielekezwe  kupunguza  tatizo  la  utapiamlo  kwa  watoto  wetu  ambao  ndo  nguvu  kazi  ya  taifa  la  kesho.  Ndugu  washiriki,  Hali  ya  lishe  ya  wanawake  walio  katika  umri  wa  uzazi  (miaka  15-49)  nayo  bado  ni  mbaya;  sote  tunajua,  hali  ya  lishe  ya  mama  ikiwa  mbaya  inaadhiri  hali  ya  mtoto  toka  tumboni  pamoja  na  malezi  na  makuzi  ya  mtoto.  Tafiti  za  hivi  karibuni  zimebaini  kwamba,kati  ya  wanawake  kumi,  wastani  wa  wawili  wana  utapiamlo.  Lishe  duni  kwa  wanawake  wajawazito  inachochea  hatari  ya  kujifungua  watoto  njiti,  waliodumaa  au  kuharibu  mimba.  Asilimia  30  ya  wanawake  walio  katika  umri  wa  kuzaa  wana  upungufu  wa  damu  unaochangia  kupoteza  maisha  wakati  au  baada  ya  kujifungua.  Vifo  vya  wanawake  wajawazito  vitapungua  sana  endapo  watakuwa  na  hali  nzuri  ya  lishe  katika  kipindi  chote  cha  ujauzito  na  baada  ya  kujifungua.  Pia  ni  asilimia  chini  30  ndo  wanatumia  chumvi  yenye  madini  joto  ya  kutosha,  aidha  asilimia  hizo  za  uchunguzi  wa  kimaabara  zina  dhihirisha  kuwa  bado  hali  hairidhishi  kwa  upande  wa  matumizi  ya  chumvi  yenye  madini  joto  katika  kaya.  Tatizo  hili  lisipodhibitiwa  mapema  linaweza  likaathiri  uwezo  wa  watoto  wetu  katika  kutenda  na  kufundishika  hasa  wanapofikia  umri  wa  kwenda  shule.  Kupitia  kikao  hiki  ninaagiza  mipango  yenu  ilenge  pia  kudhibiti  uuzwaji  na  usambazaji  holela  wa  chumvi  isiyo  na  madini  joto  kwa  kiwango  cha  kutosha  sambamba  na  matumizi  ya  sheria  ya  chumvi  Asilimia  4  ya  wanawake  wamekonda  na  pindi  wapatapo  ujauzito  wako  katika  hatari  ya  kujifungua  watoto  wenye  uzito  pungufu  na  waliodumaa  tumboni.  Aidha  pamoja  na  jitihada  za  sekta  ya  afya  kutoa  vidonge  vya  kuongeza  damu  kwa  wajawazito,  tafiti  zinaonesha  ni  asilimia  2  tu  ndo  wanaoelewa  umuhimu  wa  kumeza  dawa  hiyo  kama  wanavyoshauriwa  na  wataalamu.  Wataalam  wabuni  mbinu  bora  zaidi  za  kuwashawishi  wajawazito  watumie  hizi  dawa  ambazo  ni  muhimu  kwa  kuokoa  uhai  wa  mama  na  mtoto  aliye  tumboni.  Ndugu  washiriki  Bado  jamii  zetu  hazioni  umuhimu  wa  kuwa  na  vyoo  lakini  pia  hazitumii  sabuni  wakati  wa  kunawa  mikono  hasa  baada  ya  kutoka  chooni  na  kabla  ya  kula  chakula,  hali  inayoweza  inayopelekea  magonjwa  ya  kuhara  ambayo  yana  uhusiano  wa  moja  kwa  moja  na  tatizo  la  udumavu  kwa  watoto.  Ndugu  Washiriki  Ikumbukwe  kuwa;  mnamo  tarehe  19/12/2017,  Waziri  wa  Nchi  Ofisi  ya  Rais-TAMISEMI  kwa  niaba  ya  Makamu  wa  Rais  alisaini  Mkataba  wa  utekelezaji  afua  za  lishe  na  Wakuu  wa  Mikoa  yote  nchini.  Mkataba  wenye  lengo  la  kuchochea  utekelewa  shughuli  za  lishe  kwa  kasi  hapa  nchini  utadumu  kwa  mda  wa  miaka  minne  (01  Januari,  2018  hadi  Juni  30,  2021;  na  una  viashiria  kumi  (10)  ambavyo  wakuu  wa  Mikoa  wanapimwa  kila  baada  ya  miezi  6,  majukumu  Natoa  rai  kwa  watendaji  wa  ngazi  zote  na  haswa  kamati  za  lishe  kutenga  fedha  kwenye  mipango  na  bajeti  kufuatana  na  miongozo  yaani  Tsh.  1000  kwa  kila  mtoto  mwenye  umri  chini  ya  miaka  mitano.  Fedha  hizi  zitengwe  kutoka  kwenye  vyanzo  vinavyooaminika  na  usimamizi  wa  utekelezaji  wa  kila  kiashiria  uimarishwe  zaidi.  Ni  matarajio  yangu  kuwa  kila  robo  nipata  taarifa  ya  utekelezaji  na  nataka  nione  matokeo  yenye  tija.  Ndugu  washiriki  Bajeti  za  utekelezaji  wa  afua  za  lishe  zilenge  maeneo  makuu  matatu  kama  yalivyoainishwa  katika  mpango  jumuishi  wa  lishe  wa  Taifa  wa  miaka  mitano  (NMNAP  2015/16-2020/21):  ✓  Afua  zenye  matokeo  ya  haraka  (Nutrition  Specific  interventions)  ✓  Afua  zinazochangia  matokeo  chanya  (Nutrition  sensitive  interventions)  ✓  Afua  zinazoweka  mazingira  wezeshi  katika  utekelezaji  (Enabling  Environment  interventions)  Ndugu  wahiriki  Nitoe  rai  kwenu,  kwamba  fursa  hii  itumike  vizuri;  tushiriki  kikamilifu  mada  zote  na  maelekezo  yatakayotolewa  na  wawezeshaji  wetu  na  baadaye  tukaweke  mipango  inayotekelezeka  ili  itusaidie  kuondokana  na  matatizo  ya  utapiamlo  katika  Wilaya  wetu.  Lakini  pia  niwatake  watendaji  na  wataalamu  wa  Halmashauri  yetu  kuhakikisha  mipango  hii  mtakayoitengeneza  inajumuishwa  kwenye  mipango  ya  Halmashauri  ili  na  mimi  niweze  kufuatilia  kwa  karibu.  Nichukue  fursa  hii  kuwatakia  kila  la  heri  na  mafanikio  katika  kikao  hiki.  Twendeni  tukiwa  tunakumbuka  kuwa  lishe  bora  ni  msingi  wa  maendeleo  ya  Wilaya  yetu  na  Taifa  kwa  ujumla.  Baada  ya  kusema  hayo;  NAPENDA  KUTAMKA  KUWA  KIKAO  KAZI  CHA  HATUA  ZA  AWALI  ZA  UAANDAAJI  NA  UJUMUISHWAJI  WA  AFUA  ZA  LISHE  KATIKA  MIPANGO  NA  BAJETI  YA  HALMASHAURI  KATIKA  MWAKA  WA  FEDHA  2019/20  KIMEFUNGULIWA  RASMI.  ASANTENI  KWA  KUNISIKILIZA!