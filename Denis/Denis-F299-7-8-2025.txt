 SERIKALI  YA  MAPINDUZI  YA  ZANZIBAR  OFISI  YA  RAIS  NA  MWENYEKITI  WA  BARAZA  LA  MAPINDUZI  HOTUBA  YA  WAZIRI  WA  NCHI,  OFISI  YA  RAIS  NA  MWENYEKITI  WA  BARAZA  LA  MAPINDUZI  MHESHIMIWA  ISSA  HAJI  USSI  GAVU  KUHUSU  MAKADIRIO  YA  MAPATO  NA  MATUMIZI  YA  FEDHA  KWA  MWAKA  /2018  Mei,  2017  YALIYOM  Mheshimiwa  Spika,  naomba  kutoa  hoja  kwamba  Baraza  lako  Tukufu,  likae  kama  Kamati  kwa  ajili  ya  kupokea,  kujadili,  kuzingatia  na  kuidhinisha  Makadirio  ya  Mapato  na  Matumizi  ya  Kazi  za  Kawaida  na  Kazi  za  Maendeleo  ya  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  Fedha  2017/2018.  Mheshimiwa  Spika,  naanza  hotuba  yangu  kwa  kumshukuru  Mwenyezi  Mungu  Mtukufu  Mwingi  wa  Rehema  kwa  kutujaalia  kufika  hapa  tukiwa  wenye  afya  njema.  Aidha,  namshukuru  kwa  kunipa  nguvu  ya  kuweza  kuwasilisha  hotuba  ya  makadirio  ya  Mapato  na  Matumizi  ya  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  Fedha  2017/2018.  Mheshimiwa  Spika,  naomba  kutumia  fursa  hii  adhimu  kwa  namna  ya  kipekee  kumshukuru  kwa  dhati  kabisa  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  kwa  imani  yake  kwangu  kwa  dhamana  na  majukumu  aliyonikabidhi,  naomba  nimuahidi  kuendelea  kutumia  uwezo  wangu  wote  katika  kufanya  kazi  kwa  bidii  na  kufikia  malengo  yaliyokusudiwa.  Mheshimiwa  Spika,  naomba  niendelee  kumpongeza  Mheshimiwa  Rais  kwa  kutuongoza  vyema  na  kusimamia  ipasavyo  utekelezaji  wa  Ilani  ya  Chama  cha  Mapinduzi  ya  mwaka  2015  –  2020.  Hali  hii  inapelekea  kufikiwa  kwa  ahadi  alizoahidi  kuzitekeleza  wakati  akiomba  ridhaa  ya  Wananchi  kuiongoza  Zanzibar  kwa  kipindi  cha  pili  cha  Awamu  ya  Saba.  Namuomba  Mwenyezi  Mungu  aendelee  kumpa  nguvu,  afya  njema  na  maisha  marefu  yeye  na  familia  yake  ili  aweze  kuyatekeleza  majukumu  yake  kwa  ufanisi  zaidi.  Mheshimiwa  Spika,  nakupongeza  wewe  binafsi,  Naibu  wako  Mheshimiwa  Mgeni  Hassan  Juma  na  Wenyeviti  Mheshimiwa  Mwanaasha  Khamis  Juma  na  Mheshimiwa  Shehe  Hamad  Mattar  kwa  kuliongoza  vizuri  Baraza  letu.  Umahiri  wako  katika  kutuongoza  unapelekea  kuwa  na  mijadala  iliyowazi  na  huru  kwa  Waheshimiwa  Wajumbe  wote  wa  Baraza  lako  Tukufu.  Hali  hii  inapelekea  kukua  kwa  Demokrasia  ndani  ya  chombo  hiki  cha  kutunga  Sheria  na  kupatikana  kwa  Sheria  zinazoakisi  maisha  ya  Wananchi.  Mheshimiwa  Spika,  shukrani  maalum  ziende  kwa  Kamati  ya  Kusimamia  Ofisi  za  Viongozi  Wakuu  wa  Kitaifa  inayoongozwa  na  Mwenyekiti  Mheshimiwa  Omar  Seif  Abeid,  Mwakilishi  wa  Wananchi  wa  Jimbo  la  Konde.  Kamati  hii  imekuwa  ikitoa  ushirikiano  mkubwa  kwa  Ofisi  yetu.  Aidha,  inatupatia  miongozo,  ushauri  na  maelekezo  ambayo  yanapelekea  kufikiwa  kwa  malengo  yaliyokusudiwa.  Naiomba  Kamati  iendelee  kushirikiana  na  kushauriana  na  Ofisi  ya  Rais  na  Mwenyekiti  wa  Baraza  la  Mapinduzi  katika  kutekeleza  wajibu  wake.  Ofisi  ya  Rais  na  Mwenyekiti  wa  Baraza  la  Mapinduzi  inaahidi  kuendeleza  ushirikiano  mwema  uliopo  na  tunaahidi  kuyafanyia  kazi  yote  watakayotuelekeza.  Mheshimiwa  Spika,  kabla  sijamaliza  salamu  zangu  za  pongezi,  kwa  heshima  kubwa  napenda  kutoa  pongezi  kwa  Wananchi  wa  Zanzibar  kwa  kuendelea  kuiunga  mkono  Serikali  yao  katika  jitihada  zake  za  kuwaletea  maendeleo.  Nawaomba  waendelee  kudumisha  amani,  umoja  na  mshikamano  tulionao  ambao  ndio  nguzo  ya  maendeleo  yetu.  Aidha,  nawashukuru  Wananchi  wenzangu  wa  Jimbo  letu  la  Chwaka  kwa  mashirikiano  wanayonipatia.  Naahidi  kuendelea  kuwatumikia  kwa  moyo  na  nguvu  zangu  zote  na  nitaendelea  kuzitekeleza  ahadi  nilizozitoa,  kama  nilivyoahidi.  Mheshimiwa  Spika,  kama  tunavyojua  Nchi  yetu  ipo  katika  kipindi  cha  mvua  za  masika  na  baadhi  ya  Wananchi  wamepata  athari  kutokana  na  mvua  hizo.  Tunawapa  pole  Wananchi  wenzetu  waliopata  athari  za  maporomoko  ya  ardhi  hasa  katika  maeneo  ya  Mkoa  wa  Kusini  Pemba.  Tunamuomba  Mwenyezi  Mungu  atujaalie  mvua  hizi  ziwe  zenye  neema,  baraka  na  atuepushe  na  mitihani.  Natoa  wito  kwa  Wananchi  wazitumie  vizuri  mvua  hizi  ikiwemo  kupanda  mazao  ya  chakula  na  biashara.  Aidha,  nawaomba  wachukue  tahadhari  kwa  kuweka  mazingira  safi  ili  wajiepushe  na  uwezekano  wa  kutokea  maradhi  ya  mripuko  kama  kipindupindu.  Mheshimiwa  Spika,  baada  ya  maelezo  hayo  ya  utangulizi  sasa  naomba  uniruhusu  niwasilishe  kwa  ufupi  Utekelezaji  wa  Programu  za  Ofisi  ya  Rais  na  Mwenyekiti  wa  Baraza  la  Mapinduzi  kwa  kipindi  cha  Julai  –  Machi  2016/2017.  UTEKELEZAJI  WA  PROGRAMU  ZA  OFISI  YA  RAIS  NA  MWENYEKITI  WA  BARAZA  LA  MAPINDUZI  KWA  KIPINDI  CHA  JULAI  –  MACHI  2016/2017  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  2016/2017  ilitengewa  jumla  ya  TZS.  6,   milioni  kwa  Fungu  A01  na  A02.  Fungu  A01  lilitengewa  jumla  ya  TZS.  5,   milioni.  Kati  ya  hizo  TZS.     milioni  kwa  ajili  ya  mradi  wa  maendeleo  na  TZS.  4,   milioni  kwa  ajili  ya  kazi  za  kawaida  na  Fungu  A02  lilitengewa  jumla  ya  TZS.  1,   milioni.  Hadi  kufikia  mwezi  Machi,  2017  Fungu  A01  liliingiziwa  jumla  ya  TZS.  3,   milioni.  Kati  ya  hizo  TZS.  500  milioni  kwa  ajili  ya  mradi  wa  maendeleo  na  TZS.  3,     milioni  kwa  ajili  ya  kazi  za  kawaida  na  Fungu  A02  liliingiziwa  jumla  ya  TZS.  milioni.  Mheshimiwa  Spika,  Ofisi  yaRais  na  MwenyekitiwaBaraza  la  Mapinduzi  kwa  mwaka  wa  fedha  2016/2017  ilitekeleza  Programu  kuu  tano  na  ndogo  14  chini  ya  Mafungu  mawili  ambayo  ni  A01  na  A02.  Utekelezaji  wa  Programu  hizi,  ulizingatia  Mipango  Mikuu  ya  Kitaifa  ikiwemo  Ilani  ya  Chama  cha  Mapinduzi  ya  mwaka  2015    2020,  MKUZA  II,  Hotuba  ya  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi  aliyoitoa  katika  ufunguzi  wa  Baraza  la  Tisa  la  Wawakilishi  pamoja  na  miongozo,  maelekezo  na  maagizo  yanayotolewa  kwetu.  Kupitia  Programu  zake,  Ofisi  iliandaa  Mpango  Kazi  wa  mwaka  2016/2017  na  kuweka  vipaumbele  katika  maeneo  yafuatayo:  i.  Kuimarisha  Utendaji  wa  Serikali;  ii.  Kuwaunganisha  Wananchi  wa  Zanzibar;  iii.  Mambo  ya  Nje  na  Jumuiya  ya  Afrika  Mashariki  (EAC);  na  iv.  Uratibu  wa  Wazanzibari  Wanaoishi  Nje  ya  Nchi.  MAFANIKIO  YA  PROGRAMU  ZA  OFISI  YA  RAIS  NA  MWENYEKITI  WA  BARAZA  LA  MAPINDUZI  KWA  KIPINDI  CHA  JULAI  –  MACHI,  2016/2017  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  2016/2017  lilipata  mafanikio  ya  kuridhisha  kupitia  Programu  zake  kama  ifuatavyo:  Programu  ya  Kusimamia  shughuli  za  Mheshmiwa  Rais  na  Kuimarisha  Mawasiliano  Ikulu  Mheshimiwa  Spika,  Matokeo  ya  utekelezaji  wa  Programu  hii  ni  kuona  kuwa  Umma  na  Washirika  wote  kwa  ujumla  wanakuwa  na  uelewa  mzuri  kuhusu  shughuli  zinazotekelezwa  na  Serikali  yao.  Kwa  mwaka  wa  fedha  /2017,  Programu  hii  iliidhinishiwa  TZS.  2,   milioni  kwa  matumizi  ya  kazi  za  kawaida  na  maendeleo.  Hadi  kufikia  mwezi  Machi,  2017  iliingiziwa  TZS.  2,   milioni  sawa  na  asilimia  87  kwa  kazi  za  kawaida  na  TZS.  milioni  sawa  na  asilimia  100  kwa  kazi  za  maendeleo.  Mheshimiwa  Spika,  kupitia  programu  hii  mafanikio  makubwa  yamepatikana  yakiwemo  kuongezeka  kwa  uelewa  wa  Wananchi  baada  ya  Ofisi  kutoa  taarifa  za  utekelezaji  wa  shughuli  za  maendeleo  na  kijamii  kupitia  Jarida  la  Ikulu  na  vipindi  vinavoandaliwa  na  kurushwa  hewani  kupitia  vyombo  vya  habari.  Aidha,  ziara  zinazofanywa  na  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi  ndani  na  nje  ya  Nchi  zimewawezesha  Wananchi  kujua  utekelezaji  halisi  unaofanywa  na  Serikali.  Mheshimiwa  Spika,  katika  mwaka  wa  fedha  2016/2017,  Mheshimiwa  Dk.  Ali  Mohamed  Shein  Rais  wa  Zanzibar  na  Mwenyekiti  wa  Baraza  la  Mapinduzi,  alifanya  ziara  mbili  za  kikazi  nje  ya  Nchi.  Ziara  ya  kwanza  alimuwakilisha  Rais  wa  Jamhuri  ya  Muungano  wa  Tanzania,  Mheshimiwa  Dk.  John  Pombe  Joseph  Magufuli,  katika  Mkutano  wa  Wakuu  wa  Nchi  na  Serikali  wa  Jumuiya  ya  Nchi  zinazopakana  na  Bahari  ya  Hindi,  (IORA),  uliofanyika  Jakarta,  Indonesia  tarehe  5  hadi  tarehe  7  Machi,  2017.  Aidha,  alifanya  Ziara  ya  Kiserikali  Nchini  Djibouti  kuanzia  tarehe  07  hadi  tarehe  9  Mei,  2017.  Mheshimiwa  Spika,  katika  mkutano  wa  Viongozi  wa  IORA,  Mheshimiwa  Rais  aliongoza  ujumbe  wa  Jamhuri  ya  Muungano  wa  Tanzania  uliowajumuisha  Waheshimiwa  Mawaziri,  Mshauri  wa  Rais  na  Watendaji  wengine  wa  Serikali  zote  mbili.  Mkutano  huo  uliofunguliwa  na  Mheshimiwa  Joko  Widodo,  Rais  wa  Indonesia,  ulitanguliwa  na  Mkutanowa  MaafisaWaandamizi  na  MkutanowaBaraza  la  Mawaziri.  Vile  vile,  palifanyika  Mkutano  wa  Baraza  la  Wafanyabiashara  uliozikutanisha  Taasisi  mbali  mbali  za  kibiashara.  Mheshimiwa  Spika,  Mkutano  wa  Wakuu  wa  Nchi  na  Serikali  Wanachama  wa  IORA,  ulipitia  taarifa  za  Mkutano  wa  Baraza  la  Mawaziri  na  Mkutano  wa  Masuala  ya  Biashara  ikiwemo  makubaliano  ya  IORA,  yaitwayo  “Jakarta  Concord”  yenye  maeneo  sita  ambayo  ni  Biashara;  Uvuvi;  Menejimenti  ya  Udhibiti  wa  Majanga;  Taaluma,  Sayansi  na  Teknolojia;  Utalii  na  Utamaduni.  Mheshimiwa  Spika,  Mkutano  huo  uliridhia  Mpango  wa  Makubaliano  ya  Jakarta  (Concord)  ambapo  ulitiwa  saini  lakini  pia  mkutano  huo  ulipitisha  Mpangokazi  wa  Mkataba  huo  wa  muda  wa  miaka  mitano  (2017-2021).  Kadhalika,  mkutano  ulipitisha  Azimio  la  Kukabiliana  na  Vitendo  vya  Ugaidi  na  Misimamo  Mikali.  Taarifa  inayohusu  Uvumbuzi  na  Uwezeshaji  wa  Wanawake  Kiuchumi  nayo  ilipokelewa.  Viongozi  walipata  fursa  ya  kutoa  Hotuba  fupi  ambazo  zilisisitiza  juu  ya  Mabadiliko  ya  Tabia  Nchi,  Umuhimu  wa  Majadiliano,  Kudumisha  Mashirikiano  baina  ya  Nchi  Wanachama  pamoja  na  Kuimarisha  Miundombinu.  Jamhuri  ya  Muungano  wa  Tanzania  imependekeza  isimamie  eneo  la  Uwezeshaji  Wanawake  Kiuchumi.  Mheshimiwa  Spika,  wakati  akiwa  Nchini  Indonesia,  Mheshimiwa  Rais  alionana  na  kufanya  mazungumzo  na  Makamo  wa  Rais  wa  Nchi  hiyo,  Mheshimiwa  Muhammad  Jusuph  Kalla,  tarehe  8  Machi,  2017.  Katika  mazungumzo  yao,  viongozi  hao  walikubaliana  kudumisha  na  kuimarisha  ushirikiano  wa  kihistoria  uliopo  baina  ya  Indonesia  na  Zanzibar  na  Tanzania  nzima  kwa  ujumla.  Mheshimiwa  Rais,  aliwakaribisha  Wawekezaji  kutoka  Indonesia  kuja  kuwekeza  Tanzania  katika  Sekta  ya  Viwanda  na  nyenginezo.  Alishauri  ushirikiano  wa  muda  mrefu  uendelezwe,  katika  Nyanja  ya  Utafiti,  utoaji  wa  Mafunzo  na  kubadilishana  wataalamu.  Makamo  wa  Rais  wa  Indonesia  aliisifia  Zanzibar  kwa  uzalishaji  wa  Karafuu  zenye  sifa  ya  pekee  Duniani.  Aliunga  mkono  ushirikiano  katika  Sekta  ya  Kilimo  na  nyenginezo.  Kadhalika,  viongozi  hao  walikubaliana  juu  ya  haja  ya  kukuza  utalii  na  kupanua  ushirikiano  katika  nyanja  mpya  zikiwemo  safari  za  ndege  na  sekta  ya  Mafuta  na  Gesi.  Mheshimiwa  Spika,  ziara  ya  pili  ya  Mheshimiwa  Dk.  Ali  Mohamed  Shein,  Rais  wa  Zanzibar  na  Mwenyekiti  wa  Baraza  la  Mapinduzi  ilikuwa  katika  Jamhuri  ya  Djibouti  tarehe  7  hadi  9  Mei,  2017,  kufuatia  mualiko  wa  Rais  wa  nchi  hiyo,  Mheshimiwa  Omar  Ismail  Guelleh.  Ziara  hiyo  ilikuwa  na  lengo  la  kuanzisha  uhusiano  na  ushirikiano  baina  ya  nchi  zetu  mbili.  Wakati  akiwa  nchini  humo,  Mheshimiwa  Rais  alikutana  na  kufanya  mazungumzo  na  Mheshimiwa  Rais  Geulleh  ambapo  Viongozi  hao  wawili  walikubaliana  kuanzisha  uhusiano  na  ushirikiano  hasa  katika  sekta  za  jamii,  maendeleo  na  uchumi  kwa  manufaa  ya  pande  zote  mbili.  Mheshimiwa  Spika,  maeneo  yaliyotiliwa  mkazo  katika  uhusiano  huo  ni  Miundombinu  na  Mawasiliano;  Usafiri,  Usafirishaji  na  Utalii;  Biashara  na  Uwekezaji;  Shughuli  za  Bandari;  Shughuli  za  Maeneo  Huru  ya  Kiuchumi,  Uvuvi  pamoja  na  Kutembeleana  baina  yetu  kwa  lengo  la  kubadilishana  uzoefu.  Kadhalika,  Mheshimiwa  Dk.  Ali  Mohamed  Shein  na  Mheshimiwa  Ismail  Omar  Guelleh  waliarifiwa  juu  ya  mazungumzo  ya  Waheshimiwa  Mawaziri  wa  pande  mbili  yaliyofanyika  hapo  kabla,  wakati  wa  ziara  hiyo.  Kutokana  na  mazungumzo  hayo,  iliandaliwa  taarifa  ya  pamoja  (Communique)  ambayo  itatumika  katika  utekelezaji  wa  uhusiano  na  ushirikiano  wa  pande  mbili.  Mheshimiwa  Spika,  ziara  ya  Mheshmiwa  Rais  nchini  Djibouti  ilikuwa  ya  mafanikio  kwani  imefungua  milango  ya  uhusiano  na  ushirikiano  baina  ya  nchi  mbili  hizi.  Jamhuri  ya  Djibouti  inategemea  kufaidika  kwa  kujifunza  mengi  kutoka  Zanzibar  katika  Sekta  ya  Utalii  na  nyenginezo,  wakati  Zanzibar  itafaidika  katika  nyanja  za  Uwekezaji,  Mawasiliano,  Bandari  na  sekta  nyenginezo.  Mheshimiwa  Spika,  katika  hatua  nyengine,  naomba  kuliarifu  Baraza  lako  Tukufu  kuwa  Mheshimiwa  Rais  alikuwa  Mgeni  rasmi  katika  kilele  cha  sherehe  za  Mbio  za  Mwenge  zilizofanyika  katika  viwanja  vya  Halmashauri  ya  Bariadi,  Mkoa  wa  Simiyu  tarehe  15  Oktoba,  2016.  Katika  hotuba  yake  aliyoitoa  siku  hiyo,  pamoja  na  mambo  mengine,  alielezea  juhudi  zinazochukuliwa  na  Serikali  zote  mbili,  Serikali  ya  Jamhuri  ya  Muungano  wa  Tanzania  na  Serikali  ya  Mapinduzi  ya  Zanzibar  katika  kukuza  ajira  kwa  vijana  na  kuwataka  vijana  kuchangamkia  fursa  hiyo  na  kuimarisha  uzalendo.  Mheshimiwa  Spika,  Mheshimiwa  Rais  aliendelea  kushiriki  katika  shughuli  mbali  mbali  za  maendeleo  ikiwa  pamoja  na  ufunguzi  wa  jengo  la  Mahakama  Kuu  liliyoko  Chake  Chake  Pemba  uliofanyika  tarehe  06  Novemba,  2016.  Aidha,  Mheshimiwa  Rais  alizindua  majengo  mapya  ya  Wodi  ya  Kinamama  na  Watoto  katika  Hospitali  ya  Mnazi  Mmoja  uliofanyika  tarehe  11  Novemba,  2016.  Vile  vile,  katika  kuhakikisha  kuwa  Wananchi  wa  Pemba  wanapata  huduma  za  Afya  zilizo  bora  na  karibu  na  maeneo  wanayoishi,  tarehe  Novemba,  2016,  Mheshimiwa  Rais  alifungua  Hospitali  ya  Abdalla  Mzee  Mkoani  baada  ya  kujengwa  upya.  Mheshimiwa  Spika,  katika  kuadhimisha  sherehe  za  miaka  ya  Mapinduzi  Matukufu  ya  Zanzibar,  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi  alijumuika  na  Wananchi  kuzindua  miradi  ya  maendeleo  ikiwemo  ufunguzi  wa  Kiwanda  cha  Maziwa  cha  Azam  Marine  Diary  kinachomilikiwa  na  Kampuni  ya  Bakhresa  kilichopo  Fumba  tarehe  5  Januari,  2017.  Aidha,  alishiriki  katika  ufunguzi  wa  Majaribio  ya  Mkakati  wa  Tasnia  Malibunifu  (Branding)  Saateni  na  uwekaji  wa  Jiwe  la  Msingi  la  Ofisi  ya  Mtakwimu  Mkuu  iliyopo  Mazizini  tarehe  6  Januari,  2017.  Mheshimiwa  Spika,  katika  muendelezo  wa  Sherehe  hizo,  tarehe  07  Januari,  2017  Mheshimiwa  Rais  alifungua  Skuli  ya  Sekondari  ya  Mohamed  Juma  Pindua  ya  Mkanyageni.  Vile  vile,  Mheshimiwa  Rais  alifungua  Soko  la  Wete  pamoja  na  Ofisi  ya  Baraza  la  Mji  tarehe  08  Januari,  2017.  Mheshimiwa  Rais  alikuwa  Mgeni  rasmi  katika  hafla  ya  uwekaji  wa  Jiwe  la  Msingi  la  Mradi  wa  Ujenzi  wa  Nyumba  za  Makaazi  katika  eneo  la  Fumba  tarehe  9  Januari,  2017.  Aidha,  tarehe  11  Januari,  2017  alifungua  Ujenzi  wa  Skuli  ya  Sekondari  ya  Kwarara  na  Kituo  cha  Matangazo  ya  Elimu.  Mheshimiwa  Spika,  shughuli  nyengine  alizofanya  Mheshimiwa  Rais  katika  kuendeleza  na  kukuza  tasnia  ya  michezo  na  vipaji,  alikabidhi  vifaa  vya  michezo  kwa  ajili  ya  maandilizi  ya  timu  18  za  Mpira  wa  Miguu  za  Majimbo  ya  Unguja  ili  kushiriki  vizuri  katika  michuano  ya  Ligi  za  Majimbo  tarehe  26  Februari,  2017.  Shughuli  kama  hiyo  ameifanya  katika  Majimbo  ya  Pemba  tarehe  17  Machi,  2017.  Aidha,  katika  kuendeleza  utaratibu  wake  wa  kuzungumza  na  vyombo  vya  habari  kwa  lengo  la  kuimarisha  Uwazi  na  Uwajibikaji  pamoja  na  Utawala  Bora,  tarehe  23  Machi,  Mheshimiwa  Rais  aliwaita  waandishi  wa  habari  wa  vyombo  mbali  mbali  vya  Tanzania  na  aliwapa  fursa  wamuulize  masuala  kuhusiana  na  mipango  pamoja  na  utekelezaji  wa  mambo  mbali  mbali  katika  sekta  zote  za  Kiuchumi  na  Kijamii.  Mheshimiwa  Spika,  mnamo  tarehe  28  Machi,  2017,  Mheshimiwa  Rais  alifanya  mkutano  na  walimu  wa  skuli  za  Sekondari  za  Unguja  na  tarehe  6  Aprili,  2017  alifanya  mkutano  kama  huo  kwa  upande  wa  Pemba.  Katika  mikutano  hiyo,  Mheshimiwa  Rais  aliwaeleza  walimu  hao,  kwamba  Serikali  itaendeleza  juhudi  zake  za  kuimarisha  sekta  ya  elimu  nchini  na  aliwataka  walimu  wa  Sekondari  wazidishe  uwajibikaji  kwa  kuzingatia  ubora  na  umuhimu  wa  elimu  kwa  maendeleo  ya  nchi  yetu.  Mheshimiwa  Spika,  vile  vile,  Mheshimiwa  Rais  alikuwa  mgeni  rasmi  katika  Sherehe  za  Uzinduzi  wa  Mbio  za  Mwenge  wa  Uhuru  mwaka  2017,  zilizofanyika  katika  uwanja  wa  Kumbukumbu  Mjini  Mpanda,  Mkoani  Katavi  tarehe  02  Aprili,  2017.  Katika  sherehe  hizo,  Mheshimiwa  Rais  aliwakilishwa  na  Mheshimiwa  Balozi  Seif  Ali  Iddi,  Makamu  wa  Pili  wa  Rais  wa  Zanzibar.  Katika  hotuba  yake,  Mheshimiwa  Rais  alisisitiza  juu  ya  umuhimu  wa  kuimarisha  mashirikiano  baina  ya  Serikali  zetu  mbili,  wafanyabiashara  na  wawekezaji  wa  Ndani  na  Nje  ya  Nchi  katika  kuijenga  Tanzania  yenye  viwanda  kwa  lengo  la  kukuza  ajira  na  kuwa  na  matumizi  bora  ya  rasilimali  zetu.  Mheshimiwa  Spika,  tarehe  01  Mei,  2017,  Mheshimiwa  Rais  aliongoza  wafanyakazi  na  wananchi  katika  Sherehe  za  Maadhimisho  ya  Siku  ya  Wafanyakazi  Duniani,  Mei  Mosi,  zilizofanyika  katika  Mkoa  wa  Kaskazini,  Wilaya  ya  Kaskazini  “B”,  Unguja  kwenye  Viwanja  vya  Polisi  Mahonda.  Katika  sherehe  hizo,  Mheshimiwa  Rais  alisisitiza  juu  ya  suala  la  uwajibikaji  kwa  wafanyakazi,  ikiwa  ndio  msingi  wa  maendeleo  yetu.  Alisema  kuwa  kwa  upande  wa  Serikali  itaendelea  na  utaratibu  wake  wa  kuzilinda  haki  zote  za  wafanyakazi  na  kuimarisha  maslahi  yao  hatua  kwa  hatua.  Hivyo,  Mheshimiwa  Rais  aliwahimiza  viongozi  wote  walioteuliwa  na  waliochaguliwa  na  wananchi  kuwa  wabunifu  na  makini  katika  kusimamia  majukumu  waliyopewa  na  kuwahudumia  wananchi  ipasavyo.  Kadhalika,  Mheshimiwa  Rais  aliwataka  Viongozi  wote  watekeleze  wajibu  wao  kwa  kuwasimamia  wafanyakazi  wanaowaongoza  pamoja  na  wao  wenyewe  watekeleze  vyema  majukumu  waliyopangiwa.  Kwa  upande  wao,  Uongozi  wa  Chama  cha  Wafanyakazi  ulimshukuru  Mheshimiwa  Rais  kwa  kutimiza  ahadi  yake  ya  kupandisha  kima  cha  chini  mshahara  kutoka  TZS.  150,000  hadi  TZS.  300,000.  Mheshimiwa  Spika,  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi  alikutana  na  wageni  mbali  mbali  wakiwemo  Mawaziri,  Viongozi  wa  Serikali  wa  SMT,  Mabalozi,  Wawakilishi  wa  Mashirika  ya  Kimataifa,  Viongozi  wa  Dini,  Wafanyabiashara  na  Wawekezaji.  Viongozi  hao  walizungumza  kuhusu  mashirikiano  baina  ya  Tanzania  na  Nchi  zao  na  Zanzibar  na  kuimarisha  uhusiano  wa  Biashara,  Utalii  na  Uwekezaji.  Mheshimiwa  Spika,  tarehe  01  Machi,  2017,  Mheshimiwa  Rais  alikutana  na  ujumbe  wa  Wakurugenzi  Watendaji  12  wa  Benki  ya  Maendeleo  ya  Afrika  (AfDB)  wanaofanyia  kazi  zao  ndani  na  nje  ya  Bara  la  Afrika.  Wakurugenzi  hao  kwa  pamoja  walimpongeza  kwa  dhati  Mheshimiwa  Rais,  kwa  uongozi  wake  mahiri  uliopelekea  kuimarika  kwa  uchumi  wa  Zanzibar  na  kuahidi  kwamba  Benki  hiyo  itaendelea  kuisaidia  na  kuiunga  mkono  Zanzibar,  katika  juhudi  zake  za  kuimarisha  uchumi  wake  na  kukuza  sekta  mbali  mbali  za  Kijamii  na  Maendeleo.  Mheshimiwa  Spika,  Ujumbe  wa  watu  12  wa  Chama  cha  Kikomunisti  cha  China  (CPC)  ulitembelea  Zanzibar  tarehe  Machi,  2017  na  kuonana  na  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi.  Ujumbe  huo  uliongozwa  na  Mheshimiwa  Guo  Jinlong  –  Mjumbe  wa  Kamati  Kuu  na  Katibu  wa  Kamati  ya  Chama  cha  Kikomunisti  cha  Manispaa  ya  Beijing.  Wakati  wa  mazungumzo  yao,  Viongozi  hao  walisisitiza  kuendeleza  ushirikiano  na  uhusiano  wa  kirafiki  uliopo  baina  ya  Zanzibar  na  Jamhuri  ya  Watu  wa  China.  Kadhalika,  Mheshimiwa  Guo  Jinlong  alimuhakikishia  Mheshimiwa  Rais  kwamba  Serikali  ya  Jamhuri  ya  Watu  wa  China  itatekeleza  ahadi  yake  ya  kumalizia  ujenzi  wa  Jengo  la  Abiria  (terminal  III)  katika  Uwanja  wa  Ndege  wa  Kimataifa  wa  Abeid  Amani  Karume.  Mheshimiwa  Spika,  tarehe  11  Aprili,  2017,  Mheshimiwa  Rais  alikutana  na  ujumbe  wa  Wawakilishi  23  wa  Mashirika  ya  Umoja  wa  Mataifa  (UN)  waliopo  Tanzania.  Ujumbe  huo  uliongozwa  na  Mwakilishi  Mkaazi  wa  Umoja  wa  Mataifa  Nchini  Tanzania  ambae  pia  ni  Mwakilishi  Mkaazi  wa  Shirika  la  Maendeleo  la  Umoja  wa  Mataifa  (UNDP)  Nchini  Tanzania  Bwana  Alvaro  Rodriguez.  Katika  mazungumzo  yao,  ujumbe  huo  ulisisitiza  azma  ya  Umoja  wa  Mataifa  kuendelea  kuisaidia  na  kuiunga  mkono  Zanzibar  katika  nyanja  mbali  mbali.  Orodha  kamili  ya  wageni  aliokutana  nao  Mheshimiwa  Rais  inaonekana  kiambatisho  Nam.  1.  Mheshimiwa  Spika,  Ofisi  ya  Faragha  ya  Rais  kwa  mwaka  wa  fedha  2016/2017  imefuatilia  maagizo  617  na  ahadi  za  Mheshimiwa  Rais  ambazo  ziko  katika  Sekta  za  miundombinu,  afya,  elimu  na  ustawi  wa  jamii  katika  maeneo  mbali  mbali  ya  Unguja  na  Pemba,  jambo  ambalo  limesaidia  kwa  kiasi  kikubwa  kupatikana  kwa  ufumbuzi  wa  changamoto  kadhaa  zinazowakabili  Wananchi.  Mheshimiwa  Spika,  OfisiyaFaraghayaRaisimewaendeleza  wafanyakazi  wake  katika  fani  mbali  mbali.  Ofisa  mmoja  anaendelea  na  mafunzo  yake  ya  Shahada  ya  Uzamivu  katika  fani  ya  lugha  ya  Kiswahili  kwenye  Chuo  Kikuu  Huria  cha  Tanzania  na  mwengine  ameanza  masomo  yake  ya  Shahada  ya  Uzamivu,  katika  fani  ya  Sheria  za  Kimataifa  Nchini  China.  Aidha,  Ofisa  mmoja  alihudhuria  katika  masomo  ya  muda  mfupi  ya  Hoteli  na  Ukarimu  Nchini  China.  Wakati  huo  huo,  Wafanyakazi  wengine  wawili  walihudhuria  mafunzo  ya  muda  mfupi  ya  Hoteli  na  Ukarimu  Nchini  India  na  mfanyakazi  mmoja  anaendelea  na  masomo  ya  muda  mrefu  katika  fani  hiyo,  katika  ngazi  ya  Stashahada  kwenye  Taasisi  ya  Utalii,  Maruhubi.  Vile  vile,  Mfanyakazi  mmoja  alihudhuria  mafunzo  ya  muda  mfupi  ya  Ukutubi  katika  Chuo  Kikuu  cha  Teofilo  Kisanji  Mkoani  Mbeya.  Mheshimiwa  Spika,  mbali  na  majukumu  yaliyoainishwa,  Ofisi  imeweza  kutekeleza  kazi  mbali  mbali  zikiwemo  kutoa  huduma  kwa  wageni  wanaoalikwa  na  Mheshimiwa  Rais.  Majukumu  mengine  yaliyotekelezwa  ni  kutunza  na  kutoa  huduma  katika  majengo  ya  Ikulu  ya  Mnazi  Mmoja,  Ikulu  ndogo  ya  Migombani,  Ikulu  ya  Mkoani,  Chake  Chake,  Kibweni,  Nyumba  ya  Rais  wa  Zanzibar  iliyopo  Dar  es  Salaam  (Laibon)  na  Dodoma.  Mheshimiwa  Spika,  Ofisi  ya  Faragha  ya  Rais  inaendelea  na  ujenzi  katika  Ikulu  ya  Micheweni  na  Chake  Chake.  Ikulu  ya  Bwefum  na  Nyumba  ya  Rais  wa  Zanzibar  iliyopo  Dar  es  Salaam  (Laibon)  zimezungushiwa  uzio  ili  kuimarisha  ulinzi.  Aidha,  Wizara  ya  Ujenzi,  Mawasiliano  na  Usafirishaji  kupitia  Idara  ya  Ujenzi  na  Utunzaji  Barabara  imepewa  kazi  ya  kuzuia  mmong’onyoko  wa  udongo  katika  Ikulu  ya  Mkoani.  Mheshimiwa  Spika,  Idara  ya  Mawasiliano  na  Habari  –  Ikulu  imetayarisha  vipindi  24  Vya  radio  na  televisheni  na  kurushwa  hewani  kupitia  vituo  vya  Redio  na  TV.  Vipindi  hivi  viliandaliwa  kwa  madhumuni  ya  kuwapa  habari  sahihi  Wananchi  juu  ya  utekelezaji  wa  Ilani  ya  CCM  2015  –  2020.  Ili  kwenda  sambamba  na  Maendeleo  ya  Sayansi  na  Teknolojia,  Idara  imeendelea  kutoa  taarifa  kupitia  Tovuti  ya  Ikulu  www.ikuluzanzibar.go.tz  pamoja  na  Mitandao  ya  Kijamii  na  “live  stream”.  Mheshimiwa  Spika,  Idara  imeendelea  kuwapa  taarifa  Wananchi  kupitia  jarida  la  Ikulu  ambalo  limekuwa  likichapishwa  kila  mwezi.  Jarida  hili  linaelezea  kwa  kina  utekelezaji  wa  Miradi  ya  Maendeleo  na  kutoa  fursa  kwa  Wananchi  kutoa  maoni  yao  kuhusiana  na  utekelezaji  wa  Miradi  hiyo.  Vile  vile,  Idara  imechapisha  kalenda  5,500  za  ukutani  na  mezani  na  kusambazwa  kwenye  Taasisi  za  Serikali  na  kwa  Wananchi  kupitia  Masheha  na  kwenye  mikutano  ya  hadhara.  Uchapishaji  wa  kalenda  unatumika  kutoa  ujumbe  kwa  Wananchi  kwa  njia  ya  picha  na  maelezo  mafupi.  Programu  ya  Kuratibu  Ushirikiano  wa  Kikanda,  Mashirika  ya  Kimataifa  na  Wazanzibari  Wanaoishi  Nje  ya  Nchi  Mheshimiwa  Spika,  matokeo  ya  utekelezaji  wa  Programu  hii  ni  kuimarika  kwa  ushiriki  wa  Zanzibar  katika  Mikutano  ya  Kikanda  na  Kimataifa  na  kuhakikisha  kuwa  Zanzibar  inanufaika  na  Uhusiano  huo.  Kwa  mwaka  wa  fedha  /2017,  Programu  hii  iliidhinishiwa  jumla  ya  TZS.  milioni  kwa  matumizi  ya  kazi  za  kawaida.  Hadi  kufikia  mwezi  Machi,  2017  iliingiziwa  TZS.     milioni  sawa  na  asilimia  62  kwa  kazi  za  kawaida.  Mheshimiwa  Spika,  kupitia  Programu  hii  mafanikio  yaliyopatikana  ni  pamoja  na  kuimarika  kwa  ushiriki  wa  Zanzibar  katika  Jumuiya  za  Kikanda  ikiwemo  EAC,  SADC,  IORA  na  Tripartite  Forum  (COMESA,  EAC  na  SADC).  Aidha,  uhusiano  kati  ya  Serikali  na  Wazanzibari  wanaoishi  Nje  ya  Nchi  umeongezeka  baada  ya  kuandaliwa  Kongamano  la  Tatu  la  Watanzania  wanaoishi  Nje  ya  Nchi.  Mheshimiwa  Spika,  Mkutano  wa  kilele  wa  dharura  wa  Jumuiya  ya  Afrika  Mashariki  ulifanyika  Dar  es  Salaam  tarehe  8  Septemba,  2016.  Mkutano  huo  ulihudhuriwa  na  Mheshimiwa  Dk.  John  Pombe  Joseph  Magufuli,  Rais  wa  Jamhuri  ya  Muungano  wa  Tanzania  ambaye  pia  ni  Mwenyekiti  wa  Mkutano  wa  Kilele  wa  Wakuu  wa  Nchi.  Wengine  waliohudhuria  ni  Mheshimiwa  Yoweri  Kaguta  Museveni,  Rais  wa  Jamhuri  ya  Uganda;  Mheshimiwa  Paul  Kagame,  Rais  wa  Jamhuri  ya  Rwanda;  Mheshimiwa  Dk.  Ali  Mohammed  Shein,  Rais  wa  Zanzibar  na  Mwenyekiti  wa  Baraza  la  Mapinduzi;  Mheshimiwa  William  Rutto,  Naibu  Rais  wa  Jamhuri  ya  Kenya;  Mheshimiwa  Balozi  Alain  Aimè  Nyamitwe,  Waziri  wa  Mambo  ya  Nje  na  Uhusiano  wa  Kimataifa  aliemuwakilisha  Mheshimiwa  Piere  Nkurunziza,  Rais  wa  Jamhuri  ya  Burundi;  Mheshimiwa  Aggrey  Tisa  Sabuni,  Mwakilishi  Maalum  wa  Mheshimiwa  Gen.  Salva  Kiir  Mayardit,  Rais  wa  Jamhuri  ya  Sudan  Kusini.  Mheshimiwa  Spika,  Mkutano  huo  ulipokea  taarifa  ya  majadiliano  ya  Mkataba  wa  Ubia  wa  Kiuchumi  baina  ya  Jumuiya  ya  Afrika  Mashariki  na  Jumuiya  ya  Ulaya  (EPA).  Matokeo  ya  Majadiliano  ya  Mkutano  huo  ni  kwamba  Jamhuri  ya  Muungano  wa  Tanzania  ilisisitiza  kuwa  Mkataba  huo  utakuwa  na  athari  katika  kuimarisha  na  kulinda  viwanda  vya  Jumuiya  ya  Afrika  Mashariki.  Wakuu  wa  Nchi  Wanachama  wa  Jumuiya  ya  Afrika  Mashariki  walikubaliana  kuwa  Nchi  Wanachama  zipewe  muda  zaidi  wa  kutafakari  athari  za  Mkataba  huo.  Mheshimiwa  Spika,  katika  Mkutano  huo  wa  kilele,  Jamhuri  ya  Sudani  ya  Kusini  iliridhia  Mkataba  wa  kujiunga  na  Jumuiya  ya  Afrika  Mashariki  (Instrument  of  Ratification  of  Accession  Treaty).  Vile  vile,  mkutano  huo  ulipokea  taarifa  ya  mafanikio  ya  mazungumzo  ya  amani  ya  Burundi  ambapo  Mpatanishi  wake  ni  Mheshimiwa  Benjamin  W.  Mkapa,  Rais  mstaafu  wa  awamu  ya  tatu  wa  Tanzania.  Aidha,  Mkutano  huo  ulimteua  na  kumuapisha  Bw.  Christophe  Bazivamo  kutoka  Rwanda  kushika  nafasi  ya  Naibu  Katibu  Mkuu  wa  Jumuiya  ya  Afrika  Mashariki  kwa  kipindi  cha  miaka  mitatu   .  Mheshimiwa  Spika,  Mikutano  mengine  ya  Kamati  za  Wataalamu  wa  Jumuiya  ya  Afrika  Mashariki  ilifanyika  kati  ya  mwezi  wa  Juni,  2016  na  mwezi  Februari,  2017  katika  Miji  ya  Kampla  Uganda,  Dar  es  Salaam  na  Arusha  Tanzania  na  Nairobi  Kenya.  Mikutano  hiyo  ilijadili  kiujumla  utekelezaji  wa  Itifaki  ya  Soko  la  pamoja  la  Jumuiya  ya  Afrika  Mashariki  na  uondoshwaji  wa  vikwazo  visivyokuwa  vya  kiushuru  kwa  Nchi  Wanachama.  Lengo  kuu  ni  kuzifanya  Nchi  Wanachama  wa  Jumuiya  ya  Afrika  Mashariki  kuwa  na  mazingira  mazuri  ya  kufanya  biashara  kwa  Maendeleo  ya  Biashara  na  Wananchi  kwa  ujumla.  Mheshimiwa  Spika,  Mkutano  wa  Baraza  la  Mawaziri  wa  Jumuiya  ya  Afrika  Mashariki  uliofanyika  Arusha  mwezi  Aprili,  2017.  Mkutano  huo  ulikabidhi  rasmi  Uenyekiti  wa  Jumuiya  ya  Afrika  Mashariki  kwa  Jamhuri  ya  Uganda.  Awali  Uenyekiti  huo  ulikuwa  unashikiliwa  na  Jamhuri  ya  Muungano  wa  Tanzania.  Hatua  za  Makabidhiano  katika  ngazi  zote  zimekamilika  isipokuwa  katika  ngazi  ya  Marais  ambapo  inategemewa  baadae  mwaka  huu  Rais  wa  Jamhuri  ya  Muungano  wa  Tanzania  Mheshimiwa  Dkt.  John  P.  Joseph  Magufuli  atamkabidhi  Uenyekiti  huo  Rais  wa  Jamhuri  ya  Uganda  Mheshimiwa  Yoweri  K.  Museveni.  Mheshimiwa  Spika,  Mambo  mengine  yaliyojadiliwa  katika  Mkutano  wa  Baraza  la  Mawaziri  ni  pamoja  na  kuanza  rasmi  kutumika  pasipoti  ya  kusafiria  ya  Kimataifa  ya  kielektroniki  ya  Afrika  Mashariki  kuanzia  mwezi  Januari,  Utaratibu  huu  ulichelewa  kutokana  na  kwamba  Nchi  Wanachama  kutokuwa  tayari  katika  miundombinu  yake.  Awali  utekelezaji  wa  zoezi  hili  ulipangwa  kufanyika  mwezi  Januari,  2017.  Vile  vile,  Mkutano  wa  Baraza  la  Mawaziri  ulizungumzia  kuhusu  Ukarabati  Mkubwa  wa  Majengo  ya  Makao  Makuu  ya  Kamisheni  ya  Kiswahili  yaliyopo  Zanzibar.  Mheshimiwa  Spika,  Mkutano  huo  uliridhia  kuanzishwa  kwa  Sera  ya  Kiswahili  ya  Jumuiya  ya  Afrika  Mashariki  pamoja  na  kufanyika  kwa  Mkutano  mkubwa  wa  Kiswahili  wa  Kimataifa  Zanzibar  mwezi  Agosti,  2017.  Katika  mkutano  huo  kwa  upande  wa  Zanzibar,  iliwakilishwa  na  Waziri  wa  Nchi  Ofisi  ya  Rais  na  Mwenyekiti  wa  Baraza  la  Mapinduzi  Mheshimiwa  Issa  Haji  Ussi  Gavu  na  Waziri  wa  Nchi  Ofisi  ya  Rais  Katiba,  Sheria,  Utumishi  wa  Umma  na  Utawala  Bora  Mheshimiwa  Haroun  Ali  Suleiman.  Mheshimiwa  Spika,  Idara  ya  Ushirikiano  wa  Kimataifa  na  Uratibu  wa  Wazanzibari  wanaoishi  Nje  ya  Nchi  imeendelea  kuwajengea  uwezo  wa  uelewa  Wananchi  na  makundi  mbali  mbali  kuhusu  fursa  zinazopatikana  katika  Mtangamano  wa  Jumuiya  za  Kikanda  kama  EAC,  SADC  na  IORA.  Mafunzo  hayo  yametolewa  kwa  Masheha  wa  Mikoa  yote  ya  Zanzibar,  wajasiriamali  wa  Mikoa  minne  ikiwemo  Mkoa  wa  Mjini  Magharibi,  Mkoa  wa  Kaskazini  Unguja,  Mkoa  wa  Kusini  Pemba  na  Mkoa  wa  Kaskazini  Pemba.  Aidha,  Idara  imekaa  na  Taasisi  zote  za  Serikali  ya  Mapinduzi  ya  Zanzibar  na  kukubaliana  kuwa  kila  Wizara  iteue  Mwakilishi  kiungo  kwa  ajili  ya  kushughulikia  masuala  ya  Mtangamano  wa  Jumuiya  za  Kikanda.  Mheshimiwa  Spika,  Mkutano  wa  kwanza  wa  kila  miaka  miwili  wa  mashirikiano  kati  ya  Jamhuri  ya  Muungano  wa  Tanzania  na  Jamhuri  ya  Afrika  Kusini  (BI-NATIONAL  COMMISSION)  ulifanyika  kuanzia  tarehe  8  Mei,  2017  hadi  tarehe  11  Mei,  2017  Jijini  Dar  es  Salaam.  Mkutano  huo  uliambatana  na  ziara  rasmi  ya  Kitaifa  aliofanya  Mheshimiwa  Jacob  Zuma  Rais  wa  Jamhuri  ya  Afrika  Kusini  Nchini  Tanzania  kufuatia  mualiko  wa  Mheshimiwa  Dk.  John  Pombe  Joseph  Magufuli,  Rais  wa  Jamhuri  ya  Muungano  wa  Tanzania.  Mheshimiwa  Spika,  katika  Mkutano  huo,  Jamhuri  ya  Muungano  wa  Tanzania  na  Jamhuri  ya  Afrika  ya  Kusini  zilikubaliana  kuendeleza  mashirikiano  katika  Nyanja  za  Siasa  na  Diplomasia,  Ulinzi  na  Usalama,  Uchumi  na  mwisho  masuala  ya  Kijamii  na  Utamaduni.  Zanzibar  ilishiriki  kwenye  Mkutano  huo  na  kuainisha  maeneo  kadhaa  ya  Mashirikiano  ikiwemo  Mabadiliko  ya  tabia  ya  Nchi,  Nishati  mbadala,  Elimu  pamoja  na  Utalii.  Makubaliano  ya  mkutano  huo  yatafatiwa  na  kusainiwa  kwa  Mikataba  ya  Makubaliano  (MOU)  hapo  baadae.  Waziri  wa  Nchi,  Ofisi  ya  Rais  na  Mwenyekiti  wa  Baraza  la  Mapinduzi  aliiwakilisha  Zanzibar  katika  Mkutano  huo.  Mheshimiwa  Spika,  kama  tulivyoahidi  kwamba  Serikali  itahakikisha  inatayarisha  Sera  ya  Diaspora  ili  kutoa  miongozo  ya  kushughulikia  mambo  yanayowahusu  Wanadiaspora.  Naomba  kuliarifu  Baraza  lako  Tukufu  kuwa  Sera  hiyo  hivi  sasa  imeshajadiliwa  katika  Vikao  vya  Serikali  na  inatarajiwa  kuanza  rasmi  kutumika  katika  mwaka  wa  fedha  2017/2018.  Hatua  inayofuata  ni  kutayarisha  Mpango  Kazi  wa  miaka  mitatu  ili  kufanikisha  utekelezaji  wake.  Hivi  karibuni  tutaanza  kuwaelimisha  Wananchi  na  makundi  mbali  mbali  kuhusu  Sera  hiyo.  Mheshimiwa  Spika,  Idara  ya  Ushirikiano  wa  Kimataifa  na  Uratibu  wa  Wazanzibari  wanaoishi  Nje  ya  Nchi  kwa  kushirikiana  na  Wizara  ya  Mambo  ya  Nje  na  Ushirikiano  wa  Afrika  Mashariki  Idara  ya  Diaspora  imefanikiwa  kuandaa  Kongamano  la  Tatu  la  Watanzania  Wanaoishi  Nje  ya  Nchi  tarehe  24  hadi  tarehe  25  Agosti,  2016  lililofanyika  Zanzibar.  Kongamano  hilo  lilihudhuriwa  na  jumla  ya  watu  450  wakiwemo  Wanadiaspora  300  kutoka  Mataifa  mbali  mbali  duniani,  Taasisi  za  Kimataifa,  Mabalozi,  Waheshimiwa  Wajumbe  wa  Baraza  la  Wawakilishi  na  Wafanyabiashara.  Kaulimbiu  ya  Kongamano  hilo  ilikuwa  ni  “Mtu  Kwao  Ndio  Ngao”  na  dhamira  yake  ni  kuweka  mtazamo  mpya  wa  kuunganisha  Utalii  na  Uwekezaji  wa  Tanzania  kwa  Wanadiaspora.  Mheshimiwa  Spika,  Kongamano  hilo  lilifunguliwa  na  Mheshimiwa  Dk.  Ali  Mohamed  Shein  Rais  wa  Zanzibar  na  Mwenyekiti  wa  Baraza  la  Mapinduzi  na  kufungwa  na  Mheshimiwa  Januari  Yusuph  Makamba  Waziri  wa  Nchi  Ofisi  ya  Makamo  wa  Rais  Muungano  na  Mazingira  kwa  niaba  ya  Rais  wa  Jamhuri  ya  Muungano  wa  Tanzania  Mheshimiwa  Dkt.  John  Pombe  Joseph  Magufuli.  Katika  hotuba  yake,  Mheshimiwa  Dk.  Ali  Mohamed  Shein  Rais  wa  Zanzibar  na  Mwenyekiti  wa  Baraza  la  Mapinduzi  aliwataka  Wanadiaspora  kutumia  fursa  nyingi  za  Kiuchumi  na  Kijamii  zilizopo  Zanzibar  na  Tanzania  kwa  ujumla  ili  kuinua  hali  ya  Uchumi  wa  Nchi.  Alisisitiza  Wanadiaspora  kuwashawishi  Wawekezaji  katika  Nchi  wanazoishi  kuja  kuwekeza  Nchini.  Mheshimiwa  Spika,  mada  mbali  mbali  zilijadiliwa  katika  Kongamano  hilo  ambazo  zililenga  kuwajengea  uelewa  Wanadiaspora  kuhusu  umuhimu  wao  katika  kuchangia  shughuli  za  Kiuchumi  na  Kijamii.  Vile  vile,  Wanadiaspora  walitakiwa  wazifahamu  fursa  za  uwekezaji  na  utalii  zilizopo  zitakazoifanya  Tanzania  iwe  Nchi  ya  Viwanda.  Kongamano  hilo  liliwataka  Wanadiaspora  kujua  wajibu  wao  wa  kuitangaza  vizuri  Jamhuri  ya  Muungano  wa  Tanzania  nje  ya  Nchi.  Aidha,  Wanadiaspora  walipata  fursa  ya  kuziona  bidhaa  mbali  mbali  zinazozalishwa  Tanzania  kupitia  Maonesho  ya  kibiashara  yaliyokuweko  kwenye  Kongamano  hilo.  Kadhalika,  walipata  fursa  ya  kutembelea  Miradi  ya  Maendeleo  na  Uwekezaji  pamoja  na  vivutio  vya  Utalii  vilivyopo  Zanzibar.  Mheshimiwa  Spika,  katika  hatua  nyengine,  Wanadiaspora  wa  Zanzibar  wameendelea  kuchangia  na  kusaidia  katika  shughuli  mbali  mbali  za  kimaendeleo.  Katika  kipindi  cha  Julai  –  Machi,  2016/2017  Wanadiaspora  wanaoishi  Nchini  Seattle  Marekani  wamesaidia  kukusanya  viti  562  na  meza  500  za  kusomea  ambazo  baadae  Serikali  ilitoa  fedha  za  kusafirisha  kuja  Nchini.  Vifaa  hivyo  vimesambazwa  katika  Skuli  ya  Sekondari  ya  Lumumba,  Tumekuja  na  Mwanakwerekwe  C  kwa  Unguja  na  Fidel  Castro  na  Madungu  kwa  Pemba.  Aidha,  Wanadiaspora  wa  Uingereza  wametoa  vitabu  100  vya  aina  mbali  mbali  kwa  Maktaba  Kuu  ya  Zanzibar  na  Chuo  Kikuu  cha  Taifa  cha  Zanzibar.  Kwa  upande  wa  sekta  ya  Afya  Wanadiaspora  wa  Canada  wametoa  baskeli  za  magurudumu  matatu  kwa  ajili  ya  watu  wenye  ulemavu.  Mheshimiwa  Spika,  kwa  upande  mwengine  Idara  ya  Ushirikiano  wa  Kimataifa  na  Uratibu  wa  Wazanzibari  Wanaoishi  Nje  ya  Nchi  imeendelea  kutoa  elimu  ya  kuwafahamisha  Wananchi  kuhusu  suala  la  Diaspora  na  umuhimu  wa  kuwashirikisha  Wanadiaspora  katika  maendeleo  ya  Kiuchumi  na  Kijamii  ya  Zanzibar.  Elimu  hiyo  ilitolewa  kwa  Masheha  wa  Mikoa  yote  mitano,  Maofisa  Mipango  wa  Wilaya,  Wajasiriamali,  Maofisa  Uhamiaji  na  Waandishi  wa  Habari  Unguja  na  Pemba.  Programu  ya  Utawala  na  Uendeshaji  wa  Ofisi  ya  Rais  Ikulu  Mheshimiwa  Spika,  Matokeo  ya  utekelezaji  wa  Programu  hii  ni  kuimarika  kwa  Mazingira  ya  Utendaji  kazi  katika  Ofisi  ya  Rais  na  Mwenyekiti  wa  Baraza  la  Mapinduzi.  Programu  hii  inalenga  kuimarisha  uwezo  wa  Kiutendaji  na  Kuratibu  Shughuli  za  Ofisi  ya  Rais  na  Mwenyekiti  wa  Baraza  la  Mapinduzi  Unguja  na  Pemba.  Aidha,  inalenga  Kuimarisha  Shughuli  za  Mipango,  Sera  na  kufanya  Utafiti.  Kuimarisha  shughuli  za  Usalama  wa  Serikali.  Kwa  mwaka  wa  fedha  /2017,  Programu  hii  iliidhinishiwa  jumla  ya  TZS.  ,   milioni  kwa  matumizi  ya  kazi  za  kawaida,  na  hadi  kufikia  mwezi  Machi,  2017  iliingiziwa  TZS.  1,   milioni  sawa  na  asilimia  77  kwa  kazi  za  kawaida.  Mheshimiwa  Spika,  mafanikio  yaliyopatikana  kupitia  Programu  hii  ni  kuwepo  kwa  daftari  la  mahudhurio  ya  watumishi  kwa  mfumo  wa  elektroniki  (Biometrics);  ambalo  litasaidia  kudhibiti  uingiaji  na  utokaji  kazini.  Kuimarika  kwa  utunzaji  wa  siri  za  Serikali  kupitia  upekuzi  unaofanyika  kwa  Wafanyakazi  kabla  na  baada  ya  kuajiriwa;  kuwepo  kwa  Ripoti  ya  Utafiti  juu  ya  Mapitio  ya  Mpango  Mkakati  wa  Mawasiliano  Ikulu  pamoja  na  kuwepo  kwa  mazingira  salama  ya  kufanyia  kazi  kupitia  ukaguzi  wa  Majengo  ya  Serikali  unaofanyika  mara  kwa  mara.  Mheshimiwa  Spika,  Idara  ya  Uendeshaji  na  Utumishi  imeimarisha  mazingira  ya  kazi  kwa  kusimamia  ipasavyo  upatikanaji  wa  huduma  na  vitendea  kazi  pamoja  na  matengenezo  ya  vyombo  vya  usafiri.  Sambamba  na  hayo,  Idara  ya  Uendeshaji  na  Utumishi  imehakikisha  kwamba  wafanyakazi  wote  wamelipwa  mishahara  na  stahiki  nyengine  za  watumishi  ikiwemo  likizo  kwa  watumishi  46,  malipo  baada  ya  saa  za  kazi  watumishi  16  na  kuwapatia  sare  watumishi  36.  Mheshimiwa  Spika,  ili  kuongeza  ujuzi  na  maarifa  kwa  watumishi,  Idara  imewajengea  uwezo  watumishi  20  wa  kada  tofauti  ndani  na  nje  ya  Nchi  katika  nyanja  za  Sayansi  ya  Jamii,  Usimamizi  na  Ukarimu,  Ununuzi  na  Ugavi,  Takwimu  na  Siasa  ya  Jamii  katika  ngazi  za  cheti,  Stashahada,  Shahada  na  Shahada  ya  Uzamivu  (kiambatisho  Nam.  4  kinatoa  ufafanuzi).  Mheshimiwa  Spika,  Kamati  ya  Uongozi  ya  Ofisi  ya  Rais  na  Mwenyekiti  wa  Baraza  la  Mapinduzi  imekutana  mara  tatu  kujadili  mambo  mbali  mbali  yakiwemo  utaratibu  wa  uendeshaji  wa  Ofisi.  Aidha,  Kamati  Tendaji  imefanya  vikao  vyake  kila  wiki  kwa  ajili  ya  kupata  taarifa  za  usimamizi  wa  shughuli  za  kila  siku  za  Ofisi  ya  Rais  na  Mwenyekiti  wa  Baraza  la  Mapinduzi.  Kadhalika,  vikao  vinne  vya  Bodi  ya  Zabuni  vimefanyika  ambavyo  vimejadili  ununuzi  wa  vifaa  mbali  mbali  kwa  mujibu  wa  Sheria.  Vile  vile,  Kamati  vya  Ukaguzi  wa  ndani  imefanya  vikao  vyake  kwa  ajili  ya  kupitia  utaratibu  wa  matumizi  na  kumshauri  Katibu  Mkuu  njia  bora  za  kuimarisha  usimamizi  wa  matumizi.  Mheshimiwa  Spika,  UongoziwaOfisiyaRaisnaMwenyekiti  wa  Baraza  la  Mapinduzi  ukiongozwa  na  Mheshimiwa  Waziri  waNchiOfisi  yaRais  na  MwenyekitiwaBaraza  la  Mapinduzi  umefanya  vikao  vya  wafanyakazi  wote  wa  Unguja,  Pemba  na  Dar  es  Salaam  kwa  nyakati  tofauti.  Vikao  hivyo  vilijadili  utendaji  na  changamoto  zinazojitokeza  katika  mazingira  ya  kazi  na  hatimae  kupatiwa  ufumbuzi.  Matokeo  ya  vikao  hivyo,  yameimarisha  utendaji  na  utekelezaji  wa  Sheria  na  Mipango  ya  Ofisi  ya  Rais  na  Mwenyekiti  wa  Baraza  la  Mapinduzi.  Mheshimiwa  Spika,  Idara  ya  Mipango,  Sera  na  Utafiti  imefanya  Mapitio  ya  Mpango  Mkakati  wa  Idara  ya  Mawasiliano  ya  Ikulu.  Mapitio  hayo  yalihusisha  kufanya  utafiti  wa  kuangalia  namna  gani  Wananchi  wanavyoweza  kupata  taarifa  zinazotolewa  na  Idara  ya  Mawasiliano  na  Habari  ya  Ikulu.  Matokeo  ya  utafiti  huo  yataiwezesha  Ofisi  ya  Rais  na  Mwenyekiti  wa  Baraza  la  Mapinduzi  kufanya  Mapitio  ya  Mikakati  iliyopo  na  kuweka  utaratibu  wa  kupeleka  taarifa  kwa  Wananchi  kirahisi  na  kufahamu  muitikio  wao  juu  ya  taarifa  hizo.  Aidha,  Idara  imefanya  Utafiti  juu  ya  Utoaji  wa  Huduma  kwa  Wananchi  katika  Ofisi  ya  Rais  na  Mwenyekiti  wa  Baraza  la  Mapinduzi.  Utafiti  huo  utapelekea  kuwepo  kwa  Mkataba  wa  Huduma  kwa  Wananchi  ambao  utawawezesha  wafanyakazi  kutoa  huduma  bora  na  kwa  wakati  kwa  Wananchi.  Mheshimiwa  Spika,  Katika  kipindi  cha  Julai  –  Machi  /2017,  Idara  imefuatilia  na  kutathmini  utekelezaji  wa  shughuli  za  (OR)  na  MBLM.  Aidha,  Ripoti  za  utekelezaji  za  kila  robo  mwaka,  miezi  tisa  na  Ripoti  ya  Tathmini  ya  Utekelezaji  wa  shughuli  za  Ofisi  ya  Rais  na  Mwenyekiti  wa  Baraza  la  Mapinduzi  zimeandaliwa.  Vile  vile,  Idara  imewezesha  kusimamia  usalama  wa  mtandao  wa  Ofisi  ya  Rais  na  Mwenyekiti  wa  Baraza  la  Mapinduzi  kwa  kuweka  vizuizi  vya  kufanya  Kompyuta  zisiathiriwe  na  virusi  (Fire  walls).  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  –  Pemba  imesimamia  upatikanaji  wa  huduma  na  utekelezaji  wa  shughuli  zake  kisiwani  Pemba.  Ofisi  hii  imeendelea  kutekeleza  jukumu  lake  la  utunzaji  na  uendeshaji  wa  majengo  ya  Ikulu  ya  Mkoani  na  Chake  Chake.  Aidha,  imesimamia  ujenzi  wa  nyumba  za  Ikulu  za  Chake  Chake  na  Micheweni.  Kwa  upande  mwengine,  Ofisi  imeendeshavikaotisavyaMaofisaWadhaminivilivyoratibu  shughuli  za  kikazi  zikiwemo  ziara  za  Mheshimiwa  Rais  na  utambulisho  wa  Maofisa  Wadhamini  wapya.  Vile  vile,  Ofisi  ya  Rais  na  Mwenyekiti  wa  Baraza  la  Mapinduzi  Pemba  imesimamia  upatikanaji  wa  mishahara  kwa  wafanyakazi  wake  na  kuwapatia  stahiki  nyengine  ikiwemo  likizo  na  malipo  baada  ya  saa  za  kazi.  Mheshimiwa  Spika,  Ofisi  ya  Usalama  wa  Serikali  imefanya  upekuzi  wa  awali  na  endelevu  kwa  watumishi  867  kutoka  katika  Wizara/Taasisi  za  Serikali  (Kiambatisho  Nam.  kinatoa  ufafanuzi).  Aidha,  Ofisi  imefanya  ukaguzi  wa  kiusalama  katika  majengo  na  miundombinu  ya  Serikali  ikiwemo  Ofisi  za  Mamlaka  ya  Usafiri  Baharini  (Zanzibar  Maritime  Authority)  Unguja  na  Pemba  na  Bohari  Kuu  ya  Madawa  Maruhubi.  Vile  vile,  Ofisi  imetoa  mafunzo  juu  ya  Utunzaji  na  Udhibiti  wa  Siri  za  Serikali  kwa  Watumishi  56  wanaotegemewa  kuajiriwa  Ofisi  ya  Makamu  wa  Pili  wa  Rais  (OMPR),  Wakurugenzi  Utumishi  na  Uendeshaji  13  wa  Wizara  zote  za  Serikali  ya  Mapinduzi  ya  Zanzibar  na  Maofisa  93  wa  Idara  ya  Uhamiaji  Unguja  na  Pemba.  Programu  ya  Usimamizi  wa  Majukumu  ya  Kikatiba  na  Kisheria  ya  Baraza  la  Mapinduzi  na  Kamati  ya  Makatibu  Wakuu  Mheshimiwa  Spika,  matokeo  ya  utekelezaji  wa  Programu  hii  ni  kuimarika  Sheria,  Sera  na  Miongozo  yenye  kusaidia  ukuaji  wa  uchumi,  maendeleo  ya  Nchi  na  kudumisha  amani  na  mshikamano  Nchini.  Kwa  mwaka  wa  fedha  2016/2017,  Programu  hii  iliidhinishiwa  TZS     milioni  kwa  matumizi  ya  kazi  za  kawaida  zilizopangwa.Hadi  kufikia  mwezi  Machi,  tayari  iliingiziwa  TZS.     milioni  sawa  na  asilimia  kwa  kazi  za  kawaida.  Mheshimiwa  Spika,  kupitia  Programu  hii,  mafanikio  makuu  yaliyopatikana  ni  pamoja  na  kuiwezesha  Ofisi  ya  Baraza  la  Mapinduzi  kuratibu  kwa  ufanisi  Mikutano  na  Vikao  vya  Baraza  la  Mapinduzi  na  Kamati  zake.  Lengo  kuu  la  kufanyika  kwa  Mikutano  na  Vikao  hivi  ni  kuiwezesha  Serikali  kuwa  na  mfumo  madhubuti  wa  utendaji  wenye  kuzingatia  Katiba,  Sera,  Sheria  na  Kanuni.  Mheshimiwa  Spika,  Ofisi  yaBaraza  la  Mapinduziimeratibu  na  kusimamia  Vikao  vya  kawaida  na  dharura  vya  Baraza  la  Mapinduzi  na  Kamati  zake,  pamoja  na  Kamati  ya  Kitaalamu  ya  Makatibu  Wakuu.  Katika  vikao  hivyo,  pamoja  na  mambo  mengine,  vile  vile  zilijadiliwa  nyaraka  zinazohusu  Sheria  na  Sera  na  kutolewa  maamuzi.  Aidha,  Vikao  baina  ya  Mheshimiwa  Rais  na  Viongozi  wa  ngazi  za  juu  wa  Wizara  za  SMZ  kujadili  utekelezaji  wa  Mipango  kazi  vilifanyika.  Katibu  wa  Baraza  la  Mapinduzi  na  Katibu  Mkuu  Kiongozi  alifanya  vikao  maalum  vya  kutathmini  na  kuhimiza  Uwajibikaji  wa  Watumishi  wa  Umma  katika  kutekeleza  na  kusimamia  vyema  majukumu  na  dhamana  katika  Taasisi  zao.  (Kiambatisho  Nam.  6  kinaonesha  nyaraka  za  Sera  na  Sheria  zilizojadiliwa  na  Baraza  la  Mapinduzi).  Mheshimiwa  Spika,  Rais  wa  Zanzibar  na  Mwenyekiti  wa  Baraza  la  Mapinduzi  Mheshimiwa  Dk.  Ali  Mohamed  Shein  aliongoza  semina  mbili  za  kuwajengea  uwezo  Viongozi  wa  Kisiasa  na  Kiutendaji  wa  Serikali.  Semina  ya  kwanza  ilibeba  maudhui  ya  “Umuhimu  wa  Takwimu,  Uzalishaji  wake  na  Matumizi  yake”.  Aidha,  semina  ya  pili  ilikuwa  na  maudhui  ya  “Umuhimu  wa  Vyombo  vya  Habari  vya  Serikali  kwa  Maendeleo  ya  Nchi”.  Semina  hizi  mbili  zililenga  kuhakikisha  kuwa  Serikali  ya  Mapinduzi  ya  Zanzibar  inapanga  mipango  yake  kwa  kuzingatia  matumizi  ya  takwimu  sahihi  na  kutoa  umuhimu  kwa  Vyombo  vya  Habari  katika  kutangaza  shughuli  za  maendeleo.  Mheshimiwa  Spika,  Ofisi  ya  Baraza  la  Mapinduzi  kwa  kushirikiana  na  Taasisi  ya  UONGOZI  ya  Dar  es  Salaam  (UONGOZI  Institute)  iliandaa  mafunzo  ya  siku  tatu  kwa  Makatibu  Wakuu  kuhusu  “Result-Based  Management”  na  “Risk  Management  and  Internal  Control  System”.  Aidha,  mafunzo  mengine  ya  muda  wa  siku  nne  yalitolewa  kwa  Wakurugenzi  Mipango,  Sera  na  Utafiti,  Wakurugenzi  Uendeshaji  na  Utumishi  na  Maofisa  Wadhamini  kuhusu  “Analytical  Skills  and  Strategic  Communication”  na  “ResultBased  Management”.  Mheshimiwa  Spika,  kama  nilivyoeleza  katika  hotuba  yangu  ya  mwaka  wa  fedha  unaomaliza  kuwa  Nchi  yetu  ni  Mwanachama  wa  Mtandao  wa  Sekretarieti  za  Mabaraza  ya  Mawaziri  kwa  Nchi  za  Afrika  (Africa  Cabinet  Government  Network  –  ACGN).  Kwa  mara  ya  kwanza  Zanzibar  imepata  heshima  ya  kuwa  mwenyeji  wa  Mkutano  wa  nne  wa  Mtandao  huo.  Wajumbe  kutoka  Nchi  13  zilishiriki  katika  mafunzo  ya  wiki  moja  yaliyoendeshwa  na  wakufunzi  kutoka  Australia  na  Uingereza.  Nchi  hizo  ni  pamoja  na  Zanzibar,  Tanzania  Bara,  Botswana,  Ghana,  Kenya,  Lesthoto,  Liberia,  Malawi,  Sierra  Leone,  Somali,  Somaliland,  Sudani  ya  Kusini  na  Uganda.  Nilipata  bahati  ya  kuufungua  mkutano  huo  na  nilisisitiza  umuhimu  wa  mashirikiano  ya  Sekretarieti  za  Mabaraza  ya  Mawaziri  ili  kujenga  uwezo  na  kubadilishana  uzoefu.  Mheshimiwa  Spika,  mafanikio  makubwa  yamepatikana  kwa  Zanzibar  kutokana  na  kuwa  mwenyeji  wa  Mkutano  huu  ikiwemo  Sekretarieti  yetu  ya  Baraza  la  Mapinduzi  kujifunza  katika  uandaaji  na  uchambuzi  wa  nyaraka  za  Baraza  la  Mapinduzi  na  Kamati  zake.  Vile  vile,  Zanzibar  imepata  fursa  nzuri  ya  kuvitangaza  vivutio  vya  Utalii  na  Utamaduni  wake  Kimataifa.  Mkutano  huo  ulifungwa  na  Katibu  wa  Baraza  la  Mapinduzi  na  Katibu  Mkuu  Kiongozi  Dk.  Abdulhamid  Yahya  Mzee.  Programu  ya  Utumishi  na  Uendeshaji  wa  Ofisi  ya  Baraza  la  Mapinduzi  Mheshimiwa  Spika,  matokeo  ya  utekelezaji  wa  Programu  hii  ni  kuimarika  kwa  mfumowa  uendeshajiwa  shughuli  zaOfisi,  uhifadhi  wa  nyaraka,  mazingira  ya  kazi,  kuongeza  ufanisi  na  uwajibikaji  kazini.  Kwa  mwaka  wa  fedha  2016/2017,  Programu  hii  iliidhinishiwa  TZS.  1,   milioni  kwa  matumizi  ya  kazi  za  kawaida  zilizopangwa  katika  Programu  hii  na  hadi  kufikia  mwezi  Machi,  2017  tayari  iliingiziwa  TZS.  milioni  sawa  na  asilimia   kwa  kazi  za  kawaida.  Mheshimiwa  Spika,  utendaji  wa  watumishi  umeendelea  kuimarika  na  kuwa  wenye  ufanisi  na  tija  zaidi  kutokana  na  kuweka  mazingira  mazuri  na  vitendea  kazi  pamoja  na  kuendeleza  programu  za  kujenga  uwezo  wa  kitaaluma  kwa  mafunzo  ya  muda  mfupi  na  mrefu  kulingana  na  mahitaji  na  mabadiliko  ya  wakati.  Jumla  ya  watumishi  wanne  wanaendelea  kupatiwa  mafunzo  ya  muda  mrefu  katika  ngazi  za  Stashahada  (Utunzaji  wa  Kumbukumbu),  Shahada  (Sayansi  ya  Habari)  na  Shahada  ya  Uzamili  wafanyakazi  wawili  (Utafiti  katika  Sera  za  Umma  na  Sayansi  ya  Kompyuta).  Watumishi  wengine  wanane  wamepatiwa  mafunzo  ya  muda  mfupi  sambamba  na  kutoa  taaluma  ya  namna  bora  ya  kujikinga  na  maambukizi  mapya  ya  VVU/UKIMWI.  Kadhalika,  Ofisi  imesimamia  ulipaji  wa  mishahara  na  stahiki  nyengine  kwa  wakati  ikiwemo  likizo  kwa  wafanyakazi  na  sare  kwa  watumishi.  MWELEKEO  WA  BAJETI  YA  OFISI  YA  RAIS  NA  MWENYEKITI  WA  BARAZA  LA  MAPINDUZI  KWA  MWAKA  WA  FEDHA  2017/2018  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  imeandaa  bajeti  yake  ya  mwaka  wa  fedha  /2018  kwa  mujibu  wa  miongozo  ya  Serikali  pamoja  na  kutayarisha  maelezo  ya  bajeti  inayotumia  mfumo  wa  “Program  Based  Budget”.  Katika  kutekeleza  bajeti  hii,  jumla  ya  Program  Kuu  5  na  Programu  Ndogo  11  zimeandaliwa.  Mwelekeo  wa  bajeti  hii  umezingatia  Mipango  Mikuu  ya  Kitaifa  ikiwemo  MKUZA,  Ilani  ya  CCM  ya  Uchaguzi  Mkuu  ya  2015  –  2020,  Maelekezo  na  Miongozo  inayotolewa  na  Viongozi  wetu  pamoja  na  miongozo  ya  Kamati  ya  Kudumu  ya  Baraza  la  Wawakilishi  inayosimamia  Viongozi  Wakuu  wa  Kitaifa.  Mheshimiwa  Spika,  naomba  kulihakikishia  Baraza  lako  Tukufu  kuwa  Ofisi  ya  Rais  na  Mwenyekiti  wa  Baraza  la  Mapinduzi  itatekeleza  majukumu  yake  kwa  kuzingatia  maelekezo  na  miongozo  madhubuti  ambayo  Serikali  ya  Mapinduzi  ya  Zanzibar  ya  Awamu  ya  Saba  imeiandaa.  Lengo  ni  kuhakikisha  kuwa  Ofisi  ya  Rais  na  Mwenyekiti  wa  Baraza  la  Mapinduzi  inatoa  mchango  mkubwa  katika  kuiwezesha  Zanzibar  kupiga  hatua  za  kimaendeleo.  Mheshimiwa  Spika,  Ofisi  ya  Rais  na  Mwenyekiti  wa  Baraza  la  Mapinduzi  kwa  mwaka  wa  fedha  wa  2017/2018  imejipangia  kutekeleza  vipaumbele  vifuatavyo:  i.  Kusimamia  utekelezaji  wa  majukumu  ya  Kikatiba  na  Kisheria  ya  Rais,  Baraza  la  Mapinduzi  na  Kamati  zake;  ii.  Kusimamia  utekelezaji  wa  kazi  za  Baraza  la  Mapinduzi,  Kamati  zake  na  Kamati  ya  Makatibu  Wakuu  kwa  kuzingatia  Katiba  na  Sheria  za  Nchi;  iii.  Kuwahudumia  Wananchi  kwa  kuzitekeleza  ahadi  za  Mheshimiwa  Rais,  pamoja  na  kuwapatia  taarifa  za  shughuli  za  Serikali  na  maendeleo  ambayo  ni  haki  yao  ya  Kikatiba;  iv.  Kusimamia  utendaji,  ufanisi  na  kufanikisha  kazi  katika  (OR)  na  MBLM;  v.  Kuendeleza  ujenzi  na  kuimarisha  usalama  wa  nyumba  za  Ikulu;  na  vi.  Kusimamia  maendeleo  ya  wafanyakazi  wa  (OR)  na  MBLM  katika  kutekelza  wajibu  wao,  uendelezaji  wa  maslahi  yao,  stahiki  na  haki  zao  ili  wawatumikie  Wananchi  ipasavyo.  Mheshimiwa  Spika,  pamoja  na  vipaumbele  vilivyopangwa,  Ofisi  inategemea  kutekeleza  mambo  yafuatayo:  i.  Kuratibu  shughuli  za  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi;  ii.  Kuratibu  Vikao  vya  Baraza  la  Mapinduzi  na  Kamati  zake  pamoja  na  Kamati  ya  Kitaalamu  ya  Makatibu  Wakuu;  iii.  Kutathmini  utekelezaji  wa  shughuli  za  kila  siku  za  (OR)  na  MBLM,  Idara  na  Taasisi  pamoja  na  maamuzi  ya  Serikali;  iv.  Kuwajengea  uwezo  Watendaji  ili  waweze  kutekeleza  majukumu  yao  kwa  ufanisi;  v.  Kuwawezesha  Wananchi  kupata  taarifa  juu  ya  utekelezaji  wa  shughuli  mbalimbali  zinazotekelezwa  na  Serikali  yao  kupitia  Jarida  na  vipindi  vya  redio;  vi.  Kuwawezesha  Watendaji  wa  Serikali  ya  Mapinduzi  ya  Zanzibar  kushiriki  katika  majadiliano  ya  Jumuiya  za  Kikanda  yenye  kuleta  tija  kwa  Zanzibar;  vii.  Kuwashajihisha  Wazanzibari  wanaoishi  Nje  ya  Nchi  kuchangia  katika  maendeleo  ya  Zanzibar;  viii.  Kuimarisha  upatikanaji  wa  takwimu  katika  Ofisi  ya  Rais  na  Mwenyekiti  wa  Baraza  la  Mapinduzi;  na  ix.  Kukusanya  na  kufuatilia  utekelezaji  wa  Sera,  Sheria  na  Miongozo  yote  ya  Serikali.  PROGRAMU  KUBWA  NA  NDOGO  NA  MAKISIO  YA  FEDHA  KWA  MWAKA  WA  FEDHA  2017/2018  Mheshimiwa  Spika,  Programu  za  Ofisi  ya  Rais  na  Mwenyekiti  wa  Baraza  la  Mapinduzi  zitatekelezwa  na  Ofisi  na  Idara  zifuatazo:  i.  Ofisi  ya  Faragha  ya  Rais;  ii.  Ofisi  ya  Baraza  la  Mapinduzi;  iii.  Idara  ya  Huduma  za  Rais;  iv.  Idara  ya  Mawasiliano  na  Habari  Ikulu;  v.  Idara  ya  Ushirikiano  wa  Kimataifa  na  Uratibu  wa  Wazanzibari  Wanaoishi  Nje  ya  Nchi;  vi.  Idara  ya  Uendeshaji  na  Utumishi;  vii.  Idara  ya  Mipango,  Sera  na  Utafiti;  viii.  Ofisi  ya  Usalama  wa  Serikali;  na  ix.  Ofisi  ya  Rais  na  Mwenyekiti  wa  Baraza  la  Mapinduzi  –Pemba.  Mheshimiwa  Spika,  Programu  za  Ofisi  ya  Rais  na  Mwenyekiti  wa  Baraza  la  Mapinduzi  Fungu  A01  ni  kama  zifuatazo:  Programu  ya  Kusimamia  Huduma  na  Shughuli  za  Mheshimiwa  Rais  na  Kuimarisha  Mawasiliano  Ikulu  Mheshimiwa  Spika,  lengo  kuu  la  Programu  hii  ni  kusimamia  huduma  na  Shughuli  za  Mheshimiwa  Rais  na  kuendeleza  Taswira  nzuri  kwa  Umma.  Aidha,  kuendeleza  Taswira  nzuri  ya  Mheshimiwa  Rais  wa  Zanzibar  na  Mwenyekiti  wa  Baraza  la  Mapinduzi.  Matokeo  ya  utekelezaji  wa  Programu  hii  ni  Umma  na  Wananchi  wote  kwa  jumla  kuwa  na  uelewa  kuhusu  shughuli  zinazotekelezwa  na  Mheshimiwa  Rais.  Programu  hii  itakuwa  na  Programu  Ndogo  mbili  zifuatazo:  i.  Programu  Ndogo  ya  Kusimamia  Huduma  na  Shughuli  za  Mheshimiwa  Rais;  na  ii.  Programu  Ndogo  ya  Kuimarisha  Mawasiliano  baina  ya  Serikali  na  Wananchi.  Mheshimiwa  Spika,  Programu  hii  itatekelezwa  sambamba  na  Mradi  wa  Ujenzi  na  Ukarabati  wa  Majengo  ya  Ikulu  na  Nyumba  za  Serikali  za  Ikulu  (State  Lodges).  Mheshimiwa  Spika,  katika  kufikia  malengo  ya  Programu  hii,  shughuli  zifuatazo  zimepangwa  kutekelezwa:  i.  Kufuatilia  ahadi  na  maagizo  ya  Mheshimiwa  Rais;  ii.  Kuratibu  ziara  za  ndani  na  za  nje  za  Mheshimiwa  Rais;  iii.  Kuwajengea  uwezo  wafanyakazi;  iv.  Kulipa  mishahara  ya  wafanyakazi  na  stahiki  nyengine;  v.  Kukuza  mawasiliano  baina  ya  Mheshimiwa  Rais  na  Wananchi;  vi.  Kutayarisha,  Kuchapisha  na  Kusambaza  machapisho;  na  vii.  Kuimarisha  tovuti  ya  (OR)  na  MBLM.  Mheshimiwa  Spika,  shughuli  nyengine  zitakazotekelezwa  ni:  i.  Kuendelea  na  ujenzi  wa  Ikulu  ndogo  ya  Micheweni;  ii.  Kufanya  matengenezo  katika  Ikulu  ndogo  ya  Laibon;  iii.  Kufanya  matengenezo  katika  Ikulu  ndogo  ya  Dodoma;  iv.  Kufanya  matengenezo  katika  Ikulu  ya  Mnazi  Mmoja;  v.  Kuzuwia  mmong’onyoko  katika  Ikulu  ndogo  ya  Migombani;  na  vi.  Kufanya  matengenezo  katika  Ikulu  ndogo  ya  Bwefum.  Mheshimiwa  Spika,  ili  Programu  ya  Kusimamia  Shughuli  za  Mheshimiwa  Rais  na  Kuimarisha  Mawasiliano  Ikulu  iweze  kutekelezwa,  kwa  mwaka  wa  fedha  2017/2018,  naliomba  Baraza  lako  Tukufu  kuidhinisha  jumla  ya  TZS.  ,   milioni.  Kati  ya  hizo  TZS.  2,   milioni  kwa  matumizi  ya  kazi  za  kawaida  na  TZS.     milioni  kwa  kazi  za  maendeleo.  Programu  ya  Kuratibu  Ushirikiano  wa  Kikanda,  Mashirika  ya  Kimataifa  na  Wazanzibari  Wanaoishi  Nje  ya  Nchi  Mheshimiwa  Spika,  lengo  kuu  la  Programu  hii  ni  kuimarisha  mashirikiano  na  Jumuiya  za  Kikanda,  Kimataifa  na  Kuwashirikisha  ipasavyo  Wazanzibari  wanaoishi  nje  ya  Nchi  katika  maendeleo  ya  Kiuchumi  na  Kijamii  ya  Zanzibar.  Aidha,  matokeo  ya  utekelezaji  wa  Programu  hii  ni  Zanzibar  kufaidika  na  fursa  za  Kiuchumi  na  Kijamii  zinazotokana  na  Jumuiya  za  Kikanda  na  Kimataifa  na  Wazanzibari  wanaoishi  nje  ya  Nchi.  Programu  hii  itakuwa  na  Programu  Ndogo  mbili  zifuatazo:  i.  Programu  Ndogo  ya  Kuratibu  Shughuli  za  Serikali  ya  Mapinduzi  ya  Zanzibar,  Kikanda  na  Kimataifa;  na  ii.  Programu  Ndogo  ya  Kuratibu  Shughuli  za  Wazanzibari  Wanaoishi  Nje  ya  Nchi.  Mheshimiwa  Spika,  katika  kufikia  malengo  ya  Programu  hii,  shughuli  zifuatazo  zimepangwa  kutekelezwa:  i.  Kuendesha  vikao  vya  ndani  vya  mashauriano  vya  kisekta;  ii.  Kushiriki  katika  Mikutano  ya  Kikanda  na  Kimataifa  ndani  na  Nje  ya  Nchi;  iii.  Kutoa  elimu  kwa  jamii  juu  ya  umuhimu  wa  Mtangamano  wa  Jumuiya  za  Kikanda  na  dhana  ya  Diaspora  na  umuhimu  wake  kwa  maendeleo  ya  jamii;  iv.  Kutekeleza  Mpango  Kazi  wa  Sera  ya  Diaspora;  na  v.  Kuandaa  Kongamano  la  Watanzania  wanaoishi  Nje  ya  Nchi.  Mheshimiwa  Spika,  ili  Programu  ya  Ofisi  ya  Ushirikiano  wa  Kimataifa  na  Uratibu  wa  Wazanzibari  Wanaoishi  Nje  ya  Nchi  iweze  kutekelezwa,  kwa  mwaka  wa  fedha  2017/2018,  naliomba  Baraza  lako  Tukufu  kuidhinisha  jumla  ya  TZS.  TZS.     milioni  kwa  matumizi  ya  kazi  za  kawaida.  Programu  ya  Utumishi  na  Uendeshaji  wa  Ofisi  ya  Rais  Ikulu  Mheshimiwa  Spika,  malengo  makuu  ya  Programu  hii  ni  kuimarisha  uwezo  wa  kiutendaji  na  kuratibu  shughuli  za  Ofisi  ya  Rais  Ikulu;  Kuimarisha  Shughuli  za  Mipango,  Kuandaa  na  Kuchambua  Sera  na  Kufanya  Utafiti;  Kuimarisha  Shughuli  za  Upekuzi  kwa  Watumishi  kabla  na  baada  ya  Kuajiriwa  na  Kuimarisha  Usalama  wa  Majengo  na  Miundombinu  ya  Serikali.  Matokeo  ya  utekelezaji  wa  Programu  hii  ni  kuimarika  kwa  mazingira  ya  utendaji  kazi.  Programu  hii  itakuwa  na  Programu  Ndogo  nne  zifuatazo:  i.  Programu  Ndogo  ya  Uratibu  na  Usimamizi  wa  Shughuli  za  Ofisi  ya  Rais  Ikulu;  ii.  Programu  Ndogo  ya  Uratibu  wa  Shughuli  za  Mipango,  Sera  na  Utafiti  za  ORMBLM;  iii.  Programu  Ndogo  ya  Uratibu  na  Usimamizi  wa  Shughuli  za  ORMBLM  –  Pemba;  na  iv.  Programu  Ndogo  ya  Kusimamia  Usalama  wa  Watumishi  wa  Umma.  Mheshimiwa  Spika,  katika  kufikia  malengo  ya  Programu  hii,  shughuli  zifuatazo  zimepangwa  kutekelezwa:  i.  Kulipa  mishahara  kwa  wafanyakazi  na  stahiki  zao;  ii.  Kuratibu  Database  ya  Maendeleo  ya  Rasilimali  Watu  ya  ORMBLM;  iii.  Kufanya  ukaguzi  wa  hesabu  wa  awali  na  endelevu  katika  Ofisi;  iv.  Kufanya  Mapitio  ya  Ripoti  ya  Tathmini  ya  Mahitaji  ya  Mafunzo  na  Mpango  wa  Mafunzo;  v.  Kuwajengea  uwezo  wafanyakazi  kwa  kuwapatia  mafunzo  ya  muda  mrefu,  waajiriwa  wapya  na  taaluma  ya  kujikinga  na  majanga  ya  moto;  vi.  Kuendesha  Vikao  vya  Bodi  ya  zabuni  na  Kamati  za  Ukaguzi;  vii.  Kukusanya  taarifa  za  utekelezaji  wa  shughuli  za  ORMBLM;  viii.  Kufanya  utafiti  juu  ya  fursa  zinazopatikana  katika  soko  la  Afrika  Mashariki;  ix.  Kufanya  utafiti  wa  kuangalia  mchango  wa  Diaspora  wa  Zanzibar  juu  ya  Maendeleo  ya  Kiuchumi  na  Kijamii  kwa  kushirikiana  na  Tume  ya  Mipango  ya  Zanzibar;  x.  Kuratibu  na  Kuandaa  Mikutano  ya  Mapitio  ya  PBB  na  Maandalizi  ya  Bajeti;  xi.  Kufanya  Ufuatiliaji  na  Tathmini  ya  shughuli  za  ORMBLM;  xii.  Kukusanya,  Kuchambua  na  Kuandaa  Ripoti  za  Takwimu  za  ORMBLM;  xiii.  Kulinda,  kuhifadhi  na  kutoa  huduma  kwa  Ikulu  na  Nyumba  za  Serikali  zilizoko  Pemba;  xiv.  Kusimamia  uendeshaji  wa  shughuli  za  kila  siku  za  ORMBLM  Pemba;  xv.  Kufanya  upekuzi  wa  awali  wa  kiusalama  na  endelevu  kwa  wafanyakazi;  xvi.  Kufanya  ukaguzi  wa  kiusalama  katika  majengo  na  miundombinu  ya  Serikali;  na  xvii.  Kutoa  mafunzo  kwa  watumishi  juu  ya  utunzaji  wa  siri  na  maadili  ya  kazi.  Mheshimiwa  Spika,  ili  Programu  ya  Utumishi  na  Uendeshaji  wa  Ofisi  Rais  Ikulu  iweze  kutekelezwa,  kwa  mwaka  wa  fedha  2017/2018,  naliomba  Baraza  lako  Tukufu  kuidhinisha  jumla  ya  TZS.  TZS.  2,   milioni  kwa  matumizi  ya  kazi  za  kawaida  zilizopangwa  katika  Programu  hii.  Mheshimiwa  Spika,  Programu  za  Ofisi  ya  Rais  na  Mwenyekiti  wa  Baraza  la  Mapinduzi  Fungu  A02  ni  hizi  zifuatazo:  Programu  ya  Usimamizi  wa  Majukumu  ya  Kikatiba  na  Kisheria  ya  Baraza  la  Mapinduzi  na  Kamati  ya  Makatibu  Wakuu  Mheshimiwa  Spika,  lengo  la  Programu  hii  ni  kuhakikisha  uwajibikaji  wa  Serikali  katika  Kutoa  huduma  kwa  Wananchi.  Aidha,  kuhakikisha  malengo  ya  Wizara  na  Taasisi  za  Serikali  yanatekelezwa  ipasavyo  na  kufikiwa.  Matokeo  ya  utekelezaji  wa  Programu  hii  ni  kuimarika  Sera,  Sheria  na  Miongozo  yenye  kusaidia  ukuaji  wa  uchumi,  maendeleo  na  kudumisha  amani  na  umoja  Nchini.  Program  hii  itakuwa  na  Programu  Ndogo  mbili  zifuatazo:  i.  Programu  Ndogo  ya  Kuratibu  na  Kusimamia  shughuli  za  Baraza  la  Mapinduzi  na  Kamati  zake;  na  ii.  Programu  Ndogo  ya  Tathmini  ya  Utendaji  kazi  na  Uwajibikaji  wa  Taasisi  za  Umma.  Mheshimiwa  Spika,  katika  kufikia  malengo  ya  Programu  hii,  shughuli  zifuatazo  zimepangwa  kutekelezwa:  i.  Kutayarisha  vikao  vya  kawaida  na  dharura  vya  Baraza  la  Mapinduzi  na  Kamati  zake  ikiwemo  Kamati  ya  Kitaalamu  ya  Makatibu  Wakuu;  ii.  Kutoa  mafunzo  ya  kujenga  uwezo  na  miongozo  ya  kazi  kwa  watendaji  wakuu  wa  Serikali  na  Sekretarieti  ya  Baraza  la  Mapinduzi;  iii.  Kuandaa  vikao  baina  ya  Mheshimiwa  Rais  wa  Zanzibar  na  Viongozi  wa  Wizara  za  SMZ  kutathmini  utekelezaji  wa  Mipango  kazi  ya  Wizara  na  Taasisi  za  SMZ;  iv.  Kuandaa  vikao  baina  ya  Katibu  wa  Baraza  la  Mapinduzi  na  Katibu  Mkuu  Kiongozi  na  Viongozi  wa  Wizara  za  SMZ  ili  kuhimiza  Ufanisi  na  Uwajibikaji  wa  Watumishi  wa  Umma;  v.  Kuimarisha  Uhusiano  na  ushiriki  wa  Zanzibar  katika  Jumuiya  na  Majukwaa  ya  Kikanda  na  Kimataifa;  vi.  Kufuatilia  na  Kufanya  Tathmini  ya  Utekelezaji  wa  Maamuzi,  Miongozo,  Sera  na  Sheria  zinazotekelezwa  na  Serikali  na  Taasisi  zake;  na  vii.  Kufuatilia  na  kuimarisha  hali  ya  Utumishi  wa  Umma  Nchini.  Mheshimiwa  Spika,  ili  Programu  ya  Usimamizi  wa  Majukumu  ya  Kikatiba  na  Kisheria  ya  Baraza  la  Mapinduzi  na  Kamati  ya  Kitaalamu  ya  Makatibu  Wakuu  iweze  kutekelezwa  kikamilifu,  kwa  mwaka  wa  fedha  2017/2018,  naliomba  Baraza  lako  Tukufu  kuidhinisha  jumla  ya  TZS.  milioni  kwa  matumizi  ya  kazi  za  kawaida  zilizopangwa  katika  Programu  hii.  Programu  ya  Utumishi  na  Uendeshaji  wa  Ofisi  ya  Baraza  la  Mapinduzi  Mheshimiwa  Spika,  lengo  kuu  la  Programu  hii  ni  kuimarisha  mazingira  ya  kazi,  mahusiano  ya  Umma  na  kuongeza  ujuzi  wa  Wafanyakazi.  Matokeo  ya  utekelezaji  wa  Programu  hii  ni  kuwa  na  mfumo  bora  na  wa  kisasa  wa  kuendesha  shughuli  za  Ofisi  na  Uhifadhi  wa  Nyaraka  na  Kumbukumbu.  Programu  hii  itakuwa  na  Programu  Ndogo  moja  ifuatayo:  i.  Programu  Ndogo  ya  Utumishi  na  Uendeshaji  wa  Ofisi  ya  Baraza  la  Mapinduzi.  Mheshimiwa  Spika,  katika  kufikia  malengo  ya  Programu  hii,  shughuli  zifuatazo  zimepangwa  kutekelezwa:  i.  Kuimarisha  miundombinu  ya  Ofisi,  majengo  pamoja  na  mazingira  yake;  ii.  Kuimarisha  upatikanaji  wa  huduma  za  mawasiliano  na  utekelezaji  wa  kazi  za  kila  siku  za  kiofisi;  iii.  Kufuatilia  na  kutekeleza  shughuli  muhimu  za  kikazi  ndani  ya  Nchi;  iv.  Kutoa  mafunzo  ya  muda  mrefu  na  mfupi  kwa  wafanyakazi  wa  ofisi;  v.  Kutoa  mafunzo  ya  kujikinga  na  maambukizi  ya  VVU/UKIMWI;  vi.  Kuimarisha  Huduma  za  Maktaba  na  Kitengo  cha  uandaaji,  usambazaji,  uhifadhi  na  utunzaji  wa  kumbukumbu  za  Baraza  la  Mapinduzi;  na  vii.  Kuongeza  ari,  bidii  na  tija  ya  kazi  kwa  wafanyakazi.  Mheshimiwa  Spika,  ili  Programu  ya  Utumishi  na  Uendeshaji  wa  Ofisi  ya  Baraza  la  Mapinduzi  iweze  kutekelezwa  kikamilifu,  kwa  mwaka  wa  fedha  2017/2018,  naliomba  Baraza  lako  Tukufu  kuidhinisha  jumla  ya  TZS.  ,   milioni  kwa  matumizi  ya  kazi  za  kawaida.  MAOMBI  YA  FEDHA  KWA  KAZI  ZILIZOPANGWA  KUTEKELEZWA  KATIKA  MWAKA  WA  FEDHA  /2018  MATUMIZI  YA  KAWAIDA  NA  MRADI  WA  MAENDELEO  Mheshimiwa  Spika,  kwa  mwaka  2017/18,  Ofisi  ya  Rais  na  Mwenyekiti  wa  Baraza  la  Mapinduzi  inakadiria  kutumia  jumla  ya  TZS.  8,   milioni  kwa  ajili  ya  Matumizi  ya  utekelezaji  wa  Programu  za  Fungu  A01  na  A02.  Fungu  A01  linakadiriwa  kutumia  TZS.  6,   milioni  kwa  kazi  za  kawaida  na  mradi  wa  maendeleo.  Kati  ya  fedha  hizo,  TZS.  ,   milioni  kwa  ajili  ya  kazi  za  kawaida  na  TZS.     milioni  kwa  ajili  ya  utekelezaji  wa  mradi  wa  maendeleo.  Fungu  A02  linakadiriwa  kutumia  TZS.  1,   milioni  kwa  kazi  za  kawaida.  MAOMBI  YA  FEDHA  2017/2018  Mheshimiwa  Spika,  ili  kuiwezesha  Ofisi  ya  Rais  na  Mwenyekiti  wa  Baraza  la  Mapinduzi  kutekeleza  kazi  zilizopangwa  kwa  mwaka  2017/2018,  naliomba  Baraza  lako  Tukufu  liidhinishe  makadirio  ya  matumizi  ya  Programu  za  Ofisi  ya  Rais  na  Mwenyekiti  wa  Baraza  la  Mapinduzi  zenye  jumla  ya  TZS.  8,   milioni.  Kati  ya  fedha  hizo,  TZS.  7,   milioni  kwa  ajili  ya  matumizi  ya  kazi  za  kawaida  na  TZS.     milioni  kwa  ajili  ya  utekelezaji  wa  Miradi  ya  Maendeleo.  Mgawanyo  wa  fedha  zitakazotumika  kwa  utekelezaji  wa  kila  Programu  zimeainishwa  katika  Kiambatisho  Namba  2.  HITIMISHO  Mheshimiwa  Spika,  kabla  sijahitimisha  hotuba  yangu,  naomba  nimshukuru  Rais  wa  Zanzibar  na  Mwenyekiti  wa  Baraza  la  Mapinduzi  Mheshimiwa  Dk.  Ali  Mohamed  Shein  kwa  namna  anavyotekeleza  kwa  vitendo  Ilani  ya  Uchaguzi  ya  CCM.  Utekelezaji  wake  wa  ahadi  unawapa  faraja  na  matumaini  Wananchi  katika  ustawi  wa  maendeleo  yao.  Namuomba  Mwenyezi  Mungu  amjaalie  maisha  marefu  na  aendelee  kumpa  afya  njema  ili  aendelee  kutuongoza  na  kutuletea  neema  Wazanzibari.  Mheshimiwa  Spika,  naomba  nisisitize  kuhusu  suala  muhimu  la  kudumisha  amani  na  utulivu  kwani  ndio  nguzo  ya  maendeleo  yetu.  Aidha,  naendelea  kutoa  wito  kuwa  sisi  Wajumbe  wa  Baraza  la  Wawakilishi  tukiwa  Wawakilishi  wa  Wananchi  ni  wajibu  wetu  kuwa  mstari  wa  mbele  kuhubiri  amani  na  kutekeleza  kwa  vitendo  katika  kuzisimamia  shughuli  za  Wananchi  na  tuzitekeleze  ahadi  tulizozitoa  wakati  wa  kuomba  ridhaa  Majimboni  kwetu.  Mheshimiwa  Spika,  kwa  mara  nyengine,  nachukua  fursa  hii  kutoa  shukurani  zangu  za  dhati  kwako  wewe  Mheshimiwa  Spika  kwa  namna  unavyokiongoza  chombo  hiki  chenye  nafasi  na  heshima  kubwa  kwa  Nchi  yetu.  Aidha,  nawashukuru  Waheshimiwa  Wajumbe  wa  Baraza  lako  Tukufu  kwa  namna  mlivyokuwa  watulivu  wakati  nawasilisha  hotuba  yangu.  Ni  matumaini  yangu  kuwa  mtatoa  michango  mizuri  na  ushauri  kwa  Ofisi  ya  Rais  na  Mwenyekiti  wa  Baraza  la  Mapinduzi  ambayo  itasaidia  katika  utekelezaji  wa  majukumu  yetu.  Mheshimiwa  Spika,  kwa  namna  ya  kipekee  ninawashukuru  Watendaji  wote  wa  Ofisi  ya  Rais  na  Mwenyekiti  wa  Baraza  la  Mapinduzi  kwa  mchango  wao  mkubwa  walionipa  na  kushirikiana  nami  katika  kutekeleza  majukumu  mbali  mbali  ya  Ofisi  hii.  Kwanza,  Katibu  wa  Baraza  la  Mapinduzi  na  Katibu  Mkuu  Kiongozi  Dkt.  Abdulhamid  Yahya  Mzee;  Washauri  wa  Mheshimiwa  Rais;  Naibu  Makatibu  wa  Baraza  la  Mapinduzi,  Ndugu  Salmin  Amour  Abdalla  na  Dkt.  Juma  Yakuti  Juma  wanastahiki  pongezi  maalum  kwa  uwajibikaji  wao  mkubwa  wenye  kupigiwa  mfano.  Nawashukuru  pia  Katibu  Mkuu  Ndugu  Salum  Maulid  Salum,  Naibu  Katibu  Mkuu  Ndugu  Rahma  Ali  Khamis,  Katibu  wa  Rais  Ndugu  Haroub  Shaib  Mussa  na  Naibu  wake  Ndugu  Maryam  Haji  Mrisho,  Mkurugenzi  wa  Huduma  za  Rais  Ikulu  na  Wasaidizi  wote  wa  Mheshimiwa  Rais;  Ofisa  Mdhamini  ORMBLM    Pemba,  Wakurugenzi  na  Wafanyakazi  wote  wa  Ofisi  ya  Rais  na  Mwenyekiti  wa  Baraza  la  Mapinduzi  kwa  ujumla  wao.  Mheshimiwa  Spika,  naliomba  Baraza  lako  Tukufu  lipokee,  lijadili  na  kuipitisha  Bajeti  hii  sambamba  na  kutupatia  ushauri  na  maelekezo  ambayo  yataimarisha  utekelezaji  wake.  Mheshimiwa  Spika,  naomba  kutoa  hoja.  (Mheshimiwa  Issa  Haji  Ussi  Gavu)  Waziri  wa  Nchi,  Ofisi  ya  Rais  na  Mwenyekiti  wa  Baraza  la  Mapinduz