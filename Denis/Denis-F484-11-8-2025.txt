 sekretarieti ya maadili  Jarida la  MAADILI  Toleo la 04: Januari Machi 2024 www.matadili.go.tz     MHE. DKT. SAMIA AFANYA MABADILIKO YA ORODHA  YA VIONGOZI WA UMMA  “Mfumo wa ujazaji Tamko kwa njia ya  Mtandao   ni Mfumo mpya ambao  unamuwezesha Kiongozi wa Umma kujaza  na kuwasilisha Tamko la Raslimali na Madeni pamoja na Ahadi ya Uadilifu kwa njia  ya Mtandao”.  SEKRETARIETI YA MAADILI YAANZA  KUPOKEA MATAMKO KWA NJIA YA MTANDAO  (ONLINE DECRELATION SYSTERM  ODS).  MAJALIWA: TUUNGANISHE NGUVU KUJENGA  KIZAZI CHENYE MISINGI YA MAADILI  “Maadili yanajengwa kuanzia kwenye taasisi na taasisi ya  kwanza ya ujenzi wa maadili kuwa ni familia, Taasisi ya pili  ni shule ambayo inawajibika kuweka mifumo ya kuendeleza  kile kilichopatikana nyumbani.”  Inaendelea ukurasa wa 9   Scan kusoma  Jarida Kidijitali  Inaendelea ukurasa wa 7 heshimiwa Dkt. Samia Suluhu Hassan, Rais wa  Jamhuri ya Muungano wa Tanzania amefanya  mabadiliko katika orodha ya Viongozi wa Umma  hivi karibuni. Mabadiliko hayo yamefanyika kwa  mujibu wa kifungu cha 4  cha Sheria ya Maadili  ya Viongozi wa Umma, Sura ya 398 kinachompa  Rais wa Jamhuri ya Muungano wa Tanzania  mamlaka ya kuongeza, kufuta au kuboresha  orodha ya Viongozi wanaotambuliwa kwa  mujibu wa Sheria.  Mabadiliko hayo yalitangazwa katika gazeti  la Serikali Na. 857 la tarehe   023.  Inaendelea ukurasa wa 5   YALIYOMO  Jarida la Maadili Toleo la 04 Januari 2024    www.maadili.go.tz @sekretarieti ya maadili  Uadilifu kwa Viongozi wa Umma.  Kuhakikisha utamaduni wa Uadilifu kwa Viongozi wa Umma  wote kupitia kukuza na kufuatilia tabia za viongozi wa umma  na kusimamia mgongano wa maslahi ili kujenga imani kwa  umma katika kukuza maendeleo ya Taifa.  DHIMA  DIRA  DIRA NA DHIMA  www.maadili.go.tz @sekretarieti ya maadili  Tarehe 24 Novemba, 2023 Mheshimiwa Rais wa Jamhuri ya Muungano  wa Tanzania alifanya mabadiliko ya  orodha ya viongozi wa umma kwa mujibu wa Sheria ya Maadili ya Viongozi  wa Umma , sura ya 398 kupitia notisi  katika gazeti la Serikali Na. 857 la  tarehe 24 Novemba, 2023.  Mabadiliko hayo yameweka pamoja  orodha za viongozi wa umma zilizokuwa katika kifungu cha 4 cha Sheria  nyongeza ya viongozi wa umma ya  mwaka 2005 na 2013, kubadilisha  baadhi ya nyadhifa na kuongeza  nyadhifa nyingine ambazo hazikuwepo  kwenye orodha za awali.  Notisi hiyo, imetolewa kwa mujibu wa  Kifungu cha 4  cha Sheria ya Maadili  ya Viongozi wa Umma Sura ya 398  kinachompa Mhe. Rais mamlaka ya  kurekebisha au kufanya mabadiliko  katika orodha ya Viongozi wa Umma.  Notisi hiyo, inajulikana kama Notisi ya  kubadili orodha ya Viongozi wa Umma  katika Sheria ya Maadili ya Viongozi  wa Umma ya  mwaka 2023.  Lengo lake  ni kuongeza wigo  wa Viongozi wa  Umma wanaowajibika chini ya Sheria  ya Maadili ya Viongozi wa Umma na  kurahisisha rejea ya viongozi hao kwa  kuwa na orodha moja tu ya viongozi  wa umma. Aidha, orodha hiyo inalenga kuongeza uwajibikaji na kuzuia  vitendo vya mgongano wa maslahi  miongoni mwa watumishi wa umma.  Gazeti la Serikali Na. 857 la Novemba 24, 2023 linafuta notisi Na. 209  ya mwaka 2005 na notisi Na. 260 ya  mwaka 2013.  Itakumbukwa kuwa kabla ya mabadiliko ya orodha hiyo, kulikuwa na  baadhi ya watumishi wa umma waliokuwa na nyadhifa nyeti na mamlaka  makubwa katika utumishi wao wa  umma, lakini hawakutambuliwa au  kuwajibika kama Viongozi wa Umma  na Sekretarieti ya Maadili haikuwa na  mamlaka ya kuwasimamia baadhi ya  watumishi ambao hawakuwa kwenye  orodha ya viongozi wa umma.  Miongoni mwa Viongozi hao ni pamoja  na, Wakuu wa Vitengo katika Wizara  na Sekretarieti za Mikoa isipokuwa  Wakuu wa Vitengo vya Ununuzi ambao  kabla ya orodha mpya walitambuliwa  kama Viongozi wa Umma. Kamanda  wa Kikosi cha Usalama Barabarani wa  Mkoa na Wilaya na baadhi ya taasisi  za umma, Wakuu wa TAKUKURU Mkoa  na Wilaya n.k.  Mabadiliko hayo pia yanawahusu baadhi ya watumishi wa umma  kwenye Wizara, Idara za Serikali, Taasisi za Umma, Mamlaka za Serikali,  Wakala za Serikali, Mashirika ya  Umma, Sekretarieti ya Mkoa na  Mamlaka ya Serikali za Mitaa  ambao hapo awali hawakutambuliwa kama Viongozi  wa Umma.  Nyongeza hiyo ya  orodha ya  Viongozi  wa Umma  inajumuisha  nyadhifa  mpya 26  ambazo hapo awali hazikuwemo  katika orodha ya Viongozi na inafanya  nyadhifa za viongozi wanaowajibika  chini ya Sheria ya Maadili kufikia 62.  Kwa muktadha huo, viongozi wote  wanaotambulika kwa mujibu wa Kifungu cha 4  cha Sheria ya Maadili  ya Viongozi wa Umma wakiwemo  waliojumuishwa hivi karibuni, wanatakiwa kufuata masharti yote yaliyomo  kwenye Sheria ya Maadili ya Viongozi  wa Umma tangu tarehe ya tangazo.  Baadhi ya masharti hayo ni pamoja  na kufuata Nguzo za msingi za Maadili  katika Utumishi wa umma ambazo  ni; Uadilifu, Uaminifu, Uwazi, kutunza  siri, kuepuka mgongano wa maslahi, Uwajibikaji na kuwa na tabia na  mwenendo mwema baada ya kustaafu  au kuacha kazi.  Tunampongeza kwa dhati Mhe. Rais  wa Jamhuri ya Muungano wa Tanzania  kwa kuona umuhimu wa kuboresha  orodha ya Viongozi wa Umma. Pongezi  zetu pia tunazitoa kwa wadau wengine  wa maadili walioshiriki kwa namna  moja au nyingine kuwezesha mchakato wa kuboresha orodha hii mpya.  Sekretarieti ya Maadili ya Viongozi  wa Umma inawahimiza viongozi wote  nchini kutambua wajibu wao na nafasi  zao kisheria, kuhakikisha masharti  ya Sheria ya Maadili ya Viongozi wa  Umma yanazingatiwa na kuongeza  imani ya wananchi kwa Serikali yao ili  kwa pamoja tuijenge na kuistawisha  nchi yetu.  Kwa nafasi hii, tunapenda pia kuwashukuru Viongozi wote wa Umma  nchini kwa kuendelea kutoa ushirikiano kwetu tunapotekeleza majukumu  yetu.  Sekretarieti ya Maadilli ya Viongozi wa  Umma itaendelea kutekeleza wajibu  wake wa kisheria wa kusimamia tabia  na mwenendo wa Viongozi wote wa  Umma nchini bila kutetereka.   Jarida la Maadili Toleo la 04 Januari 2024    Kamishna wa Maadili, Mhe. Jaji (Mst.) Sivangilwa Sikalalilwa Mwangesi akiongoza kiapo cha Ahadi ya Uadilifu kwa viongozi mbalimbali  walioapishwa na Rais wa Jamhuri ya Muungano wa Tanzania, hafla hiyo ilifanyika Ikulu Dar-es-Salaam tarehe 19 Machi, 2023.  MAJUKUMU NA KAZI ZA OFISI YA RAIS, SEKRETARIETI YA MAADILI YA VIONGOZI WA UMMA  Mkuu wa kitengo cha huduma za Sheria, Ofisi ya Rais, Sekretarieti ya Maadili ya Viongozi  wa Umma, Bi. Emma Gelani akitoa mada kuhusu sheria ya Maadili kwa wahariri wa vyombo  mbalimbali vya Habari nchini katika mkutano wa Sekretarieti ya Maadili na wahariri uliofanyika  katika ukumbi wa Arnaotoglou Jijini Dar es Salaam tarehe 17 Juni ,2023.  www.maadili.go.tz @sekretarieti ya maadili  Sekretarieti ya Maadili ya Viongozi wa  Umma ina mamlaka na majukumu  yafuatayo:  Kupokea taarifa za mali na madeni  zinazohitajika kutolewa na Viongozi  wa Umma kwa mujibu wa Sheria;  Kupokea malalamiko na tuhuma  kuhusu ukiukwaji wa Sheria ya Maadili ya Viongozi wa Umma kutoka kwa  wanachi;  Kufanya uchunguzi wa awali wa  tuhuma au malalamiko dhidi ya kiongozi yoyote wa umma anayetuhumiwa kuvunja masharti ya Sheria ya  Maadili ya Viongozi;  Kuanzisha na kufanya uchunguzi  wowote kuhusu ukiukwaji wa Maadili  yaliyotajwa katika Sheria bila kusubiri  malalamiko kutoka kwa Wananchi;  Kuhakiki taarifa za Rasilimali na Madeni zinazotolewa na Viongozi wa  Umma kwa mujibu wa Sheria;  Kuwaelimisha Viongozi wa Umma na  Wananchi kuhusu Sheria ya Maadili ya Viongozi wa Umma pamoja na  kazi za Sekretarieti;  Kutunza daftari la Rasilimali , Maslahi  na Madeni ya Viongozi wa Umma;  Kuratibu na kuwezesha shughulli za  Baraza la Maadili;  Kuwasilisha kwa Rais mapendekezo  ya Baraza la Maadili kuhusu uchunguzi wa kina wa tuhuma za ukiukwaji wa maadili dhidi ya Viongozi wa  Umma;  Kufanya utafiti juu ya uzingatiaji wa  Sheria ya Maadili ya Viongozi wa  Umma.  Kumtaka mtu yoyote kufika mbele  ya Sekretarieti ya Maadili kwa ajili ya  mahojiano ambayo yatasaidia katika  uchunguzi wa ukiukwaji wa maadili;  Kukagua akaunti ya Benki ya Kiongozi yoyote wa Umma kwa idhini ya  Mahakama pale ambapo Sekretarieti  inata-rajia kufanya uchunguzi dhidi  ya kiongozi husika;  Kumtaka Kiongozi anayetuhumiwa  kwa kutoa tamko la uongo la rasilimali zake kuthibitisha au kurekebisha  Tam-ko lake;  Kutoa idhini ya kukagua Daftari la  Raslimali, Maslahi na Madeni ya Kiongozi wa Umma kwa Mwananchi  aliyekidhi vigezo;  Kumtaka mtu yoyote kuwasilisha kitabu, nyaraka au nakala iliyothibitishwa au kielelezo chochote ambacho  kita-saidia uchunguzi kuhusu ukiukwaji wa Maadili.  Jarida la Maadili Toleo la 04 Januari 2024    MHE. DKT. SAMIA AFANYA MADADILIKO YA ORODHA YA VIONGOZI WA UMMA  www.maadili.go.tz @sekretarieti ya maadili  Scan kusoma  Orodha ya Viongozi  Inatoka Ukurasa wa 1 heshimiwa Dkt. Samia Suluhu Hassan,  Rais wa Jamhuri ya Muungano wa  Tanzania amefanya mabadiliko katika  orodha ya Viongozi wa Umma.  Mabadiliko hayo yamefanyika kwa  mujibu wa kifungu cha 4  cha Sheria  ya Maadili ya Viongozi wa Umma, Sura  ya 398 kinachompa Mhe. Rais mamlaka  ya kuongeza, kufuta au kuboresha  orodha ya Viongozi wanaotambuliwa  kwa mujibu wa Sheria.  Mabadiliko hayo yalitangazwa katika  gazeti la Serikali Na. 857 la tarehe    023.  Kwa mujibu wa tangazo hilo la Serikali,  mabadiliko hayo yanagusa nyadhifa  mbalimbali za watumishi wa umma  katika Wizara, Idara za Serikali,  Mashirika ya umma, Mamlaka za  Serikali, Wakala za Serikali, Sekretarieti  za Mikoa pamoja na Mamlaka za Serikali  za Mitaa.  Kwa mujibu wa Sheria ya Maadili ya  Viongozi wa Umma Na. 13 ya mwaka  1995, viongozi wote wa umma  waliotamkwa katika tangazo Na. 857  wanatakiwa kuzingatia misingi yote  inayoainishwa chini ya Sheria.  Ifuatayo ni orodha ya viongozi wa  Umma kama ilivyotolewa hivi karibuni;  Rais wa Jamhuri ya Muungano;  Makamu wa Rais wa Jamhuri ya  Muungano;  Rais wa Zanzibar;  Waziri Mkuu;  Makamu wa Pili wa Rais wa  Zanzibar;  Spika, Naibu Spika na Mbunge;  Jaji Mkuu, Jaji wa Rufani, Jaji wa  Mahakama Kuu na Hakimu;  Waziri, Naibu Waziri, Mkuu wa  Mkoa na Mkuu wa Wilaya;  Mwanasheria Mkuu wa Serikali  na Naibu Mwanasheria Mkuu wa  Serkali;  Balozi Mwakilishi wa Tanzania  nchi za Nje;  Katibu Mkuu Kiongozi, Katibu  Mkuu, Naibu Katibu Mkuu,  Katibu Tawala wa Mkoa, Katibu  Tawala wa Mkoa Msaidizi na  Katibu Tawala wa Wilaya;  Mdhibiti na Mkaguzi Mkuu  wa Hesabu za Serikali, Naibu  Mkaguzi Mkuu wa Hesabu za  Serikali, Msaidizi wa Mkaguzi  Mkuu na Mkaguzi Mkuu wa  Hesabu za Nje;  Katibu wa Bunge;  Mkuu wa Majeshi ya Ulinzi;  Inspekta Jenerali wa Jeshi la  Polisi;  Mkuu wa Jeshi la Kujenga Taifa;  Kamishna Jenerali wa Jeshi la  Magereza;  Kamishna Jenerali wa Uhamiaji;  Kamishna Jenerali wa Jeshi la  Zimamoto na Uokoaji;  Kamishna Jenerali wa Mamlaka  ya Kudhibiti na Kupambana na  Dawa za kulevya;  Mkurugenzi Mkuu wa Usalama  wa Taifa;  Mkurugenzi Mkuu wa Taasisi  ya Kuzuia na Kupambana na  Rushwa; Mkuu wa TAKUKU RU  Mkoa na Mkuu wa TAKUKURU  Wilaya;  Afisa katika Jeshi la Ulinzi kuanzia  cheo cha Kanali;  Afisa katika Jeshi la Polisi,  Magereza, Uhamiaji na Zima  moto na Uokoaji kuanzia cheo  cha Kamishna Msaidizi;  Kamanda wa Polisi Mkoa,  Mkuwa Upelelezi  Mkoa, Mkuu  wa Usalama  Barabarani  M k o a ,  Mkuu  w a  Polisi Wilaya, Mkuu wa Upelelezi  Wilaya na Mkuu wa Usalama  Barabarani Wilaya;  Mkuu wa Magereza Mkoa na  Mkuu wa Gereza;  Gavana na Naibu Gavana;  Mtendaji Mkuu na Naibu  Mtendaji Mkuu katika Taasisi,  Idara, Mamlaka, Wakala wa  Serikali, Shirika na  Kampuni ya Umma;  Mwakilishi wa Serikali katika  Shirika au Kampuni ambayo  Serikali ina Maslahi;  Meya, Mwenyekiti wa  Halmashauri na Diwani;  Mkurugenzi, Naibu Mkurugenzi,  Mkurugenzi Msaidizi, Katibu,  Naibu Katibu, Katibu Msaidizi  na Meneja katika Wizara, Taasisi  ya Umma, Idara ya Serikali,  Mamlaka ya Serikali, Wakala  wa Serikali, Shirika la Umma,  Sekretarieti ya Mkoa na Mamlaka  ya Serikali za Mitaa;  Mkuu wa Idara au Kitengo katika  Wizara, Idara ya Serikali, Taasisi  ya Umma, Mamlaka ya Serikali,  Wakala wa Serikali, Shirika la  Inaendelea ukurasa wa 6   Jarida la Maadili Toleo la 04 Januari 2024    www.maadili.go.tz @sekretarieti ya maadili  Kamishna wa Maadili, Mhe. Jaji   Sivangilwa Mwangesi (hayupo pichani) akiongoza kiapo  cha Ahadi ya Uadilifu kwa viongozi mbalimbali walioteuliwa, hafla hiyo ilifanyika Ikulu Dar es  Salaam tarehe 26 Septemba, 2023.  Rais wa Jamahuri ya Muungano wa Tanzania, Mhe. Dkt. Samia  Suluhu Hassan akiwa katika picha ya pamoja na Viongozi mbalimbali  pamoja na majaji wa Mhakama ya Rufani na majaji wa Mahakama  kuu mara baada ya kuwaapisha majaji hao Ikulu ya Dar es Salaam,  Septemba 14, 2023.  Scan kusoma  Orodha ya Viongozi  Umma, Sekretarieti ya Mkoa na  Mamlaka ya Serikali za Mitaa;  Mwenyekiti, Makamu  Mwenyekiti, Mjumbe au Kamishna  katika Tume;  Msajili, Mrajisi, Naibu Msajili,  Naibu Mrajisi, Msajili Msaidizi,  Mrajisi Msaidizi katika  Wizara, Idara ya Serikali, Taasisi  ya Umma, Mamlaka ya Serikali,  Wakala wa Serikali, Shirika la  Umma, Sekretarieti ya Mkoa na  Mamlaka ya Serikali za  Mitaa;  Kamishna na Kamishna Msaidizi  katika Wizara, Idara ya Serikali,  Taasisi ya Umma, Shirika la  Umma,  Mamlaka ya Serikali na Wakala  wa Serikali;  Katibu Binafsi na Naibu  Katibu au Katibu Msaidizi  Binafsi wa Rais, Makamu wa Rais  na Waziri Mkuu;  Mshauri wa Rais;  Msaidizi wa Rais, Makamu wa  Rais na Waziri Mkuu;  Mwandishi wa Habari, Mwandishi  wa Habari Msaidizi na Mpiga  Picha  wa Rais, Makamu wa Rais na  Waziri Mkuu;  Mratibu, Mratibu Msaidizi katika  Wizara, Idara ya Serikali, Taasisi  ya Umma, Shirika la Umma,  Mamlaka na Wakala wa Serikali;  Mratibu wa Mradi katika Wizara,  Idara ya Serikali, Taasisi ya  Umma, Shirika la Umma,  Mamlaka ya Serikali, Wakala wa  Serikali, Sekretarieti ya Mkoa  na Mamlaka ya Serikali za Mitaa;  Mnikulu na Naibu Mnikulu;  Karani na Naibu Karani wa Baraza  la Mawaziri;  Msaidizi wa Katibu na Katibu  Msaidizi wa Baraza la Mawaziri;  Mganga Mkuu na Mfamasia  Mkuu wa Serikali, Mganga Mkuu  wa Mkoa, Mganga Mfawidhi wa  Hospitali ya Kanda, Mkoa na  Wilaya;  Mhasibu Mkuu wa Serikali,  Mhasibu Mkuu wa Serikali  Msaidizi na Mkuu wa Hazina  Ndogo na Mhakikimali wa Mkoa  na Wilaya.  Mkaguzi wa Ndani Mkuu wa  Serikali na Mkaguzi wa Ndani  Mkuu wa Serikali Msaidizi;  Msajili Mkuu, Msajili na Naibu  Msajili wa Mahakama;  Mtendaji Mkuu wa Mahakama,  Mtendaji wa Mahakama ya Rufani  na Mahakama Kuu;  Mwandishi Mkuu wa Sheria;  Msajili wa Hazina;  Mhasibu Mkuu na Mkaguzi wa  Ndani Mkuu katika Wizara, Idara  ya Serikali, Taasisi ya Umma,  Shirika la Umma, Mamlaka ya  Serikali, Wakala wa Serikali,  Sekretarieti ya Mkoa na Mamlaka  za Serikali za Mitaa;  Makamu Mkuu wa Chuo, Naibu  Makamu Mkuu wa Chuo, Mkuu  wa Kampasi, Mkuu wa Ndaki,  Mkuu wa Kitivo na Mkuu wa Shule  katika Chuo Kikuu cha Umma;  Mkuu wa Chuo, Naibu Mkuu  wa Chuo, Mkuu wa Kampasi,  Mkuu wa Ndaki na Mkuu wa  Kitivo katika Taasisi ya Elimu;  Mthamini Mkuu na Mwenyekiti  wa Baraza la Ardhi na Nyumba  wa Wilaya;  Afisa Usalama Mkoa na Wilaya;  Mkurugenzi wa Mashtaka, Naibu  Mkurugenzi wa Mashtaka,  Mkuu wa Mashtaka Mkoa na  Mwendesha Mashtaka Wilaya;  Wakili Mkuu wa Serikali na Naibu  Wakili Mkuu wa Serikali;  Kabidhi Wasii Mkuu na Naibu  Kabidhi Wasii Mkuu;  Msuluhishi na Muamuzi katika  Tume ya Usuluhishi na Uamuzi;  Afisa Madini Mkazi; na  Mwenyekiti na Mjumbe wa Bodi  katika Bodi ya Wakurugenzi na  Bodi ya Wadhamini katika Taasisi  ya Umma.”.  Inatoka Ukurasa wa 5    Jarida la Maadili Toleo la 04 Januari 2024    Jamhuri ya Muungano wa Tanzania  huadhimisha Siku ya Maadili na Haki  za Binadamu kila tarehe 10 Desemba  kuanzia mwaka 2016.  Maadhimisho haya yanatokana na  Madhimisho ya kila mwaka ya Siku  ya Kimataifa ya Kupambana na Rushwa  ambayo Kimataifa uadhimishwa  tarehe 9 Desemba pamoja na Siku ya  Kimataifa ya Haki za Binadamu ambayo  uadhimishwa kila tarehe 10 Desemba.  Kwa kuwa tarehe 9 Desemba ni siku  ya Uhuru na Jamhuri wa nchi yetu,  siku ya Maadili huadhimishwa tarehe  10 Desemba. Chimbuko la Siku ya  Maadili, ni Siku ya Kimataifa ya Kuzuia  na Kupambana na Rushwa ambayo  huadhimishwa kila tarehe 9 Desemba.  Siku ya Maadili ilianza kuadhimishwa  rasmi tangu mwaka 2004 baada ya  kusainiwa kwa Mkataba wa Umoja wa  Mataifa wa kuzuia na Kupambana na  Rushwa (United Nations Convention  Against Corruption – UNCAC). Mkataba  huo ulisainiwa na nchi wanachama wa  Umoja wa Mataifa mjini Merida, Mexico  tarehe 9 Desemba, 2003.  Aidha, kila tarehe 10 Desemba,  Tanzania huungana na nchi nyingine  Duniani kuadhimisha Siku ya Haki za  Binadamu Kimataifa. Chimbuko la Siku  ya Haki za Binadamu ni tamko la Haki  za Binadamu liililopitishwa na Baraza  Kuu la Umoja wa Mataifa, tarehe 10  Desemba, 1948 (Universal Declaration  of Human Rights  UDHR). Mwaka  2023, Tamko hilo lilitimiza miaka 75.  Kutokana na siku hizo mbili  kuadhimishwa tarehe moja, mwaka  2016, Serikali ya Jamhuri ya Muungano  wa Tanzania iliamua kuunganisha  maadhimisho hayo na kuyaita Siku ya  Maadili na Haki za Binadamu.  Maadhimisho haya tangu mwaka 2016  yanaratinbiwa na Taasisi Simamizi za  masuala ya Utawala Bora na Haki  za Binadamu nchini. Taasisi hizo ni  Ofisi ya Rais, Ikulu. Ofisi ya Rais,  Menejimenti ya Utumishi wa Umma  na Utawala Bora, Wizara ya Katiba  na Sheria, Sekretarieti ya Maadili ya  Viongozi wa Umma, Taasisi ya Kuzuia  na Kupambana na Rushwa, Ofisi ya  Taifa ya Ukaguzi wa Hesabu za Serikali,  Tume ya Utumishi wa Umma, Mamlaka  ya Udhibiti wa Manunuzi ya Umma,  Ofisi ya Mkaguzi Mkuu wa Ndani wa  Serikali pamoja na Tume ya Haki za  Binadamu na Utawala Bora.  Katika Maadhimisho ya mwaka 2023,  shughuli mbalimbali zilifanyika ikiwa  ni sehemu ya maadhimisho hayo.  Shughuli hizo ni pamoja na uzinduzi  wa Maadhimisho ya Siku ya Maadili na  Haki za Binadamu tarehe 3 Desemba,  2023 kwa mbio za Sepesha Rushwa  marathoni zilizoanzia na kuhitimishwa  katika uwanja wa Jamhuri jijini  Dodoma. Mbio hizo ziliwashirikisha  wadau kutoka mikoa mbalimbali  nchini. Shughuli nyingine ni Jukwaa  la Kitaifa la wadau dhidi ya Rushwa,  Wiki ya Utoaji Huduma na Siku ya  Kilele. Shughuli zote hizi zilifanyika  jijini Dodoma. Madhimisho haya pia  yalifanyika katika ngazi ya kanda  ambapo Kauli Mbiu ya Maadhimisho  ilikuwa ni “Zingatia Maadili, Utu,  Uhuru na Haki kwa Maende  Waziri Mkuu wa Jamhuri ya Muungano  wa Tanzania Mhe, Kassim Majaliwa  Majaliwa   ambaye alikuwa Mgeni  rasmi wakati wa Kilele cha Maadhimisho  hayo alipongeza Kamati ya Maandalizi  ya Maadhimisho kwa kuja na kaulimbiu  inayowakumbusha Watanzania wajibu  wao na kuchagiza masuala ya msingi  MAJALIWA: TUUNGANISHE NGUVU KUJENGA KIZAZI CHENYE MISINGI  Waziri Mkuu wa Jamahuri ya Muungano wa Tanzania, Mhe. Kassim Majaliwa Majaliwa   akihutubia katika maadhimisho ya kilele cha wiki  ya Maadili na Haki za Binadamu ambayo yalifanyika jijini Dodoma katika viwanja vya Nyerere Square tarehe 10, Desemba 2023.  www.maadili.go.tz @sekretarieti ya maadili  Inaendelea ukurasa wa 8   Jarida la Maadili Toleo la 04 Januari 2024    yanayohusu maendeleo endelevu  kutokana na ukweli kwamba kizazi huru  chenye uadilifu, utu, na kinachozingatia  haki ni msingi wa maendeleo ya Taifa  lolote.  “Kaulimbiu hii kwa upande mwingine,  ni wito kwa kila mmoja wetu, kwa  nafasi yake, rika lake na jinsia yake  kutekeleza wajibu wake katika ujenzi  wa kizazi chenye maadili na hatimaye  kujenga jamii yenye ustawi. Pia ni wito  kwa sekta ya umma na sekta binafsi  kutimiza wajibu wake kuhusu masuala  ya maadili, utu, uhuru na haki,” alisema.  Kwa mujibu wa Mhe. Majaliwa, maadili  yanajengwa kuanzia kwenye taasisi ya  msingi na kuitaja taasisi ya kwanza ya  ujenzi wa maadili kuwa ni familia.  “Taasisi ya pili ni shule ambayo  inawajibika kuweka mifumo ya  kuendeleza kile kilichopatikana  nyumbani.”  Mhe. Majaliwa aliyataja maeneo  mengine ya ujenzi wa maadili kuwa  ni nyumba za ibada yanapojengwa  maadili mema kwa misingi ya kiroho  na ushiriki wa jamii nzima kupitia  wazee wa ukoo na wazee maarufu  katika makuzi ya watoto.  Aidha Mhe. Majaliwa katika hotuba  yake aliyoitoa katika viwanja vya  Nyerere Square jijini Dodoma  alisema, “hatuna budi wananchi wote  kuunganisha nguvu katika ujenzi wa  kizazi chenye misingi ya maadili.”  “Nchi yetu imepiga hatua kubwa  katika kusimamia na kutekeleza  masuala ya haki za binadamu na  kuzingatia misingi ya utawala bora  katika vipindi vya kabla na baada ya  mwaka 1984 ambapo haki za msingi  za binadamu ziliingizwa kwenye Katiba  ya Jamhuri ya Muungano wa Tanzania  ya mwaka 1977 na ile ya Zanzibar ya  mwaka 1984 (Toleo la 2010),” alisema.  Wadau mbali mbali wa maadili na  haki za binadamu wakiwemo viongozi  wa dini, viongozi wa siasa, watumishi  wa umma, azaki, mashirika yasiyo  ya kiserikali, viongozi na wanachama  wa klabu za maadili, washiriki wa  maendeleo na wananchi wa Mkoa  wa Dodoma wakiongozwa na mkuu  wa Mkoa Mhe. Rosemary Senyemule  walishiriki maadhimisho hayo.  Mhe. Majaliwa aliwapongeza kwa  ushiriki wao na kusema, “Ushiriki  wenu ni ishara ya dhamira ya pamoja  ya Watanzania ya kuhakikisha  kuwa uadilifu unajengwa, rushwa  inadhibitiwa na haki za binadamu  zinalindwa ipasavyo.”  Maadhimisho ya Siku ya Maadili na Haki  za Binadamu mwaka 2023, yalienda  sambamba na uzinduzi wa Awamu  ya Nne ya Mkakati wa Kitaifa Dhidi  ya Rushwa (National Anti Corruption  Strategy and Action Plan – IV).  Baadhi ya watumishi wa Ofisi ya Rais, Sekretarieti ya Maadili ya Viongozi wa Umma katika kilele cha maadhimisho ya siku ya Maadili na Haki za  Binadamu yaliyofanyika katika viwanja vya Nyerere Square jijini Dodoma tarehe 10, Desemba 2023, ambapo mgeni rasmi alikuwa Waziri Mkuu  wa Jamahuri ya Muungano wa Tanzania, Mhe. Kassim Majaliwa Majaliwa.  www.maadili.go.tz @sekretarieti ya maadili  MAJALIWA: TUUNGANISHE NGUVU KUJENGA KIZAZI CHENYE MISINGI YA MAADILI  Inatoka Ukurasa wa 7    Jarida la Maadili Toleo la 04 Januari 2024    SEKRETARIETI YA MAADILI YAANZA KUPOKEA MATAMKO KWA NJIA YA  MTANDAO (ONLINE DECRELATION SYSTERM  ODS).  Sekretarieti ya Maadili ya Viongozi wa  Umma ni Idara ya Serikali inayojitegemea  chini ya Ofisi ya Rais, iliyoanzishwa kwa  mujibu wa Ibara ya 132  ya Katiba  ya Jamhuri ya Muungano wa Tanzania,  1977 kwa lengo la kuhakikisha kwamba  masharti ya Sheria ya Maadili ya Viongozi  wa Umma, Na. 13 ya mwaka 1995  yanazingatiwa ipasavyo na Viongozi wote  wa Umma.  Kwa Mujibu wa Sheria ya Maadili ya  Viongozi wa Umma, jukumu kubwa  la Sekretarieti ya Maadili ni kukuza  na kusimamia Maadili ya Viongozi wa  Umma nchini ili kuhakikisha kwamba  Viongozi wa Umma wanakuwa na tabia  na mwenendo wa kimaadili.  Pamoja na jukumu hilo, Ibara ya 132      ya Katiba ya Jamhuri ya Muungano  wa Tanzania inasema, “Sekretarieti ya  Maadili itawataka watu wanaoshika nafasi  fulani za madaraka kutoa mara kwa mara  maelezo rasmi kuhusu mapato, rasilimali  na madeni yao.”  Kwa msingi huo wa Kikatiba, Sekretarieti  ya Maadili imekuwa kila ifikapo tarehe 31  Desemba ikipokea matamko ya rasilimali  na madeni kutoka kwa Viongozi wa  Umma.  Matamko hayo tangu kuanzishwa kwa  Taasisi yamekuwa yakitolewa katika  utaratibu wa nakala ngumu  .  Utaratibu huu umekuwa ukiwasababishia  usumbufu mkubwa viongozi kwa  kulazimika kusafiri hadi zilipo ofisi  za Sekretarieti ya Maadili kuwasilisha  matamko yao au kutuma kwa posta kwa  njia ya ‘registered mail’ ikiwemo ‘EMS.’  Kutokana na hali hiyo na mabadiliko ya  Sayansi na Teknolojia, Sekretarieti ya  Maadili ya Viongozi wa Umma imeamua  kuwaondolea Viongozi usumbufu  waliokuwa wakiupata kwa kuanzisha  Mfumo wa ujazaji na utoaji wa matamko  kwa njia ya mtandao ‘Online Declaration  System – ODS.’  Mfumo wa ujazaji Tamko kwa njia ya  Mtandao   ni Mfumo mpya ambao  unamuwezesha Kiongozi wa Umma kujaza  na kuwasilisha Tamko la Raslimali na  Madeni pamoja na Ahadi ya Uadilifu kwa  njia ya Mtandao.  Akizungumza na waandishi wa habari hivi  karibuni jijini Dodoma kuhusu ODS, Bw.  Waziri Kipacha, Katibu Ukuzaji Maadili  alisema, “Mfumo huu wa ujazaji fomu za  tamko la Rasilimali na Madeni kwa njia ya  mtandao utawawezesha Viongozi kujaza  matamko yao kwa urahisi na kwa usahihi  zaidi popote pale watakapokuwa iwe ndani  au nje ya nchi.”  Viongozi wa Umma wanaweza kuingia  katika mfumo kwa kutumia anuani ya  https://ods.maadili.go.tz au kupitia tovuti  ya Taasisi yenye anuani ya www.maadili.  go.tz na kubonyeza kitufe chenye neno  ‘ODS’. Hapo kiongozi ataingia moja kwa  moja kuanza kujaza na kutuma Tamko bila  wasiwasi.  Kwa mujibu wa Katibu Ukuzaji Maadili,  ODS itamsaidia kiongozi kutosafiri mwendo  mrefu na kumpunguzia gharama za  kupakua fomu za tamko kuzijaza na  kuzituma kwa njia ya posta ambapo  hutumia fedha na muda ili kuzifikia  katika ofisi za Sekretarieti ya Maadili.  Bw. Kipacha alifafanua zaidi kuwa,  Mfumo huu pia utaondoa uwezekano  wa kupokea Matamko kutoka kwa  watumishi ambao sio Viongozi  kwa mujibu wa Sheria ya Maadili  ya Viongozi wa Umma Na. 13 ya  mwaka 1995. Kiongozi atakayejaza  Tamko atakuwa ametengenezewa  akaunti na Sekretarieti ya Maadili ya  Viongozi wa Umma. Hivyo, matamko  yatakayopokelewa yatakuwa ya  Viongozi wanaowajibika na Sheria ya  Maadili na si vinginevyo”.  Aidha, baada ya kuanzisha mfumo  huu, Viongozi wote wanaoteuliwa  au kupandishwa vyeo na kuwajibika  na Sheria ya Maadili ya Viongozi wa  Umma, na wanaokoma uongozi kwa  sababu yoyote ile wanapaswa kutuma  taarifa zao Sekretarieti ya Maadili ya  Viongozi wa Umma kupitia anuani ya  barua pepe “helpdesk@maadili.go.tz”  ili waweze kutengenezewa akaunti za  kuingilia katika mfumo huo.  Kwa upande wake Bw. Stanslaus  Mwita, Mkuu wa Kitengo cha Teknolojia  ya Habari na Mawasiliano    amefafanua kuwa, ujenzi wa Mfumo  huu umezingatia usalama na usiri wa  taarifa za viongozi.  ”Kiongozi akisha ingiza nywila, juu  mkono wake wa kulia kuna neno  mwongozo, alibonyeze, litatokea tena  mkono wa kushoto abonyeze tena  na kupakua. Hapo atapata nakala  ngumu na picha jongefu    vitakavyomsaidia kujaza tamko kwa  usahihi,” alisema.  ODS imeanza kutumika rasmi mwezi  Desemba, 2023 ambapo kupitia  mfumo huu, Kiongozi anaweza kujaza  Tamko kutokea mahali popote alipo  ambapo kuna mtandao wa internet.  Njia hii ni rahisi na ya haraka kwa  Kiongozi kuweza kujaza Tamko ili  kukidhi matakwa ya Ibara ya 132 ya  Katiba ya Jamhuri ya Muungano wa  Tanzania pamoja na Sheria ya Maadili  ya Viongozi wa Umma. Njia hii ni ya  uhakika na inaleta nafuu ya gharama  pamoja na kuokoa muda kwa Kiongozi  na Sekretarieti ya Maadili.  Bw. Waziri Kipacha, Katibu ukuzaji Maadili   akiongea na waandishi wa Habari tarehe  21 Desemba 2023 katika ukumbi wa mikutano wa Sekretarieti ya maadili jijini Dodoma kuhusu  urejeshaji wa matamko ya Viongozi Kulia kwake ni Bi. Sigolwike Mkamati, Katibu Msaidizi Idara  ya usimamizi wa Maadili na kushoto ni Bw. Stanslaus Mwita, aliyekuwa Mkuu wa kitengo cha  TEHAMA.  www.maadili.go.tz @sekretarieti ya maadili   Jarida la Maadili Toleo la 04 Januari 2024    Bi. Ester George Afisa Tehama Ofisi ya Rais, Sekretarieti ya Maadili ya Viongozi wa Umma, akitoa mafunzo ya mfumo wa ujazaji tamko kwa  njia ya mtandao   kwa baadhi ya waheshimiwa wabunge wa Bunge la Jamhuri ya Muungano wa Tanzania, ODS ni mfumo mpya ambao  unamuwezesha kiongozi wa Umma kujaza na kuwasilisha Tamko la Rasilimali na Madeni Pamoja na Ahadi ya Uadilifu kwa njia ya mtandao,  mafunzo hayo yalifanyika katika ukumbi wa Bunge kuanzia tarehe 8 hadi 10 Novemba 2023.  Bi. Jasmini Awadhi, Katibu Msaidizi Kanda ya Kati, Ofisi ya Rais, Sekretarieti ya Maadili ya Viongozi wa Umma ya Kati Dodoma, akiongea na  wanachama wa Klabu ya Maadili ambao ni wanafunzi wa shule ya msingi Makulu jijini Dodoma kuhusu umhimu wa utunzaji wa mazingira kabla  ya kuanza zoezi la upandaji miti shuleni hapo, pembeni yake ni Bw. Amon Sembiga Mwalimu Mkuu wa shule ya msingi Makulu, tarehe 19 Januari  2024.  www.maadili.go.tz @sekretarieti ya maadili  HABARI PICHA   Jarida la Maadili Toleo la 04 Januari 2024    Afisa Maadili kutoka Sekretarieti ya Maadili ya Viongozi wa Umma Bi. Modesta Mtui akiongoza kiapo cha Ahadi ya Uadilifu kwa Viongozi  mbalimbali kutoka Benki kuu ya Tanzania  . Hafla hiyo ilifanyika katika ukumbi wa Ofisi za Benki kuu ya Tanzania Dodoma tarehe 24  Novemba,2023  www.maadili.go.tz @sekretarieti ya maadili  HABARI PICHA  Waziri wa Nchi, Ofisi ya Rais, Menejimenti ya Utumishi wa Umma na Utawala Bora Mhe. George Simbachawene   akitoa neno la utangulizi  katika kilele cha maadhimisho ya siku ya Maadili na Haki za Binadamu. Hafla hiyo ilifanyika katika viwanja vya Nyerere Square Jijini Dodoma  tarehe 10 Disemba,2023  Jarida la Maadili Toleo la 04 Januari 2024    www.maadili.go.tz @sekretarieti ya maadili  HABARI PICHA   Jarida la Maadili Toleo la 04 Januari 2024    MAAFISA WAANDAMIZI WA JESHI LA POLISI WAMETAKIWA  KUZINGATIA MAADILI:  Maafisa Waandamizi wa Jeshi la Polisi  Zanzibar wametakiwa kufanyakazi  kwa Uadilifu na weledi mkubwa  wanapotekeleza Majukumu yao kwa  dhamana waliyopewa ili kujenga imani  kwa wananchi wanaowaongoza pamoja  na Serikali kwa ujumla.  Kauli hiyo imetolewa na Kamishna wa  Polisi Zanzibar CP Hamad Khamis Hamad  alipokuwa akifungua mafunzo ya Maadili  kwa Maafisa waandamizi wa Jeshi la  Polisi yaliyofanyika katika Chuo cha Polisi  Zanzibar tarehe 29 Novemba 2023.  Kamishna Hamad katika hotuba yake  ameeleza kuwa, jamii ikikosa imani na  jeshi la polisi yaweza kupelekea amani ya  Nchi kutoweka na kusababisha migogoro  nchini.  Aidha Kamishna Hamad alibainisha kuwa  “kusimamia sharia bila uadilifu yaweza  kusababisha machafuko katika nchi yetu”  alisema.  Kamishana huyo pia alifafanua kuwa  matendo yanayofanywa na jeshi la polisi  katika kusimamia sheria ni lazima  yawe ya mfano katika jamii na Serikali  kwa ujmla.  Awali akimkaribisha mgeni rasmi,  Katibu Msaidizi Kanda Maalumu Bi,  Elizabeth Komba amewataka Maafisa  hao kuwa mstari wa mbele katika  kusimamia Maadili katika kutekeleza  Majukumu yao kwa Uadilifu na weledi  wa kiwango cha juu.  Bi Komba pia amewataka Maafisa hao  kuyaishi yote yatakayofundishwa katika  mafunzo hayo kupitia mada mbalimbali  zilizoandaliwa katika utekelezaji wa  kazi zao za kila siku.  Amefafanua kuwa miongoni mwa  mada zitakazojadiliwa ni pamoja na  Sheria ya Maadili ya Viongozi wa  Umma, Mgongano wa Maslahi, Ahadi  ya Uadilifu pamoja na Tamko la  Raslimali na Madeni.  Mafunzo hayo yaliwashirikisha Maafisa  Waandamizi wa jeshi la Polisi kutoka  Mikoa mitatu ya Unguja. Mkoa wa  Mjini, Kaskazini Unguja na Mkoa wa  Kusini Unguja.  www.maadili.go.tz @sekretarieti ya maadili  Katibu Msaidizi, Ofisi ya Rais, Sekretarieti ya Viongozi wa Umma Kanda Maalum Dar es Salaam , Bi. Elizabeth Komba (Hayupo pichani)  akiongoza kiapo cha Ahadi ya Uadilifu kwa maofisa waandamizi wa Jeshi la Polisi Zanzibar, hafla iyo ilifanyika ukumbi wa Chuo cha Polisi  Zanzibar tarehe 29 Novemba 2023  Kamishna wa Jeshi la Polisi Zanzibar  CP Hamad Khamis Hamad akiongea  na maafisa waandamizi wa Jeshi  la Polisi katika semina ya mafunzo  ya Maadili kwa Viongozi wa Umma  tarehe 29 Novemba 2023.  Jarida la Maadili Toleo la 04 Januari 2024    SIMBACHAWENE: TUJIKITE KUZUIA RUSHWA BADALA YA KUPAMBANA  MADHARA YAKE  Waziri wa Nchi, Ofisi ya Rais, Menejimenti  ya Utumishi Umma na Utawala Bora, Mhe.  George Simbachawene amezitaka taasisi  zinazohusika na kusimamia utawala  bora nchini, kujikita Zaidi katika kuzuia  vitendo vya rushwa hususani kwenye  miradi mbalimbali ya maendeleo badala  ya kusubiria mpaka rushwa itokee ndipo  wanaanza kupambana nayo.  “Wakati mwingine tunaweka nguvu kubwa  na rasilimali nyingi katika kupambana  na rushwa wakati ambapo matokeo ya  rushwa yanakua tayari yameshatokea na  kuleta madhara kwa serikali badala yake  tulipaswa kutumia nguvu hiyo hiyo katika  kuzuia rushwa isiweze kutokea” alisema.  Mhe. Simbachawene alisema hayo kwenye  kongamano la jukwaa la kitaifa la wadau  wa juhudi dhidi ya rushwa lililofanyika  tarehe 04 Desemba , 2023 ikiwa ni sehemu  ya maadhimisho ya wiki ya maadili na  haki za binadamu nchini ambapo kilele  chake ni tarehe 10 Desemba,2023. Kauli  mbiu ya maadhimisho hayo ni “Zingatia  Maadili, Utu, Uhuru, na Haki kwa watu  wote kwa maendeleo endelevu”  Katika hotuba yake Mhe. Simbachawene  alibainisha kuwa kutokana na tafiti  mbalimbali zilizofanywa nchini ikiwemo  tafiti kuhusu hali ya ya Utawala Bora  nchini zimebaini kuwa rushwa ni  mojawapo ya changamoto katika ufikiwaji  wa lengo la serikali la kuhakikisha kuwa  wananchi wanapata maendeleo katika  sekta mbalimbali ikiwemo elimu, afya,  miundombinu, maji na nk.  “Niwahakikishieni Serikali yetu haitaacha  kukabiliana na vitendo vya rushwa na  kupambana inapobidi kwa kuwa zipo  njia mbalimbali za kuzuia rushwa isiweze  kutokea mojawapo ni hii ya kujadili pamoja  mbinu za kuboresha zaidi usimamizi wa  miradi ya maendeleo” alisema.  Katika hatua nyingine Mhe. Simbachawene  alieleza kuwa matarajio ya Serikali kupitia  mdahalo huo ni kupata mbinu mpya na  mawazo mapya ya namna ya kuweza  kupambana na rushwa ili kuweza kukuza  Maadili nchini .  “Ni Imani yangu kuwa wadau wa sekta  zote kwa umoja wetu tutatenda haki  kwa mada zitakazowasilisha kwenye  jukwaa ili kuweza kutoka na maazimio  yatakayosaidia juhudi za kuzuia Rushwa  Waziri wa Nchi, Ofisi ya Rais, Menejimenti ya Utumishi wa Umma na Utawala Bora, Mhe.  George Simbachawene   akiongea na wana kongamano (hawapo pichani) la jukwaa la  kitaifa la wadau wa juhudi dhidi ya rushwa lililofanyika tarehe 04 Desemba, 2023 ikiwa ni  sehemu ya maadhimisho ya wiki ya Maadili na Haki za Binadamu nchini ambapo kilele  chake kilikuwa tarehe 10 Desemba,2023.  badala ya kusubiri na kupambana  wakati tumeshapoteza rasilimali  nyingi” alisema.  Awali akitoa neno la utangulizi  Kamishna wa Sekretarieti ya Maadili  ambaepia ni mwenyekiti wa  maadhimisho hayo Mhe. Jaji    Sivangilwa Mwagesi alisema kuwa  moja kati ya shughuli zilizopanga  kutekelezwa katika maadhimisho ya  mwaka huu ni Jukwaa la kitaifa la  Wadau wa Juhudi ya Rushwa ambalo  linakutanisha wadau mbalimbali  kutoka Taasisi za Umma watakao  jadili kwa kina kuhusu uadilifu  wakati wa utekelezaji wa miradi ya  maendeleo.  Mhe. Jaji   Sivangilwa Mwagesi  alieleza kuwa kila tarehe 10  desemba, Tanzania huungana na  nchi nyingine Duniani kuadhimisha  siku ya Haki za Binadamu Kimataifa  ambalo chimbuko lake ni tamko la  Haki za Binadamu liililopitishwa na  Baraza Kuu la Umoja wa Mataifa,  tarehe 10 Desemba, 1948 (Universal  Declaration of Human Rights   UDHR).  Siku ya Maadili na Haki za Binadamu  hapa nchini ilianza kuadhimishwa  kwa pamoja mwaka 2016 ikiwa ni  muunganiko wa siku mbili yaani siku  ya Maadili na Haki za Binadamu.  Maadhimisho hayo huratibiwa na  taasisi zinazosimamia utawala bora  ikiwa ni pamoja na Ofisi ya Rais  Ikulu, Ofisi ya Rais, Menejimenti  ya Utumishi wa Umma na Utawala  Bora, Sekretarieti ya Maadili ya  Viongozi wa Umma, Wizara ya  Katiba na Sheria, Taasisi ya Kuzuia  na kupambana na Rushwa, Ofisi ya  Taifa ya Ukaguzi, Tume ya Utumishi  wa Umma, Mamlaka ya Udhibiti wa  Ununuzi, Ofisi ya Mkaguzi Mkuu wa  Ndani wa Serikali pamoja na Tume ya  Haki za Binadamu na Utawala Bora.  www.maadili.go.tz @sekretarieti ya maadili  Scan kusoma  Jarida kidijitali  Baadhi ya Viongozi kutoka Sekretarieti ya Maadili ya Viongozi wa Umma wakifuatilia jukwaa la kitaifa la wadau wa rushwa lililofanyika tarehe 04 Desemba,2023  katika ukumbi wa PSSSF Jijini Dodoma. Wa kwanza kushoto ni Katibu Idara ya Ukuzaji Maadili Bw, Waziri Kipacha, wa tatu kushoto ni Katibu  Idara ya Usimamizi Maadili Bw. John Kaole na kushoto kwake ni Mkurugenzi wa Utawala na Rasilimaliwatu Bi. Teddy Njau.  Jarida la Maadili Toleo la 04 Januari 2024    www.maadili.go.tz @sekretarieti ya maadili  Baadhi ya Mawaziri na Makatibu Wakuu wa Serikali ya Jamhuri ya Muungano wa Tanzania walioshiriki kilele cha Maadhimisho ya Siku ya  Maadili na Haki za Binadamiu Kitaifa katika viwanja vya Nyerere Square jijini Dodoma tarehe 10 Desemba, 2023  HABARI PICHA   Wanachama wa klabu ya Maadili ambao ni wanafunzi kutoka Shule ya msingi Chadulu jijini Dodoma, Mwanyama Boniface na Brown Liberty  pamoja na mlezi wa klabu hiyo Mwalimu Jaquiline Chaula wakishiriki zoezi la upandaji miti shuleni hapo. Zoezi hilo lililoandaliwa na Ofisi ya  Rais, Sekretarieti ya Maadili ya Viongozi wa Umma kanda ya Kati Dodoma tarehe 23 Januari, 2024.  Bw. Amon Sembiga, Mwalimu Mkuu wa Shule ya msingi Makulu jijini Dodoma, akiwaongoza wanafunzi wa Klabu ya Maadili kupanda miti  iliyotolewa na Ofisi Rais, Sekretarieti ya Maadili ya Viongozi wa Umma Kanda ya Kati Dodoma. Katiati ya wanafunzi ni Bi Jasmin Awadhi  (mwenye kitambaa cheusi), Katibu Msaidizi, Ofisi ya Rais, Sekretarieti ya Maadili wa Umma akishuhudia zoezi la upandaji miti tarehe 19 Januari  2024.  Jarida la Maadili Toleo la 04 Januari 2024 16  HABARI PICHA www.maadili.go.tz @sekretarieti ya maadili   Jarida la Maadili Toleo la 04 Januari 2024    VIONGOZI WA UMMA WATAKIWA KUJIEPUSHA NA MGONGANO WA MASLAHI  Mkuu wa Wilaya ya Muleba Mkoani Kagera  Dkt. Abel Nyamahanga amewataka Viongozi  wa Umma kuviishi viapo walivyo apa kikiwemo  kiapo cha Ahadi ya Uadilifu katika utekelezaji  wa majukumu yao na kuepukana na vitendo  vya mgongano wa maslahi ili kujenga imani  ya wananchi wanaowaongoza.  Dkt. Nyamahanga ametoa kauli hiyo  alipokuwa akifungua mafunzo ya Viongozi  wa Umma kuhusu Maadili yaliyoendeshwa na  Sekretarieti ya Maadili ya Viongozi wa Umma.  Mafunzo hayo yalifanyika katika ukumbi wa  Halmashauri ya Wilaya ya Muleba tarehe 23  Januari, 2024.  “Serikali inatumia fedha nyingi kwenye miradi  ya maendeleo kupitia katika halmashauri  mbalimbali nchini hivyo, rasilimali hizo  zinahitaji usimamizi mzuri wa Viongozi,v”  amesema.  Dkt. Nyamahanga ameongeza kuwa Viongozi  wa Umma wanayo dhamana kubwa katika  kusimamia rasilimali za umma kwa umakini  na uadilifu mkubwa ili kujenga imani kwa  wananchi wanaowaongoza.  Amewataka viongozi kuzingatia maelekezo ya  Serikali katika utendaji wa kazi kwa kufanya  maamuzi sahihi kwa lengo la kuwaletea  wananchi maendeleo.  Awali akieleza lengo la mafunzo hayo Katibu  Msaidizi Sekretarieti ya Maadili ya Viongozi wa  Umma Bw. Godson Kweka ni kuwakumbusha  viongozi wa umma nchini kuelewa dhana ya  uwajibikaji wa pamoja.  Bw. Kweka aliendelea  kuwakumbusha Viongozi hao  kujiepusha na vitendo vyote  vinavyopelekea uwepo wa mgogoro  wa maslahi na kuwataka Viongozi  hao kufanya kazi kwa uadilifu na  uaminifu mkubwa ili kujenga imani  kwa wananchi wanaowaongoza.  Bw. Kweka pia amewataka viongozi  kusimamia rasilimali za umma kwa  uadilifu mkubwa hasa pesa za  miradi mbalimbali ya maendeleo  katika halmashauri.  Kuhusu urejeshaji wa Tamko la  Rasilimali na Madeni ya Viongozi  wa Umma kwa mwaka jana 2023  amesema asilimia 90 ya Viongozi  wote wa Halmashauri ya Muleba  walirejesh Matamko yao kwa  wakati.  Aidha mafunzo hayo ya Maadili ya  Viongozi wa Umma yamehudhuriwa  na Viongozi wa Halmashauri ya  Wilaya ya Muleba zaidi ya 100  kutoka katika Idara, Vitengo  pamoja na waheshimiwa madiwani  wa Halmashauri ya Wilaya hiyo.  Mkuu wa Wilaya ya Muleba Dkt. Abel Nyamahanga akifungua mafunzo ya maadili ya  viongozi wa Umma yaliyo fanyika katika ukumbi wa Halmashauri ya Wilaya ya Muleba  tarehe 23 Januari 2024.  Baadhi ya washiriki wa mafunzo ya maadili wakisikiliza kwa makini mada zinazotolewa katika ukumbi wa Halmashauri ya Muleba yaliyofanyika  tarehe 23 Januari 2024.  www.maadili.go.tz @sekretarieti ya maadili   18 Jarida la Maadili Toleo la 04 Januari 2024  www.maadili.go.tz @sekretarieti ya maadili  Bw. Anno Mgane, Afisa kutoka Ofisi ya Rais, Sekretarieti ya Maadili ya Viongozi wa Umma akiongea na wanachama wa Klabu ya Maadili wa  Shule ya Sekondari Ngh’onganha jijini Dodoma tarehe  .2024 kabla ya zoezi la kupanda miti ili kuhifadhi mazingira ya shule hiyo. Miti hiyo  imetolewa na Ofisi ya Rais, Sekretarieti ya Maadili ya Viongozi wa Umma Kanda ya Kati Dodoma. Ofisi imepanga kupanda miti 3,000 mwaka huu  katika mikoa ya Dodoma na Singida ili kutunza mazingira.  Wanachama wa klabu ya Maadili ambao ni Wanafunzi wa shule ya Sekondari Ngh’onganha iliyopo jijini Dodoma wakipanda miti iliyotolewa na  Ofisi ya Rais, Sekretarieti ya Maadili ya Viongozi wa Umma Kanda ya Kati. Ofisi ya Rais, Sekretarieti ya Maadili ya Viongozi wa Umma Kanda ya  Kati imepanga kutoa miche ya miti kwa shule 150 zenye Klabu za Maadili katika mikoa ya Dodoma na Singida ili kulinda mazingira.  HABARI PICHA   Jarida la Maadili Toleo la 04 Januari 2024    JAMHURI YA MUUNGANO WA TANZANIA  Sekretarieti ya Maadili ya Viongozi wa Umma  Makao Makuu, Ghorofa ya 7, Jengo la KAMBARAGE TOWER, 18 Br. Jakaya Kikwete S.L.P 225, DODOMA  ec@maadili.go.tz | +255 262160190 /+255262160192 | 022 2119217  OFISI ZA KANDA  www.maadili.go.tz @sekretarieti ya maadili  Kanda ya Mashariki  Mikoa ya Morogoro na Tanga  S.L.P 212 Morogoro,  Jengo la Mafao NSSF,  Barua pepe : morogoro@maadili.go.tz  Simu/Nukushi  Simu: +255 23 2613741  Kanda ya Magharibi  Mikoa ya Tabora, Kigoma, Shinyanga na Simiyu  S.L.P 1126 Tabora,  Ofisi ya Kilimo, Br. Boma  Barua pepe : tabora@maadili.go.tz  Simu/Nukushi  Simu: +255 26 2605322  Kanda ya Nyanda za Juu Kusini  Jengo la NHIF,  S.L.P 6311,  Mbeya.  Barua pepe : mbeya@maadILI.GO.TZ  Simu/Nukushi  Simu: Simu: +255 25 250 2714  Kanda ya Kusini  Mikoa ya Lindi, Mtwara and Ruvuma  S.L.P 218  Mtwara,  Mt. Chikongola , Barabara ya TANU  Barua pepe : mtwara@maadili.go.tz  Simu/Nukushi  Simu: +255 23 23233963  Kanda ya Kati  Mikoa ya Dodoma na Singida  S.L.P 1887 Dodoma,  Nanenane  Barua pepe : dodoma@maadili.go.tz  Simu/Nukushi  Simu: +255 26 232 1059  Kanda ya Ziwa  Geita, Kagera, Mara na Mwanza Regions  S.L.P 1473 Mwanza  Mt Kenyatta  Jengo la NSSF,  Barua pepe : mwanza@maadili.go.tz  Simu/Nukushi  Simu: +255 28 2505005  Special Zone  Mikoa ya Dar ea Salaam, Pwani, Mjini Magharibi,  Kaskazini Unguja, Kaskazini Pemba, Kusini Unguja  Jengo la Ofisi ya Sekretarieti ya Maadili, Mtaa wa Holand  S.L.P 13341,  Dar es Salaam,  Barua pepe : dsm@maadili.go.tz  Simu/Nukushi  Simu: +255 22211810  Kanda ya Kaskazini  Mikoa ya Arusha, Manyara, na Kilimanjaro  Jengo la Hazina  S.L.P 3174 Arusha,  Barua pepe : arusha@maadili.go.tz  Simu/Nukushi  Simu: +255 272970774  WASILIANA NA OFISI YA RAIS, SEKRETARIETI YA MAADILI YA VIONGOZI WA UMMA  MAKAO MAKUU  Limeandaliwa na   Ofisi ya Rais, Sekretarieti ya Maadili ya Viongozi wa Umma.  Makao Makuu, Ghorofa ya 7, Jengo la KAMBARAGE TOWER, 18 Br. Jakaya  Kikwete S.L.P 225, DODOMA  ec@maadili.go.tz  +255 262160190 /+255262160192    Mhe. Kassim Majaliwa Majaliwa  , Waziri Mkuu wa Jamhuri ya Muungano wa  Tanzania akipata maelezo kutoka kwa Bw. Waziri Kipacha Katibu Ukuzaji Maadili  ya Viongozi wa Umma alipotembelea banda la Sekretarieti ya Maadili ya Viongozi  wa Umma katika viwanja vya Nyerere Square, Dodoma tarehe 10 Desemba, 2023.  Anayeshuhudia katikati ni Mhe. George Simbachawene  , Waziri wa Nchi, Ofisi  ya Rais, Menejimenti ya Utumishi wa Umma na Utawala Bora.  Scan kusoma  Jarida kidijitali  www.maadili.go.tz @sekretarieti ya maadili 