 KATIBA X~GILMAN FOUNDATION 2008 JINA LA KIKUNDI ; X~GILMAN FOUNDATION 2008 ANUANI YA KIKUNDI ; GILMAN RUTIHINDA P/R SCHOOL 2008 S.L.P ,DAR ES SALAAM KATIBA NA MATUMIZI YAKE: Katiba hii itatumika kama Mwongozo kwa Mambo yote Yahusuyo Shughuli za X~gilman Foundation 2008. MADHUMUNI YA KIKUNDI Kubuni mikakati ya kuona kuwa wanakuwa na shughuli zinazowezesha kimaendeleo katika kikundi chao. kubuni sera mbalimbali za kuleta maendeleo ya kijamii na kiuchumi katika kikundi. kuunda mikakati ya kutekeleza sera zinazobuniwa na kikundi. Kushirikiana katika shughuli na Matatizo mbalimbali yanayowakabili wanakikundi kama vile,Maradhi,msiba,Mitaji,na Mengineyo yatakayojitokeza kwa wakati huo. kubuni Mbinu mbalimbali za kupata Mapata ya chama ikiwa ni pamoja na kukusanya ada ya Viingilio kwa wanachama ,michango ya hiari na Ada ya kila mwezi. KANUNI ZA KIKUNDI Mikutano ya Wanachama itafanyika kila Jumamosi ya Mwanzo ya kila Mwezi tu. Mwenyekiti au katibu wanaweza kuitisha mkutano wa dharura wa wanachama wote Iwapo kuna Agenda za Msingi. Mikutano maalumu ya Uchaguzi itaitishwa na wenyeviti wa kamati husika. Muda wa kudumu kwenye Uongozi kwa Mujibu wa katiba hii utakuwa ni mwaka Mmoja tuu tu.Baada ya muda huo uchaguzi wa Viongozi utafanyika upya na Viongozi walomaliza muda wao wataruhusiwa kugombea nafasi ya Uongozi katika mkutano mkuu. Wanachma wanahozi 60% wanaweza kuitisha mkutano kama wanaona uongozi ulioko mdarakani haufanyi vizuri,Lakini ni lazima halmashauri kuu ijulishwe. KATIBA X~GILMAN FOUNDATION 2008 Chama kitakuwa na Wanachama 100 kama idadi ya juu na 40 kama idadi ya chini. Mwanachama atakayekiuka katiba hii atakuwa amejifukuzisha chama na haki zake zote hazitarudishwa. Mwanachama aliye nje ya Dar akikosa japo kwa wastani wa vikao viwili ndani ya mwaka ataondolewa uanachama kama hakutakuwa na maelezo sahihi. X~GILMAN FOUNDATION 2008 Mtu atakuwa Mwanachama wa X~Gilman Foundation 2008 ikiwa :- Ametimiza umri wa miaka 18 na Alikuwa mwanafunzi wa Gilman Rutihinda 2008 au Staff wa Gilman Rutihinda (kwa kuomba kujumuika kwa sababu maalum) Awe Raia wa Tanzania na kuishi Nchini Tanzania Anakubaliana na kutimiza masharti ya X~Gilman Foundation 2008 na kanuni zake zitakazoundwa kutokana na katiba hii. SIFA ZA KIONGOZI Mwanachama atakuwa na sifa za kugombea Uongozi wa X~Gilman Foundation Iwapo;- Atakuwa na Umri usiopungua miaka 18 na asiwe anaishi nje ya mkoa wa Dar (sababu inachukuliwa kama ni makao ya Kikundi). Awe mwanakikundi Hai Kutohusishwa na kashfa za Uvunjifu wa Umoja na Mshikamano wa Wanakikundi,Uongo na usambazaji wa taarifa za Uongo miongoni mwa Wanakikundi.Ubadhilifu/Hujuma kwa Mali yoyote ya kikundi,. KUPOTEZA UONGOZI KWA WATENDAJI WAKUU, MANAIBU WAKE. Kiongozi mkuu,Naibu wake au kiongozi wa Ngazi atapoteza uongozi ikiwa;- Atajiondolea sifa ya Uanachama Hai. Atatumia vibaya madaraka aliyopewa na chama kwa ajili ya manufaa yake. Atatumia vibaya fedha au Mali ya kikundi kwa kutozingatia maadili na Misingi iliyowekwa na chama. KATIBA X~GILMAN FOUNDATION 2008 Atashindwa kuhudhuria vikao halali vya kikundi bila taarifa ya kuridhisha kwa Zaidi ya Mara mbili. Atakuwa ameathirika kiafya kwa kiwango ambacho kinamfanya asiwe na utendaji wa uongozi bora katika chama. kushindwa kutoa taarifa sahihi za mapato na Matumizi kwa Wanakikundi. VIONGOZI WA X~GILMAN FOUNDATION 2008 Kutakuwa na Viongozi wafuatao katika chama, MKUTANO MKUU 8 KATIBU MKUU HALMASHAURI KUU 9 MSEMAJI MKUU KAMATI KUU 10 KATIBU MKUU MSAIDIZI KAMATI YA UDHAMINI 11 WAJUMBE MWENYEKITI X~GILMAN KAMATI YA UTENDAJI MWEKA HAZINA KAZI YA MWENYEKITI Kuendesha mikutano inayokubalika kikatiba Kusimamia shughuli zote za chama Atakuwa Msemaji mkuu wa Kikundi Haki ya kura turufu iwapo kura zinafungana na kutoa uamuzi wa mwisho pale mjadala unaposhindwa kufikia Muafaka. Kuwa mdhibiti katika dharura inapolazimu na baadae kutoa taarifa kwa kamati husika Ataongoza harambee zote za chama. KAZI YA KATIBU Atakuwa mtendaji mkuu wa chama. KATIBA X~GILMAN FOUNDATION 2008 Kutunza kumbukumbu zote za Chama. Kuuandaa dondoo za Mikutano kwa kushirikiana na Mwenyekiti. Mratibu wa Masuala yote ya chama. Mengineyo kama atakavyoelekezwa na Mwenyekiti. Kuandaa taarifa ya Mwaka ya Utendaji na kuitoa mbele ya mkutano mkuu. Atakuwa ni msimamizi mkuu wa Mweka hazina. KAZI ZA MWEKA HAZINA Kutoa taarifa y azote za fedha kila mwisho wa mwezi. Kuhakikisha kuwepo 10% ya michango ya mwezi mikononi kwa ajili ya matumizi ya dharura. Kutunza vitabu vya kumbukumbu zote za fedha/mapato/matumizi na kutoa taarifa katika kipindi cha mwezi mmoja. Kuitisha Vikao vya kamati ya Fedha na kutoa taarifa ya Vikao vya kikundi. NB:MANAIBU WOTE KATIKA KILA NGAZI WATAFANYA KAZI ZILIZOTAJWA IWAPO KIONGOZI MKUU HAYUPO AU KUMKABIDHI NAIBU MAJUKUMU HAYO. KAZI YA HALMASHAURI KUU Kujadili mienendo ya viongozi na kuwaengua wale watakaoonekana kushindwa kutimiza majukumu yao,ikiwa ni pamoja na wale wasiohudhuria kwenye Vikao. Itapendekeza na kufanya uteuzi katika hali ya dharura kujaza nafasi ya kiongozi aliyeenguliwa na baadae kuwaarifu wanachama uteuzi huo. Kupokea,kujadili na kutoa maazimio na taarifa za kisera kutoka kamati ya utendaji Kupokea na kujadili taarifa toka kwa kamati husika. KAZI YA KAMATI YA NIDHAMU Kuhakikisha kuwa katiba ya X~Gilman Foundation 2008 inafuatwa na kuchukua hatua dhidi ya kiongozi au Mwanachama aliyekiuka katiba ya chama. Kupendekeza adhabu itakayotolewa kwa mkiukaji na kupeleka mapendekezo hayo kwa KATIBA X~GILMAN FOUNDATION 2008 viongozi pamoja na wanachama. Kuhakikisha kwamba wanachama wanahudhuria vikao kama ilivyopangwa. Kutoa adhabu kwa wanachama ambaye atakiuka taratibu za katiba/kikao Kumtoa mwanachama nje ya kikao ikiwa ni mkorofi Kukusanya ada za ucheleweshwaji na za kutohudhuria vikao. KAZI YA KAMATI YA MAAFA Kufuatilia na kuhakikisha kwamba taarifa zinazotolewa na mwanachama kama vile ugonjwa,kifo, nk. Ni sahihi na kuwasilisha ripoti kwa wahusika. KAZI YA KAMATI YA UDHAMINI Kutoa mapendekezo ya Bajeti ya chama ya kila mwaka . Ripoti za kamati ya utendaji juu ya Vianzio vya mapato na matumizi mbalimbali. Kujadili na kupitisha bajeti ya mwaka ya chama. Kujadili Dira ya maendeleo ya muda mrefu na kuishauri kamati ya utendaji na halmashauri kuu. NIDHAMU NA TAARIFA ZA UANACHAMA Mwanachama au kikundi cha wanachama ambao kwa njia moja au nyingine watajihusisha katika vitendo ambavyo kwa njia moja au nyingine watasababisha aibu na fedheha kwa umoja huu,Chama kitawatenga kwa kwa taarifa rasmi,na chama hakitahusika kwa namna yoyote ile kwa vitendo hivyo. Kikundi hakitahusika na vitendo vya kiuovu kama vile ugomvi wa kilevi au mwingine,wizi ambao utakuwa amefanya mwanachama. Kikundi hakitahusika kutoa huduma kwa Mwanakikundi ambaye amepata matatizo katika hali ya ulevi,ugomvi,wizi na Anasa zingine (kumbi/maeneo ya starehe). Mwanakikundi haruhusiwi kunywwa kilevi cha aina yoyote au kuingia kwenye kikao akiwa amelewa. KATIBA X~GILMAN FOUNDATION 2008 WAJIBU WA MWANACHAMA Kuhudhuria vikao vya kikundi kutokana na tarehe ya vikao itakayopangwa,Na endapo mwanachama hakuudhuria kikao kimoja bila taarifa ya maandishi au sababu faini yake ni shilingi 2000/=. Endapo mwanachama atachelewa kwenye kikao baada ya Nusu Saa faini yake ni Shilingi 1000/=. Taarifa zote za kutohudhuria kikao ni Lazima zitolewe csiku mbili kabla ya kikao. Endapo mwanakikundi hatahudhuria kikao lazima atoe taarifa ya Maandishi kwa Mwenyekiti wa kamati ya Nidhamu. Kulipa Ada na Michango yote ya kikundi,kushiriki kikamilifu katika masuala yote yahusuyo chama ikiwa ni pamoja na kuhudhuria vikao ipasavyo. MWANACHAMA ANAYEHAMA Mwanachama atakayehama eneo la chama atastahili haki zote za Uanachama sawa angekuwa bado eneo la kikundi,Ili mradi anaendelea kutoa michango yake ya mwezi kila mwezi kama wengine.Taarifa za kuhama ni Lazima zitolewe kwa Mwenyekiti wa kikundi kwa Maandishi. KIINGILIO NA ADA Kiingilio kwa Mwanachama mpya ni Shilingi 10,000/= Zitakazolipwa kama akihitaji kujiandikisha. Ada ya kila mwezi ni shilingi 5,000/= tu kwa kila mwanakikundi. Cku ya mwisho ya kuwasilisha ada ya kila mwezi ni baada ya wiki moja toka kikao kilipofanyika,Na ikiwa itachelewa kulipwa baada ya hapo basi faini ni Shilingi 1000/=.Itabidi ilipwe jumla 6,000/=. Endapo mwanachama atashindwa kulipa ada kwa muda wa miezi miwili atakuwa amejiondolea uanachama na hatolipwa haki zake. Gharama ya Ada inaweza kubadilishwa wakati wowote kama makubaliano kupita kwenye vikao baada ya Mapendekezo. KATIBA X~GILMAN FOUNDATION 2008 FEDHA ZA CHAMA Fedha zinazokusanywa zitawekwa banki ambazo zitatumika katika shughuli mbalimbali mfano kukopesha wanakikundi kwa wanakikundi. Chama kitakuwa na Akaunti itakayokubali saini zaa watu watatu kati ya hawa wafuatao;- Mwenyekiti Mweka Hazina Katibu Mjumbe Mmoja UENDESHAJI WA AKAUNTI YA CHAMA Mweka Hazina anatakiwa kupeleka fedha zote za kikundi kwenye akaunti katika kipindi kisichopungua siku mbili baada ya kuzipokea toka toka kwa Wanakikundi. Fedha zote za chama lazima ziendane na risiti husika na rekodi zake ziwekwe kwenye kitabu maalumu kitakacho onyesha mapato na matumizi ya chama. Mweka hazina anatakiwa kutoa taarifa ya mapato na matumizi baada ya mwezi 1. UGONJWA Mwanachama ambae ni hai akipatwa na ugonjwa ambao unaonekana kwamba anahitaji msaada na anaumwa watateuliwa Viongozi wa kwenda kumuona na kutathimini ugonjwa wake anaoumwa na kuleta ripoti kwa wahusika na X~Gilman Foundation itachukua jukumu la kumwangalia mgonjwa huyo aidha kwa kumpa fedha za Matibabu na kila Mwanachama atachangia shilingi 2000/= Watakaohusika katika hili ni MUME, MKE AU MTOTO. Mchango huu wa Ugonjwa utatolewa pindi mwanakikundi atakapoleta taarifa ya Daktari inayoonyesha tatizo la Mgonjwa na si Vinginevyo. Magonjwa madogo madogo inalazimu muhusika kujilipia gharama za matibabu mwenyewe. MSIBA MwanAkikundi mwenzetu anapopatwa na Msiba ina lazimu wote kuungana pamoja kumfariji KATIBA X~GILMAN FOUNDATION 2008 mfiwa ,pamoja na shughuli nyingine zitakazojitokeza kwa wakati huo. Mwanakikundi anatarajiwa endapo atakuwa amefiwa na hawa wafuatao;- *BABA MZAZI *MAMA MZAZI *MUME AU MKE *MTOTO Endapo Mwanakikundi atakuwa amefiwa na waliotajwa hapo juu kila mwanachama wa X~Gilman Foundation 2008 ina mlazimu kuchangia shilling 2000/= ili kurudisha katika mfuko wa kikundi pesa hiyo ikitolewa.Mwanachama atakayepewa kiasi hicho ni lazima awe mwanachama Hai. Mwanakikundi ambaye hatotoa mchango uliotajwa hapo juu,Mfuko wa kikundi utamtolea lakini ni Lazima akatwe pindi atakapokuja kulipa ada ya mwezi. HAKI ZA WANAKIKUNDI Kupata huduma zote za kijamii kama ilivyoainishwa katika katiba hii. Kukopa fedha kwenye akaunti ya kikundi ikiwa amekidhi vigezo. Kupitia Nyaraka zote za chama kama vile vitabu vya risiti,maelezo ya kibenki nk. Kugombea nafasi mbalimbali za Uongozi katika kikundi akiwa na Vigezo stahiki vya kugombea. Kujiuzulu au kujiengua toka kwenye Kikundi,Lakini haki zake zitakuwa zimepotea. Kukosa na kukosolewa kwa kufuata taratibu zilizoainishwa kwenye katiba na kanuni zake. KUWASILISHA TATIZO KWA MWANAKIKUNDI Mwanachama yeyote atakapopata tatizo yanayohitaji huduma atawasilisha matatizo yake kwa Mwenyekiti au kiongozi yeyote aliye karibu naye,kwa kufanya hivyo Uongozi wa kikundi utachukua jukumu haraka iwezekanavyo kutatua tatizo la Mwanakikundi. TAARIFA ZA TATIZO Tatizo linapotokea mhusika anatakiwa kutoa taarifa kwa Viongozi wa Kikundi kwa kutaja jina KATIBA X~GILMAN FOUNDATION 2008 kamili la Mwanakikundi aliyefiwa/aliyefariki,baada ya hayo uongozi utakutana kujua kama ni Mwanakikundi Hai,hayo yakiishatekelezwa mhusika atapatiwa huduuma na kikundi. HAKI KUTOKA KIKUNDI Mwanakikundi atakayejiuzulu,kujiengua au kufukuzwa kwa kutolipa michango au sababu nyingine hatorudishiwa fedha alizotoa kama kiingilio,ada na michango mingine. KUKOMA NA UANACHAMA Uanachama utakuwa umekoma kutokana na hali zifuatazo;- Kwa kutolipa michango yake ya kila mwezi kwa muda wa Miezi mitatu Kwa kufukuzwa kikatiba au kutofuata kanuni za Nidhamu Kwa kujiuzulu au kujitoa mwenyewe Kwa kufariki(mke au mtoto wanaruhusiwa kurithi) Kwa kuhama jiji na kutoendelea kutoa michango. KATIBA X~GILMAN FOUNDATION 2008 MKUTANO MKUU HALMASHAURI KUU KAMATI YA WADHAMINI