  MWONGOZO WA MUUNDO NA  UTENDAJI KAZI WA KAMATI ZA  SHULE ZA MSINGI  OKTOBA, 2016  ii  © Wakala wa Maendeleo ya Uongozi wa Elimu, 2016        Umebuniwa na kutayarishwa na:  Wakala wa Maendeleo ya Uongozi wa Elimu  S.L.P 71  Bagamoyo, Tanzania  Simu: +255-23-2440216  Nukushi: +255-23-2440216  Barua pepe: adem@adem.ac.tz  Tovuti: www.adem.ac.tz  Haki zote zimehifadhiwa  ISBN: 978-9987-458-19-6  iii  YALIYOMO  SURA YA   Maendeleo ya taifa lolote yanategemea kwa kiasi kikubwa  ubora wa elimu ya watu wake. Mahitaji ya utoaji wa elimu  bora na usimamizi unahitaji uwajibikaji wa karibu kutoka  ngazi ya Taifa, Mkoa, Halmashauri na Serikali ya Kijiji/  Mtaa. Ugatuaji wa madaraka kutoka Serikali Kuu kwenda  kwenye Mamlaka ya Serikali ya Kijiji/Mtaa imekasimu  madaraka ya kusimamia kwa karibu utekelezaji wa  Mipango ya Maendeleo ya Shule kwa Kamati za Shule.  Elimu ni nyenzo muhimu katika kupambana na maadui  Ujinga, Maradhi na Umaskini miongoni mwa jamii. Katiba  ya Jamhuri ya Muungano wa Tanzania, Sera ya Elimu  na Mafunzo, Dira ya Taifa ya Maendeleo na Mkakati  wa Kukuza Uchumi na Kupunguza Umaskini Tanzania    vyote vinaipa elimu nafasi ya pekee na  kipaumbele katika kuboresha maisha ya Watanzania wote  bila kujali jinsi, rangi, kabila au dini ya mtu.  Ili kufikia ufanisi unaotarajiwa, Ofisi ya Rais – TAMISEMI,  Wizara ya Elimu, Sayansi na Teknolojia wakishirikiana na  Wakala wa Maendeleo na Uongozi wa Elimu   na  Washirika wa Maendeleo ya Elimu - GPE kupitia mradi  wa LANES wameweka mikakati mbalimbali ya kujenga  uwezo na kuimarisha utendaji wa kamati ya shule. Ili  kufanikisha lengo hili, mwongozo huu umeandaliwa   viii  kutoa maelekezo ya kuunda Kamati za Shule na kutekeleza  majukumu yake kwa ufanisi.  Madhumuni ya mafunzo ya Uimarishaji wa Uwezo wa  Kamati za Shule ni kuwaelewesha wajumbe juu ya kazi  na wajibu wao katika kusimamia maendeleo ya shule.  Pia kuwapa nyenzo za kufanyia kazi kwa kuwapatia  miongozo mbalimbali, Sera ya Elimu na Mafunzo, Sheria,  Kanuni na Taratibu mbalimbali za Serikali juu ya elimu  nchini.  Mwisho tunachukua fursa hii kuwatakia mafunzo  mema wale wote watakaopata mafunzo ya kitaifa ya  Uimarishaji wa utendaji kazi wa Kamati za Shule.  Nicolas J. Buretta  KAIMU KAMISHNA WA ELIMU  ix  Shukrani  Utayarishaji wa Mwongozo wa Muundo na Utendaji Kazi  wa Kamati za Shule ni matokeo ya juhudi na ushirikiano wa  wataalamu mbalimbali ambao tungependa kuwashukuru.  Napenda kushukuru Ofisi ya Rais Tawala za Mikoa na  Serikali za Mitaa (OR-TAMISE  , Wizara ya Elimu,  Sayansi na Teknolojia   kwa kuona umuhimu wa  kuandaa Mwongozo wa Muundo na Utendaji Kazi wa  Kamati ya Shule na kuendesha mafunzo ya uimarishaji wa  uwezo wa wajumbe wa Kamati ya Shule za Msingi. Aidha,  natoa shukrani za pekee kwa uongozi wa Wizara hizi mbili  kwa kugharamia na kuwaruhusu baadhi ya watendaji  wake kushiriki katika utayarishaji wa Mwongozo huu.  Vile vile, nawashukuru wakufunzi wa ADEM walioshiriki  katika kuandaa mwongozo huu. Aidha, nawashukuru  wataalamu kutoka ngazi mbalimbali za Elimu na wadau  wote walioshiriki katika kufanya mapitio na kuboresha  Mwongozo huu.  Dr. Siston Masanja Mgullah  MTENDAJI MKUU  Wakala wa Maendeleo ya Uongozi wa Elimu    x  1  SURA YA KWANZA  UONGOZI, MUUNDO NA MAJUKUMU YA KAMATI  YA SHULE    Utangulizi  Elimu ni nyenzo muhimu kwa ustawi wa jamii na  maendeleo ya uchumi wa nchi kwa ujumla. Serikali ya  Jamhuri ya Muungano wa Tanzania inatoa elimu katika  ngazi mbalimbali kuanzia elimu ya awali hadi elimu ya  juu. Mwongozo huu ni mahsusi katika kutoa ufafanuzi  kwa masuala yanayohusu kamati za shule za msingi.  Shule ya msingi inamjengea mtoto wa Kitanzania maarifa  ya awali ya kujua mazingira yake pamoja na kupata stadi  za Kusoma, Kuandika na Kuhesabu. Shule ya msingi ni  mali ya jamii inayowakilishwa na kamati ya shule katika  usimamizi wa maendeleo ya shule. Kamati ya shule ni  chombo muhimu katika usimamizi na uendeshaji wa  shule.  Hivyo, ili kufikia malengo yaliyokusudiwa ni vizuri  wajumbe wa Kamati za Shule wakatambua majukumu  yao na kupata stadi za uongozi na usimamizi wa shule ili  ziweze kutoa elimu bora kwa watoto wote.  2    Umahiri Mkuu  Mada hii inalenga kujenga umahiri kwa wajumbe wa  Kamati ya Shule kufahamu misingi ya uongozi na  kutambua majukumu yao katika utendaji wa kila siku.    Umahiri Mahsusi  Mada hii inakusudia kumwezesha mjumbe wa kamati ya  shule;   Kubaini muundo wa uongozi katika shule ya  msingi na mgawanyo wa madaraka;   Kutekeleza majukumu yake kwa kuzingatia  mipaka iliyowekwa; na   Kubaini changamoto mbalimbali zinazojitokeza  katika uongozi na usimamizi wa shule na namna  ya kukabiliana nazo  Zoezi:    Uongozi ni nini?    Taja misingi ya utawala bora katika shule ya msingi ?    Uongozi wa Shule  Uongozi wa shule ni utaratibu unaohusisha Kamati ya  Shule katika kupanga, kuratibu, kuongoza, kusimamia  na kudhibiti rasilimali ili kuleta ufanisi katika utekelezaji  wa mpango wa jumla wa maendeleo ya shule. Kamati ya  Shule ina mchango muhimu katika kutoa maamuzi ya  namna bora ya matumizi ya rasilimali za shule.   3  Baadhi ya rasilimali za shule ni walimu, vifaa vya  kujifunzia na kufundishia, fedha, majengo (madarasa,  vyoo na nyumba za walimu) na matumizi sahihi ya muda  katika kazi. Ili kufanikisha utekelezaji bora wa mipango  ya shule, kamati ya shule inapaswa kufanya kazi kwa  kuzingatia na kufuata misingi ya utawala bora ambayo ni  pamoja na uwazi, ushirikishwaji wa jamii, uwajibikaji na  kuheshimu uhuru wa maoni.    Misingi ya Utawala Bora katika Kuendesha Kamati  ya Shule  Kamati ya Shule ina wajibu wa kufanya shughuli zake  kwa kuzingatia misingi ya Utawala Bora. Misingi hiyo ni  pamoja na:-   ushirikishwaji;   utawala wa sheria;   uwazi;   kutoa huduma kwa wakati; na   uwajibikaji.  Ni muhimu kwa kamati ya shule kufanya kazi kwa weledi  na kwa kuzingatia misingi ya uongozi bora na utawala wa  sheria. Malalamiko mengi kutoka kwa wadau mbalimbali  kuhusu shule yanatokana na kukiukwa kwa misingi ya  uongozi shirikishi na uwazi. Kamati ya shule ishirikiane  na mwalimu mkuu na walimu kwa ujumla kuhakikisha  kuwa shule inakuwa kitovu cha utoaji huduma bora kwa  wadau wote.  4  Kamati ya Shule itimize wajibu wake kwa kufuata  miongozo mbalimbali ya elimu na taratibu za nchi kwa  ujumla. Kadri wadau wanavyoridhika na utolewaji  wa huduma katika shule ndivyo wanavyokuwa tayari  kujitolea kuisaidia shule kukabiliana na changamoto  mbalimbali.  Wadau wa Shule  Wadau wa shule ni watu au taasisi zenye maslahi na  shule, wanaweza kushiriki katika ujenzi wa shule na  miundombinu yake au wananufaika kwa njia moja au  nyingine kwa huduma zitolewazo shuleni. Wadau hao  wanaonyeshwa kwenye kielelezo kifuatacho.  5  Kielelezo na. 1 Wadau wa Shule  Muundo wa Uongozi wa Shule  Zoezi    Uongozi wa Shule unaundwa na watu gani?    Kamati ya Shule inawajibika kwa nani katika  muundo wa uongozi wa shule?  Muundo wa Uongozi wa shule ni mfumo unaoonesha  mahusiano ya kiutawala na uwajibikaji. Ufuatao ni  muundo wa uongozi wa shule ya msingi;  6  Kielelezo Na 2. Muundo wa Uongozi wa Shule  Mwalimu Mkuu  Mwalimu Mkuu  Msaidizi  Mwalimu	  wa	    Taaluma	    Mwalimu  Malezi,	    Afya	  na	    unasihi  Mwalimu	  wa	    miradi	  na	    Mazingira  Uongozi	  wa	    Wanafunzi  Wanafunzi  Kamati	  ya	  Shule  Mratibu	  Elimu	  Kata  Mwalimu wa  vifaa na  Takwimu  Mipango na  Fedha  Malezi na  Ushauri  Nasaha  Taaluma  na  Nidhamu  Miundombi  nu na  Mazingira  AFISAELIMU	  MSINGI	  WA	    HALMASHAURI  Serikali	  ya	  Kijiji/	  Mtaa  7  Muundo huu unaonesha mahali ilipo kamati ya shule,  hivyo wajumbe wa kamati ya shule watambue na  wajitambue kama sehemu muhimu ya uongozi katika  shule.    Uundaji wa Kamati ya Shule  Zoezi    Je Kamati ya Shule ipo kisheria?    Je kamati ya shule inapaswa kuwa na wajumbe  wangapi?    Kamati ya Shule itakaa madarakani kwa muda gani  tangu kuchaguliwa?    Je mjumbe wa Kamati ya Shule anaweza kuitumikia  kamati kwa vipindi vingapi?    Je mwenyekiti wa mtaa/kijiji, diwani au mbunge  anaweza kuwa mjumbe wa Kamati ya Shule?  Kamati ya Shule ni chombo kilichoundwa kisheria kwa  Sheria ya Elimu Na. 25 ya mwaka 1978 na Rekebisho Na.  10 la mwaka 1995 ikisomwa pamoja na Waraka wa Elimu  Na. 4 wa mwaka 2016 unaohusu mwongozo wa uundaji  wa Kamati ya Shule.  Ibara ya 3 kifungu cha 39 cha Sheria ya Elimu Na. 25  ya mwaka 1978, inazitaka Mamlaka za Serikali za Mitaa  kuunda Kamati ya Shule kwa kila shule ya msingi. Ibara   8  hii ikisomwa pamoja na Waraka wa Elimu Na. 4 wa  mwaka 2016 inaainisha idadi ya Wajumbe wa Kamati ya  Shule, wajibu wa kamati na muda wa wajumbe wa Kamati  ya Shule kuwa madarakani. Kwa maana hiyo, kamati ya  shule imeundwa kisheria na ina nguvu ya kisheria katika  uendeshaji, usimamizi na uongozi wa shule.    Muundo wa Kamati ya Shule  Kwa mujibu wa Waraka wa Elimu Na. 4 wa Mwaka 2016  Kamati ya Shule inatakiwa kuwa na wajumbe kumi na  watatu   kutoka katika makundi yafuatayo:   Wajumbe watano   waliochaguliwa na wazazi  kutoka miongoni mwa wazazi au walezi wa  wanafunzi wanaosoma katika shule husika;   Mwenyekiti, awe ni mkazi wa eneo hilo na pia  awe na kiwango cha elimu kisichopungua kidato  cha nne, cheti cha kuhitimu elimu ya sekondari au  zaidi;   Makamu Mwenyekiti, awe na sifa kama za  Mwenyekiti;   Katibu, atakuwa Mwalimu Mkuu wa shule husika;   Wajumbe wawili   kutoka serikali ya mtaa au kijiji  shule ilipo kwa kuzingatia jinsi;   Mwalimu wa taaluma katika shule;   Mwalimu mmoja   anayechaguliwa na walimu  kutoka miongoni mwao; na   Afisa Elimu kata wa kata husika.  9  TANBIHI: Waheshimiwa Wabunge, Madiwani na  Wenyeviti wa Serikali za Vijiji/Mitaa wasiwe  sehemu ya wajumbe wa Kamati ya Shule.    Upatikanaji na muda wa madaraka wa Kamati ya  Shule   Mwenyekiti na Makamu Mwenyekiti wa  Kamati ya Shule wachaguliwe katika kikao cha  wazazi;   Wajumbe wakishachaguliwa Mwalimu Mkuu  wa shule husika amtaarifu Mkurugenzi wa  Halmshauri juu ya uundaji wa kamati ikionesha  jina na cheo kwa kila mjumbe, nakala ya barua  hiyo ampe Afisa Elimu Kata;   Mkurugenzi wa Halmashauri atoe barua ya  utambulisho wa wajumbe wa kamati ya shule  kwa kila shule;   Mwenyekiti na Makamu Mwenyekiti  wanatakiwa wawe na angalau kiwango cha  elimu ya kidato cha nne na wawe ni wakazi  wa kudumu katika Kijiji / Mtaa ambamo shule  ipo. Wajumbe wengine wawe na sifa ya kuweza  kusoma, kuandika na kuhesabu;   Wajumbe wa kamati watakuwa madarakani  kwa muda wa miaka mitatu  ;   Baada ya muda wa miaka mitatu   kumalizika,  mjumbe anaweza kuchaguliwa tena lakini si   10  zaidi ya vipindi viwili mfululizo;   Nafasi inayoachwa wazi kwa sababu maalum  (kama uhamisho, kifo, kutohudhuria vikao  3 mfululizo n.k) itajazwa kwa kumchagua  mjumbe mpya kupitia kikao cha wazazi, na  atakuwa mjumbe kwa kipindi kilichobaki cha  kamati;   Mjumbe anayetaka kujiuzulu anatakiwa  kumtaarifu Mwenyekiti kwa maandishi;   Kila mjumbe wa kamati anatakiwa kuwa na  kazi halali zinazompatia kipato kwa ajili ya  maisha yake; na   Uwiano wa wajumbe unatakiwa uzingatie jinsi  (me/ke) wakati wa uchaguzi.    Kamati ndogondogo za Kamati ya Shule  Kamati ya Shule itakuwa na kamati ndogondogo zifuatazo:   Mipango na Fedha;   Miundombinu na Mazingira;   Taaluma na Nidhamu;   Afya na Chakula; na   Malezi na Ushauri Nasaha.  Majukumu ya kila kamati ndogo ya Kamati ya Shule ni  kama ifuatavyo;  11   Kamati ya Fedha na Mipango   kusimamia Mpango wa Jumla wa  Maendeleo ya Shule pamoja na Mpango  Kazi;     kufuatilia utekelezaji wa mpango;     kusimamia manunuzi na kuhakiki  ubora wa vifaa vinavyonunuliwa; na     kubuni na kusimamia vyanzo vya  mapat.,   Kamati ya Afya na Chakula   kuhamasisha na kusimamia upatikanaji  na utoaji wa chakula shuleni;     kuhakikisha uwepo wa huduma ya  kwanza;     kuhakikisha shule ina chumba  maalumu cha wasichana; na     kuhakikisha upatikanaji wa maji safi  na salama, viwanja vya michezo, vyoo  na uimarishaji wa Haki za Mtoto.  Kuwa na uhakika wa chakula cha mchana shuleni  kutaimarisha mahudhurio na wanafunzi kuwepo shuleni.  Kamati ya Shule ikishirikiana na walimu na wazazi  inaweza kuwasaidia wanafunzi kuzalisha mazao kwa ajili  ya chakula chao.   12   Kamati ya Miundombinu na Mazingira  Majukumu ya Kamati ya Miundombinu na  Mazingira ni kama ifuatavyo:   Kufuatilia ujenzi wa miundombinu muhimu  shuleni ikiwemo ya wenye mahitaji maalum;     Kuhamasisha na kufuatilia utunzaji wa  mazingira ya shule ikiwa ni pamoja na  kupanda miti ya vivuli na matunda;     Kusimamia ukarabati wa majengo na samani  za shule;     Kuhakikisha kuwa shule ina madarasa ya  wanafunzi wa elimu ya awali;   Kufuatilia na kuhakikisha kuwa maeneo ya  shule yanapimwa na kupata hati miliki; na     Kuhakikisha kuwa mazingira ya ndani  na nje ya darasa ni salama na rafiki kama  yanavyoelezewa hapa chini.  Ni haki ya mtoto  kuangaliwa afya yake.  Mwalimu akiwakagua  wanafunzi wake usafi  wa meno  13   	 Mazingira ya ndani ya darasa  Kamati ya Shule inapaswa kuhakikisha  kuwa shule ina madarasa ya kutosha  ambayo yanakidhi mahitaji ya  kufundishia na kujifunzia kwa kuzingatia  viwango vilivyowekwa na Wizara  ya Elimu, Sayansi na Teknolojia. Pia  yanapaswa kuwa na samani za kutosha  kwa wanafunzi wa kawaida na wenye  mahitaji maalumu.   	 Mazingira ya nje ya darasa  Namna shule inavyoonekana kwa nje  hutoa taswira ya kinachoendelea ndani  ya madarasa. Shule yenye mazingira  mazuri huwavutia wanafunzi, walimu na  jamii kwa jumla. Madarasa, ofisi, ghala,  nyumba za walimu, viwanja vya michezo  mbalimbali, barabara, vitalu vya maua,  upandaji wa miti, matangi ya kuvuna  maji ya mvua, barabara zinazotenganisha  sehemu mbalimbali, ikiwa ni pamoja  na mashimo ya takataka lazima vyote  vipangwe kitaalamu.   Kamati ya Malezi na Ushauri Nasaha  Majukumu ya Kamati hii ni kuhakikisha kuwa  wanafunzi:  14   wanapata malezi bora shuleni;     wanatengewa chumba maalum cha ushauri  na unasihi;     wanapata huduma ya ushauri na unasihi;     haki zao zinalindwa;   mazingira ya shule ni rafiki; na     wanapata fursa ya burudani zinazozingatia  maadili mema na wanajiepusha na makundi  mabaya.    Majukumu ya Kamati ya Shule  Zoezi:   Je kamati ya shule ina majukumu gani?     Je kamati ya shule inapaswa kukaa vikao vingapi kwa  mwaka?     Kamati ya shule iwe na kamati zipi ndogo ndogo?  Kamati ya Shule iko kisheria, hivyo majukumu yake  yanatambuliwa na Mamlaka ya Serikali za Mitaa.  Yafuatayo ni miongoni mwa majukumu ya Kamati ya  Shule:   Kuandaa Mpango wa Maendeleo ya Shule na  Mpango Kazi wa Shule;   Kubuni na kupanga mikakati ya maendeleo ya  shule;   Kusimamia utekelezaji wa utoaji wa elimu bora;  15   Kuhimiza uwajibikaji na nidhamu katika shule;   Kuitisha vikao vya wazazi na kutoa taarifa ya  maendeleo ya shule;   Kuandaa bajeti na kusimamia matumizi ya fedha za  shule;   Kuidhinisha matumizi ya fedha za shule;   Kusimamia ujenzi na ukarabati wa miundombinu  ya shule;   Kuhimiza usafi, afya bora za wanafunzi na utunzaji  wa Mazingira;   Kusimamia matumizi bora ya fedha ya uendeshaji  wa shule;   Kutoa taarifa kwenye Serikali ya Kijiji/Mtaa juu ya  maendeleo ya shule;   Kusimamia upatikanaji wa chakula cha mchana  kwa wanafunzi;   kusimamia uandikishaji wa wanafunzi wenye  umri wa kuanza shule wakiwemo wenye mahitaji  maalum kwa kuzingatia vigezo vilivyowekwa na  Serikali;   kuhakikisha wanafunzi walioandikishwa shule  wanahudhuria na kumaliza elimu ya msingi;   kuimarisha uhusiano kati ya wazazi, jamii na shule;   kuhakikisha kuwa shule ina ardhi ya kutosha yenye  hati miliki na mipaka inayotambulika kwa ajili ya  majengo, mashamba na viwanja vya michezo;  16   kuwasilisha kwa Kamati ya Mtaa/Kijiji Mpango  uliopitishwa ambao baadae utawasilishwa kwenye  Kamati ya Maendeleo ya Kata na Serikali za  Mitaa kwa ajili ya kuuweka katika mpango wa  Halmashauri ili uwasilishwe katika Kamati ya  Ushauri ya Mkoa;   kuhakikisha shule ina samani za kutosha, kwa  mfano, madawati, viti, meza, rafu na kabati pamoja  na kuvifanyia ukarafati mara vinapoharibika;   Kamati ya Shule ina wajibu wa kuhakikisha miradi  ya shule inatumika kwa manufaa ya shule;   Kusimamia maendeleo ya elimu ya watu wazima  na elimu nje ya mfumo rasmi;   Kutafuta na kusimamia rasilimali za shule; na   Kusimamia usalama na amani katika shule kwa  kuhakisha:   hakuna matukio ya wizi na uporaji kutoka  kwa wanajamii;     utatuzi wa matukio ya imani potofu katika  jamii inayoizunguka shule;     kutokuwepo kwa uhasama kati ya wanajamii  na walimu; na     kuna tahadhari na udhibiti dhidi ya majanga  kama vile majengo mabovu, mitaro , vichaka  vyenye nyoka, upepo mkali, mafuriko na  mashimo ya majitaka yasiyofunikwa.  Majukumu ya Kamati ya Shule ni mengi na wajumbe   17  wanatakiwa wawe na uwezo, ujuzi na uelewa wa  kuyatekeleza na kuyasimamia. Aidha, wawe na uwezo  wa kutoa tafsiri sahihi ya jambo linalotakiwa kufanywa  kwa kuzingatia sheria, kanuni na taratibu.    Vikao vya Kamati ya Shule   Kamati ya Shule itakaa vikao visivyopungua  vinne   kwa muhula (muhula kwa muktadha  huu, ni mwaka mmoja wa masomo)   Vitakuwepo vikao vya dharura kutegemeana na  mahitaji.   Akidi ya kikao ni asilimia 50 ya wajumbe wote  wa Kamati ya Shule ukiondoa wataalamu  wanaokaribishwa.   Kamati ya Shule inaweza kualika kiongozi,  mtaalam, mtu yeyote kushiriki katika majadiliano,  lakini hatakuwa na haki ya kupiga kura; na   Mjumbe anayeshindwa kuhudhuria vikao  vitatu mfululizo bila taarifa atakuwa amejitoa  mwenyewe na nafasi yake itajazwa kwa  kuzingatia taratibu zilizopo.  Utaratibu wa Kuendesha Vikao  Wajumbe wa kamati ya shule wanatakiwa kuwasiilisha  mapendekezo ya Agenda kwa katibu, angalau majuma  mawili kabla ya kikao.  18  Mwenyekiti wa  Kamati ya Shule  akimpongeza  mwanafunzi  aliyefanya vizuri  kitaaluma  Mfano wa uandishi wa kumbukumbu za vikao vya Kamati za Shule  Kichwa cha habari cha kikao  Kikao cha Pili cha kawaida cha Kamati ya shule kilichofanyika tarehe  12/04/2016 shule ya Msingi Mjimwema  1. Mahudhurio  Waliohudhuria  Sn Jina kamili Cheo Sahihi  1. Simjui Kaliga Mwenyekiti  2. Hashim Saidi Katibu  3 Mary Kalulu Mjumbe  Wasiohudhuria  sn Jina kamili Cheo Sahihi  1. Cuthbert Kalelo Mjumbe  2. Agenda   Kufungua kikao   Kupitia muhtasari wa kikao kilichopita   Yatokanayo na kikao kilichopita   Kupitia ajenda mpya   Mengineyo   Kufunga kikao   19  Agenda za kikao zinatakiwa kufanyiwa maandalizi  mazuri na ziwe wazi;  Baada ya kikao kufunguliwa, wajumbe  watathibitisha dondoo za ajenda;  Ni muhimu kuzingatia muda uliopangwa;  Agenda ya “Mengineyo “Inawapa nafasi wajumbe  kujadili mambo madogo madogo ambayo  hayakuwekwa kwenye dondoo za ajenda.  Mpangilio wa ajenda uanze na ajenda rahisi, kwa  mfano matangazo, ikifuatiwa na ajenda zinazoweza  kuleta migongano kati ya wajumbe ( kwa mfano;  Taarifa ya Fedha) na ajenda za mwisho ziwe ni zile  zinazoleta umoja (kwa mfano; sherehe ya kufunga  shule)    Hitimisho  Sura ya kwanza imeeleza bayana kuwa Kamati ya  Shule ipo kisheria na inatekeleza majukumu yake kwa  kuzingatia sheria, kanuni na taratibu zilizowekwa. Aidha  inatoa mwongozo kwa Kamati ya Shule iweze kutekeleza  majukumu yake kwa ufanisi kwa kushirikiana na uongozi  wa shule, kijiji/ mtaa, kata na wadau wengine.   20  SURA YA PILI  USIMAMIZI WA SERA NA SHERIA ZA  UENDESHAJI WA ELIMU    Utangulizi  Maendeleo ya elimu nchini Tanzania yanatokana na  falsafa, katiba ya nchi, sera na sheria zilizotungwa katika  vipindi mbalimbali kabla na baada ya uhuru kwa lengo la  kusimamia na kuendesha elimu nchini.    Umahiri Mkuu  Mada hii itaiwezesha Kamati ya Shule kusimamia na  kutekeleza sera, sheria, kanuni, nyaraka na miongozo  inayotoa maelekezo juu ya usimamizi na uendeshaji wa  Elimu kwenye Shule za Msingi Tanzania.    Umahiri Mahsusi  Baada ya kuwasilisha mada hii mjumbe wa Kamati ya  Shule aweze:   Kutumia sera, sheria, kanuni, nyaraka na miongozo  inayosimamia uendeshaji wa Elimu ya Msingi  katika kutekeleza majukumu ya Kamati ya Shule;   Kusimamia utekelezaji wa sera, sheria, kanuni,  nyaraka na miongozo ya elimu;  21  Zoezi    Je kuna sheria au kanuni yoyote inayoongoza utendaji  kazi wa Kamati ya Shule?    Kwanini ni muhimu kutumia sheria, kanuni, nyaraka na  miongozo ya elimu katika utendaji wa kamati ya shule?      Dhana ya Sera  Sera ni matamko yenye lengo la kutoa ufafanuzi wa  utekelezaji wa malengo mbalimbali katika kipindi cha  muda mrefu na namna ya kuyafikia.    Sheria ya Elimu  Sheria ya Elimu Na. 25 ya mwaka 1978 na rekebisho lake  Na. 10 la mwaka 1995.    Kanuni za uendeshaji wa elimu ya msingi  Kanuni za uendeshaji wa elimu hutolewa na Waziri  mwenye dhamana ya elimu kwa lengo la kutekeleza jambo  fulani chini ya Sheria ya Elimu. Hivyo, Waziri mwenye  dhamana hupewa jukumu la kutafsiri sheria kwa kuunda  kanuni kulingana na vifungu mbalimbali vya sheria.   22  Kamishna wa Elimu hutafsiri kanuni za elimu kwa kutoa  nyaraka na miongozo mbalimbali ya elimu kwa lengo la  kuwezesha utekelezaji wa sera na sheria za elimu kwa  ufanisi. Pia kufuatia sera ya ugatuaji katika usimamizi na  uendeshaji wa elimu kwenda Mamlaka ya Serikali za Mitaa,  Ofisi ya Rais-TAMISEMI hutoa miongozo ya uendeshaji  na usimamizi wa elimu. Utekelezaji wa maelekezo hayo ni  jambo la muhimu na lazima katika kuondoa migongano  inayoweza kujitokeza katika utekelezaji ili kufikia  malengo ya elimu.  Zifuatazo ni baadhi ya kanuni zilizotolewa na Waziri wa  Elimu na Mafunzo ya Ufundi mwaka 2002 (sasa Waziri wa  Elimu, Sayansi na Teknolojia) ili kusimamia utekelezaji  wa Elimu ya Msingi nchini.   Kanuni ya Elimu kuhusu Uandikishaji na  Mahudhurio ya Lazima kwa Shule za Msingi  ya Mwaka 2002 (Primary School Regulations on  Compulsory Enrolment and Attendance of, 2002)    Mwanafunzi ambaye anashindwa kuhudhuria  masomo kwa kwenda kujishughulisha na  biashara ndogondogo, uvuvi, kuzurura  n.k. atakuwa ametenda kosa la jinai na  atachukuliwa hatua za kisheria kwa mujibu  wa sheria zinazo simamia watoto.  23    Afisa Mtendaji wa Kijiji/ Mtaa pamoja na  Afisa Mtendaji wa Kata wana wajibu kisheria  kuhakikisha kuwa watoto wote wenye umri  wa kwenda shule wanaandikishwa, na watoto  wote waliopo shuleni wanahudhuria na  kumaliza elimu ya msingi. Aidha, wana wajibu  wa kuwafuatilia wazazi/walezi, wanajamii  na watoto wanaoshindwa kutimiza wajibu  wao na hatimaye kuwafikisha katika vyombo  vya sheria. Hata hivyo, viongozi wengine wa  elimu kama Maafisa Elimu Mikoa na Maafisa  Elimu Wilaya wana wajibu huo pia.    Kabla ya tarehe 30 Septemba ya kila mwaka,  orodha ya majina ya watoto wote katika eneo  husika wanaopaswa kuandikishwa darasa  la kwanza Januari ya mwaka unaofuata  iwe imewasilishwa kwa Mkurugenzi wa  Halmashauri.   Kanuni ya Elimu kuhusu Ukaguzi wa Shule  ya Mwaka 2002 (The Education Regulations on  Inspection of Schools of 2002)  Kanuni hii inabainisha watu wanaoweza kukagua  au kutembelea shule. Ukaguzi unaweza kufanywa  na wafuatao;  24   Mkaguzi wa Shule (sasa Mthibiti Ubora).     Afisa Elimu Mkoa katika mkoa wake.     Afisa Elimu Wilaya kwa shule zilizo katika  wilaya yake.     Wakurugenzi wa Makao Makuu ya Wizara  zinazohusika na Elimu   Afisa Elimu Kata.   Kanuni ya Elimu kuhusu siku za masomo kwa  mwaka, ya mwaka 2002 [The Education (Duration  of the School Year) Regulations, 2002]  Kanuni hii inaweka kisheria:   Idadi ya siku za masomo kwa kila shule ni siku  zisizopungua 194 katika mwaka wa masomo,  ukiondoa siku za Jumamosi, Jumapili na  sikukuu;     kila mwanafunzi atawajibika kuhudhuria  vipindi vyote vya masomo shuleni katika  mwaka wa masomo;     mwanafunzi yeyote atakayeshindwa  kuhudhuria shuleni katika siku yoyote   25  ya masomo bila sababu yoyote ya msingi  atachukuliwa hatua za kinidhamu;     Afisa Elimu Mkoa, kwa kuzingatia ushauri  wa mamlaka husika ataagiza mwanafunzi  atakayeshindwa kuhudhuria shuleni kwa  kipindi cha theluthi moja au zaidi ya siku za  masomo arudie mwaka au somo husika au  kutoa adhabu nyingine atakayoona inafaa  kulingana na mazingira ya tatizo.   Kanuni ya elimu kuhusu kufukuza shule na  kusimamisha masomo wanafunzi ya mwaka 2002  [The Education Expulsion & Exclusion of Pupils  from Schools) Regulations 2002]  Kanuni hii inaelekeza kuwa:   Mwenye mamlaka ya kumfukuza au  kumsimamisha mwanafunzi wa Shule ya Msingi  ni Kamati ya Shule baada kuridhiwa na Afisa  Elimu wa Mkoa husika.  Makosa yanayoweza kumfukuzisha mwanafunzi shule ni:  Utovu wa nidhamu wa mwanafunzi wa  makusudi wa mara kwa mara;  Mwanafunzi kupatikana na hatia kwa   26  kosa la jinai k.  wizi, uharibifu wa mali,  umalaya, matumizi ya dawa za kulevya au  ukiukaji wa maadili; na  Mwanafunzi kupata mimba au mwanafunzi  wa kiume kumpa mimba mwanafunzi wa  kike, pia kuoa au kuolewa;  Baada ya kupokea maoni ya Mwalimu  Mkuu, Kamati ya Shule inaweza kuidhinisha  kufutwa shule kwa mwanafunzi endapo  afya ya mwanafunzi kimwili au kiakili  hairuhusu kuendelea na masomo baada ya  kuthibitishwa na Daktari wa Serikali.     Mwalimu Mkuu hana budi kuweka kumbukumbu  ya kila siku kuhusu adhabu na onyo kwa  wanafunzi kimaandishi, kwa mujibu wa maelekezo  yatakayotolewa na Kamishna wa Elimu;     Wafuatao watatakiwa kupewa taarifa ya maandishi  na Mwalimu Mkuu kuhusu kusimamishwa,  kufutwa au kufukuzwa shule kwa mwanafunzi:  Mzazi au mlezi wa mwanafunzi;  Afisa Elimu Kata;  Mkurugenzi wa Halmashauri.     Yeyote asiyeridhika na uamuzi wa Kamati   27  anaweza kukata rufaa kwenye Bodi ya Rufaa  katika kipindi kisichozidi siku 45.   Kanuni ya Elimu kuhusu Udhibiti wa Matumizi  ya Maeneo ya Shule na Uingiaji wa Watu ya  Mwaka 2002 (The Education Regulations on  Control of the Use of School Premises and Entry of  Persons of 2002)  Kanuni hii inaweka msingi wa matumizi ya eneo  la shule.   Watu wanaoruhusiwa kuingia katika maeneo  ya shule ni wale wanaoingia kwa lengo  la kukagua [walioruhusiwa na kanuni za  ukaguzi wa shule] au kutembelea shule.     Wazazi/Walezi, walimu na wanafunzi wa  shule.     Wale wanaoingia kwa malengo ya kielimu  kama semina, kongamano, michezo na  maonyesho ya vitabu.     Maeneo ya shule yasitumiwe kwa ajili ya  kuendeshea ibada/swala au mikusanyiko ya  kisiasa bila kibali maalum kutoka kwenye  Kamati ya Shule na kuidhinishwa na Afisa  Elimu Wilaya.  28   Kanuni ya Elimu kuhusu Ukaguzi wa Shule katika  Majengo,	Usafi,	Majisafi	na	Maji	Taka	ya	Mwaka	  2002 (The Education Provision for the Structure,  Hygiene, Sanitation and Health Inspection of  Schools) Regulations, 2002  Kanuni hii inaweka viwango maalum vya majengo  na suala zima la ukaguzi wa afya katika shule zote.   Kila Mwalimu Mkuu, Kamati ya Shule pamoja  na mmiliki wa shule ana wajibu wa kuhakikisha  kuwa:  majengo ya shule ni ya viwango  vilivyoainishwa na Wizara yenye dhamana  ya elimu;  kuna milango kwa ajili ya dharura za moto na  kuwekwa kwa vizima moto katika majengo;  vyoo vinajengwa kulingana na viwango  vilivyoainishwa na Wizara yenye dhamana  ya elimu; na  maeneo ya shule yanatunzwa vizuri kwa  kuwekewa alama za mipaka.     Afisa Elimu wa Elimu ya Msingi anawajibika  kuhakikisha kuwa ukaguzi wa Afya unafanyika  angalau mara moja kwa mwaka.  29   Kanuni ya Elimu kuhusu Mitihani Shuleni ya  Mwaka 2002 (The Education Regulations on  Examinations in Schools of 2002)  Kanuni hii inafafanua kuhusu utoaji wa mitihani  kwa jumla.   Mitihani inalindwa kisheria.     Baraza la Mitihani la Tanzania linajiendesha kwa  kutumia Sheria ya Baraza la Mitihani ya mwaka  1973 (The National Examination Council Act,  1973) na Kanuni za Mitihani za mwaka 2006 (The  Examinations Regulations, 2006).   Kanuni ya Uandikishaji na Mahudhurio ya lazima  Kanuni hii ambayo ipo chini ya kifungu cha 35 cha  Sheria ya Elimu inamtaka:   kila mtoto mwenye umri wa kwenda shule yaani  aliyefikia umri wa miaka 7 lakini bado hajafikia  miaka 13 kuandikishwa shule;     mtoto akishaandikishwa shule anatakiwa  kuhudhuria hadi kumaliza elimu ya msingi bila  kukosa;     mzazi anayeshindwa kutimiza masharti hayo  mawili yaliyotajwa hapo juu atakuwa na hatia ya  kuvunja sheria na atawajibika katika vyombo vya  sheria;  30     kila mzazi/ Mlezi mwenye mtoto aliyefikia umri  wa kuanza shule (miaka 7) analazimika kisheria  kumwandikisha shule mwanae bila kujali kama  ni msichana au mvulana, jamii alikotoka, hali ya  uchumi, yatima, ulemavu wa aina yoyote, watoto  wa mtaani au walioko mbali na mahali shule ilipo.  Wote wana haki ya kupata elimu ya msingi; na   Mwanafunzi akiandikishwa na akakatiza masomo  kabla ya kumaliza elimu ya msingi, hushtakiwa na  kupigwa faini ya shilingi elfu hamsini (50,000/-  ) au kifungo cha miezi mitatu au vyote viwili  kwa pamoja, yaani faini ya shilingi elfu hamsini  (50,000/-) na kifungo cha miezi mitatu. Pamoja  na adhabu hiyo lazima mwanafunzi aliyesitishwa  masomo arudi shuleni.   Kanuni ya Adhabu ya Viboko  Kanuni ya adhabu ya viboko inaelekeza kuwa  anayeruhusiwa kuadhibu kwa kiboko kwa  kosa kubwa ni Mwalimu Mkuu au Mwalimu  mwingine atakayeruhusiwa na Mwalimu Mkuu  kwa maandishi. Adhabu izingatie umri, uzito wa  kosa, afya na jinsi ya mwanafunzi. Idadi ya viboko  vinavyoruhusiwa visizidi vinne kwa wakati  mmoja. Aidha, mwanafunzi wa kike ataadhibiwa  kwa kuchapwa viganjani. Kila adhabu inayotolewa   31  iandikwe katika kitabu cha kumbukumbu ya  adhabu na kutiwa saini na Mwalimu Mkuu.    Nyaraka na miongozo ya elimu  Nyaraka na Miongozo hiyo husambazwa kwa wadau  wote wa elimu nchini. Zifuatazo ni baadhi ya nyaraka na  miongozo iliyotolewa kwa lengo la kusimamia uendeshaji  wa elimu nchini:   Waraka wa Elimu Na. 2 wa mwaka 2011 kuhusu  taratibu za uandikishaji wanafunzi/wanachuo  kwa kuzingatia uraia.  Imebainika kuwa kuna baadhi ya wanafunzi  wanaoandikishwa katika shule za serikali na  zisizo za serikali bila kubainishwa uraia wao  na hivyo kusababisha watu hao kusoma na  kuajiriwa kama raia wa Tanzania baada ya  kuhitimu masomo/kozi zao. Hivyo uandikishaji  uzingatie taratibu za uandikishaji wa wanafunzi  katika ngazi zote za elimu. Kila mwanafunzi  anayeandikishwa hana budi kuonesha cheti cha  kuzaliwa au uthibitisho wa uraia wake.  Wazazi  wakiandikisha  watoto shule  32   Waraka wa Elimu Na. 3 wa mwaka 2011 kuhusu  kuzorota kwa utamaduni wa kujisomea vitabu  kwa walimu na wanafunzi.  Kusoma vitabu na makala mbalimbali ni njia  muhimu ya walimu na wanafunzi kujiongezea  maarifa na kukuza uelewa wa mambo mbali  mbali.  Kutokana na kuzorota kwa utamaduni wa  kujisomea miongoni mwa walimu na wanafunzi,  baadhi ya walimu wanashindwa kufundisha  ipasavyo na wanafunzi kuwa tegemezi kwa  maarifa yanayotolewa na walimu wao.  Kwa hiyo, Mwalimu Mkuu ihakikishe kuwa  wanafunzi na walimu wanajenga tabia ya  kujisomea vitabu na makala mbalimbali  kwa kuanzisha maktaba shuleni au kufufua  zilizokuwepo na kuhimiza matumizi yake.   Waraka wa Elimu Na. 4. wa mwaka 2011 kuhusu  kudhibiti janga la moto katika shule na vyuo vya  ualimu nchini.  Ili kudhibiti janga la moto ambalo linaweza  kusababisha maafa na hasara kubwa kwa serikali  na jamii ikiwemo kupoteza mali na maisha ya   33  wanafunzi, Wizara ya Elimu na Mafunzo ya  Ufundi, inawahimiza wadau wa elimu hususan  Walimu Wakuu kuhakikisha kuwa asasi zote za  elimu zinatekeleza mambo yafuatayo:   kuwa na vifaa vya kuzimia moto na vihisi  moshi (smoke detectors) vinavyofanya kazi na  kukaguliwa mara kwa mara;     kuwa na mifumo ya nyaya za umeme iliyo  madhubuti na inayokaguliwa mara kwa mara;     kuwepo kwa milango ya dharura inayofunguka  kwa nje katika majengo yote shuleni;     kupiga marufuku matumizi ya vifaa  vinavyoweza kusababisha moto kama vile, pasi,  jiko, vibatari, mishumaa ndani ya mabweni; na  badala yake kutenga eneo maalum kwa ajili ya  kupiga pasi;   kuhakikisha kuwa hakuna msongamano wa  wanafunzi katika mabweni; na     kuwapatia wanafunzi elimu ya tahadhari ya  milipuko ya moto na majanga mengine.  Aidha, Maafisa Elimu wa Halmashauri   34  wanashauriwa kufuatilia utekelezaji wa suala  hili katika halmalshauri zao.   Waraka wa Elimu Na. 5 wa mwaka 2011 kuhusu  utaratibu wa kuwasimamisha/ kuwafukuza  shule wanafunzi watoro katika shule za msingi,  Sekondari na Vyuo vya ualimu.  Waraka huu unatoa malelekezo kuhusu  utaratibu/ hatua zinazopasa kufuatwa katika  kumsimamisha au kumfukuza shule mwanafunzi  mtoro.   Waraka wa Elimu Na. 7 wa mwaka 2011 kuhusu  uboreshaji wa elimu ya mazingira ya shule/vyuo.  Mazingira mazuri shuleni huleta uelewa wa  haraka kwa mwanafunzi na motisha kwa  mwalimu katika ufundishaji na ujifunzaji kwa  kutumia mifano halisi iliyo katika mazingira ya  shule. Ili kuhifadhi mazingira na kuleta mandhari  nzuri ya shule, usafi, michezo mbalimbali, bendi  ya shule na gwaride vinaongeza mvuto. Kwa  hiyo, Mwalimu Mkuu anahimizwa kusimamia  yafuatayo:   upandaji miti, maua, ukoka/nyasi na uzio wa  miti iliyooteshwa  ;   35     kutupa taka zikiwa zimechambuliwa katika  sehemu maalum (taka zinazooza, taka  zisizooza, plastiki, maji machafu, chupa, n.k.);  na     kuhakikisha kuwa chakula kinatunzwa katika  sehemu safi na isiyoruhusu wadudu na sumu  kufikia chakula hicho.   Waraka wa Elimu Na. 11 wa mwaka 2011  kuhusu uendeshaji wa mitihani ya kumaliza  ngazi mbalimbali za elimu kwa wanafunzi wenye  ulemavu.   Mwongozo wa uvaaji wa sare za shule na  mwonekano nadhifu wa wanafunzi/wanachuo  wa mwaka 2011.  Kutokana na baadhi ya wanafunzi kukiuka  taratibu za uvaaji wa sare za shule na usafi wa  mwili kwa mfano nguo za kubana na fupi kwa  wasichana; milegezo kwa wavulana; kufuga na  kupaka rangi kucha; kufuga ndevu; kuwa na  nywele ndefu na kuvaa mapambo mbalimbali,  Wizara inamwagiza Mwalimu Mkuu kusimamia  uvaaji wa sare za shule na usafi wa mwili kwa  wanafunzi pamoja na mwonekano nadhifu.   36   Waraka wa Elimu Na. 2 wa mwaka 2012 kuhusu  umuhimu wa walimu kuhudhuria vipindi  darasani na kufundisha.  Wizara inamwagiza Mwalimu Mkuu kuchukua  hatua kwa mwalimu yeyote ambaye hatafundisha  vipindi vyake bila sababu za msingi kwa kupeleka  taarifa kwa Mkurugenzi wa Halmashauri husika  kwa ajili ya kuchukuliwa hatua za kinidhamu.   Waraka wa Elimu Na 3 wa mwaka 2012 kuhusu  wanafunzi kufukuzwa shule/chuo kabla ya  mtihani wa taifa kufanyika.  Kila mwanafunzi aliyeandikishwa anatakiwa  kuhudhuria na kumaliza Elimu ya Msingi. Baadhi  ya Walimu Wakuu wamekuwa wakiwasimamisha  au kuwafukuza shule wanafunzi kutokana na  makosa mbalimbali ya utovu wa nidhamu wakati  mitihani inapokaribia.  Kutokana na hali hiyo, Wizara ya Elimu na  Mafunzo ya Ufundi inaagiza yafuatayo:   mwanafunzi yeyote asipewe adhabu ya  kufukuzwa shule miezi mitatu kabla ya  mitihani ya kuhitimu Elimu ya Msingi;  badala yake, adhabu mbadala itolewe kwa  mwanafunzi husika;  37     mwanafunzi atakayesimamishwa masomo  kipindi cha mitihani asinyimwe fursa ya  kufanya mitihani yake, bali aruhusiwe  kufanya mitihani hiyo katika kituo chake  akiwa nje ya utaratibu wa shule.    Hitimisho  Ni wajibu wa viongozi wa elimu kutoka katika ngazi zote  kuhakikisha kwamba wanafahamu vizuri Sera, Sheria  za Elimu, Kanuni, Nyaraka na Miongozo mbalimbali  inayotolewa na Wizara ya Elimu, Sayansi na Teknolojia  na Ofisi ya Rais- Tawala za Mikoa na Serikali za Mitaa  Hii  itaondoa kasoro mbalimbali za uendeshaji zinazosababisha  wadau wa elimu nchini kutoa maamuzi yanayokinzana  na hivyo kuleta migogoro isiyo ya lazima.  38  SURA YA TATU  USIMAMIZI WA RASILIMALI ZA SHULE    Utangulizi  Rasilimali za shule ni kitu chochote kilichopo katika  maeneo ya shule na ni mhimili au nguzo ambayo shule  inategemea kwa maendeleo yake. Rasilimali ni pamoja na  watu, fedha, vitu, muda na miundombinu. Katika shule,  kama ilivyo katika jumuiya yoyote, rasilimali ni adimu  ikilinganishwa na mahitaji ya matumizi yake. Fedha ya  kutosha inahitajika ili kuweza kutekeleza majukumu  yanayoweza kujitokeza kutokana na kazi za uendeshaji.  Mada hii inajadili rasimali fedha na rasilimali vitu  Umahiri Mkuu  Kamati ya shule iweze kushiriki ipasavyo katika kutafuta  na kusimamia rasilimali mbalimbali za shule.    Umahiri Mahsusi  Mada hii inakusudia kumuandaa mjumbe wa Kamati ya  Shule aweze:   kutumia nyaraka na miongozo ya fedha katika  kusimamia matumizi ya fedha za shule;  39   kutoa taarifa za fedha kwa wazazi na jumuiya ya  shule, na   kusimamia manunuzi na utunzaji wa vifaa shuleni  Kamati ya Shule ina jukumu muhimu katika kusimamia  kwa ukamilifu vyanzo vya mapato ya shule pamoja na  matumizi yake. Mapato na matumizi ya fedha ya shule  yafuate sheria na taratibu za umma.  Zoezi    Taja vyanzo vya mapato ya shule    Bainisha nyaraka na miongozo inayotumika katika  kusimamia matumizi na manunuzi ya vifaa vya shule    Rasilimali Fedha  Ili shule iweze kufanya vizuri, inahitaji fedha katika  kukamilisha shughuli zake za kila siku. Kuna aina kuu  mbili za vyanzo vya mapato ya shule ambavyo ni vya  ndani na nje. Vyanzo vya ndani ni kama mapato kutokana  na shughuli za Elimu ya Kujitegemea. Sehemu kubwa ya  mapato ya shule yanatoka Serikali za mitaa na Serikali  kuu. Lakini ikumbukwe kuwa fedha yoyote inayoingia  shule kutoka katika chanzo chochote lazima ipokelewe na  itumike kwa kufuata taratibu za umma.  40    Ruzuku Kutoka Serikalini  Serikali kupitia Ofisi ya Rais - Tawala za Mikoa na Serikali  za Mitaa hutoa fedha kwenda kwenye shule za msingi kwa  ajili ya ruzuku ya Uendeshaji na Ruzuku ya Maendeleo.  Fedha hii ni kwa ajili ya kuzisaidia shule kufanya ununuzi  wa vifaa vya kufundishia, Matumizi ya utawala, ununuzi  wa samani kwa mfano: viti, madawati, mbao za kuandikia,  meza, ujenzi wa majengo mapya na ukarabati.   Ruzuku ya matumizi ya uendeshaji  Serikali inazipatia shule zote za msingi ruzuku ya  matumizi ya kawaida ambayo ni kwa ajili ya utekelezaji  wa bajeti ya shule kama vile ununuzi wa zana za  kufundishia, huduma, ukarabati wa majengo na gharama  za michezo. Kiasi cha ruzuku kitategemea idadi ya  wanafunzi wanaohudhuria masomo shuleni. Baada ya  shule kupokea fedha hii, matumizi yafuate mchanganuo  ufuatao;  Mgawanyo Asilimia  Utawala wa shule: 10%  Mitihani ngazi ya shule: 20%  Ukarabati 30%  Vifaa (Zana za kufundishia na kujifunzia) 30%  Michezo 10%  41   Ruzuku ya Matumizi ya Maendeleo  Shule za msingi zinapokea pia ruzuku kwa ajili ya  maendeleo ili kugharamia:  samani kama vile; viti, meza na mbao za  kuandikia,  vifaa kama vile: kompyuta, mashine za  kudurufisha, printa,  ukarabati na ujenzi wa majengo mapya  (madarasa, nyumba za walimu na vyoo).   Michango Kutoka kwa wanajamii na wadau  mbalimbali  Wanajamii na wadau mbalimbali kwa hiari yao  wanaweza kuchangia rasilimali au nguvukazi  shuleni kwa ajili ya ujenzi wa madarasa, vyoo,  nyumba za walimu, uzio na chakula cha wanafunzi.  Hata hivyo michango hii ya wanajamii haina budi  kupata kibali toka kwenye Ofisi ya Mkuu wa Mkoa.    Sera na Nyaraka za Kifedha  Sera na nyaraka za kifedha hujumuisha sera ya fedha,  sheria, kanuni na miongozo ya fedha inayotolewa na  Wizara ya Fedha pamoja na mamlaka zingine zinazohusika.  42    Sheria na kanuni za fedha  Usimamizi wa fedha na mali ya umma katika shule  unaongozwa na sheria, kanuni na taratibu za fedha ya  umma zilizopo, ambazo ni Sheria ya Fedha ya Umma  Na. 6 ya mwaka 2001 na kanuni zake za mwaka 2004;  Sheria ya Fedha ya Serikali za Mitaa Na. 9 ya mwaka  1982 na marekebisho yake ya 1997; Sheria ya Elimu Na.  25 ya mwaka 1978 pamoja na marekebisho yake Na. 10 ya  mwaka 1995. Kanuni za fedha ya umma ya mwaka 2004  sehemu ya VII, X na XI zinaainisha taratibu za kukusanya,  kuhasibu mapato na kutumia fedha ya umma.    Upokeaji wa fedha shuleni  Fedha ya mapato ya shule itapokelewa na Mwalimu Mkuu  au Mwalimu mtunza fedha aliyeteuliwa na Mwalimu  Mkuu.    Vitabu vya makusanyo ya fedha ya shule  Kanuni ya 76 ya fedha ya umma na nyinginezo za mwaka  2004 zinataka fedha yote ya umma kurekodiwa katika  vitabu husika mara baada ya kupokelewa kama ifuatavyo:   Stakabadhi ya shule (General Receipt);  iliyoidhinishwa na Halmashauri husika;   Daftari la fedha Taslimu (Cash-Book); na   Rejesta ya Stakabadhi (Receipts Register).  43  Kamati ya Shule lazima ihakikishe kuwa fedha yote  iliyopokelewa au kuzalishwa shuleni inapelekwa benki  na kutolewa inapohitajika. Fedha hairuhusiwi kutumika  kabla ya kupelekwa benki. Kamati ya Shule isimamie  malipo yote yafanyike kupitia benki kwa kutumia hundi.    Hundi  Katika kutumia huduma za benki kila shule inatakiwa  kupata mwongozo wa kufungua akaunti benki kutoka  kwa Mkurugenzi wa Halmashauri ya Wilaya husika.  Wakati shule inafungua akaunti benki, mwongozo huu  uambatanishwe na fomu ya kuomba kufungua akaunti.  Pamoja na hayo vitu vingine vinavyotakiwa wakati wa  kufungua akaunti ni:   Majina ya watu wanne waweka saini (Walimu  wawili na wajumbe wawili wa Kamati ya shule)   Saini zao   Taratibu za uidhinishaji zilizotolewa na mamlaka  iliyoruhusu utumiaji wa huduma za Benki.    Kuchukua fedha kutoka benki  Ili kulinda na kuwa na matumizi sahihi ya fedha, vikao  vya kamati ya shule lazima vikae kuidhinisha matumizi  husika, kumbukumbu ya kikao cha kamati ya shule   44  (muhtasari wa kikao husika) kinachoidhinisha matumizi  hayo viambatanishwe na maombi ya kuchukua fedha  benki.    Utoaji wa taarifa za mapato na matumizi ya fedha  Taarifa ya fedha ina manufaa mengine kama vile:    Kuelimisha wadau wote kuhusu shughuli za  kifedha shuleni;    Kuelimisha wadau namna fedha ya shule  inavyotumika;    Kuonyesha hali ya utendaji katika shule;    Kusaidia ukaguzi kufanyika kwa urahisi; na    Kuonyesha uwajibikaji na uwazi;    Usimamizi wa Manunuzi na Vifaa Shuleni  Usimamizi huu hufuata sheria, kanuni na taratibu ambazo  zinamuongoza Mwalimu Mkuu kufanya manunuzi na  kutunza vifaa pamoja na Rasilimali zingine za Shule.  Kabla ya kuanza mchakato wowote wa ununuzi ni lazima  kupata idhini ya Mwalimu Mkuu wa sehemu husika na  kisha maombi hayo yapelekwe katika Kamati ya shule.  Zifuatazo ni njia anuwai za ununuzi;   Hati Msako    Njia hii itatumika kwa ajili ya ununuzi wa vifaa vyenye   45  thamani ndogo, kwa kushindanisha wauzaji wasiopungua  watatu kutoka Wakala wa Huduma za Manunuzi ya  Serikali (Government Procurement Services Agency  - GPSA) au wazabuni wengine watakaopendekezwa  kushindanishwa kwa njia hii lazima wapate kibali cha  Kamati ya Shule. Tathmini ifanyike ili kuchagua mgavi  anayekidhi vigezo vilivyoainishwa na shule husika.   Mzabuni Pekee (Single Source/ Direct  Contracting)  Njia hii itatumika pale ambapo:   Mzabuni atoaye huduma hiyo yuko pekee katika  eneo hilo, sambamba na kulinganisha na ubora na  kiasi cha fedha kinachokubalika kutumika katika  njia hii;     Ununuzi wa dharura unahitajika na kutakuwa na  unafuu wa kutumia njia hii ukilinganisha na njia  nyingine za ununuzi;     Kama shule ipo mbali na sehemu ambayo  haifikiki kwa urahisi ambapo hakuna mgavi wa  kushindana naye;     Iwapo mgavi aliwahi kupitishwa na kamati ya shule;   Iwapo mgavi ana utaalam maalum; na     Iwapo vifaa vinavyonunuliwa ni vya kumalizia  kazi ambayo iliishaanza awali  46   Zabuni  Hii ni njia ambayo itatumika kwa ununuzi wa vifaa/  huduma zenye thamani kubwa. Ili kuleta ushindani kwa  wazabuni wa kutoa huduma na kupata vifaa vilivyo  bora na kwa bei iliyo nafuu, njia ya zabuni inashauriwa  kutumika zaidi. Njia nyingine zitatumika pale ambapo  itaonekana kuna umuhimu na unafuu wa kufanya hivyo.   Ununuzi wa Vifaa / Huduma zenye Thamani  Ndogo (Minor Value)  Njia hii itatumika kwa kununua vifaa vidogo vidogo  ambavyo viwango vyake vimeoneshwa kuwa viko  katika viwango vilivyokubalika kwa manunuzi ya aina  hiyo (Authorized Limits of Authority for Procurement).  Ununuzi huo unaweza kufanywa kwa njia ya masurufu  (standing imprest). Malipo haya lazima yaidhinishwe na  Mwalimu Mkuu, ambaye ndiye Afisa Masuuli wa shule.   Mikataba  Katika kuhakikisha kuwa zoezi zima la ununuzi  linatekelezwa kwa ufanisi na kuepusha migogoro  na migongano kati ya pande mbili, yaani: Serikali na  mzabuni, ni lazima kila ununuzi uwekewa mikataba.  Mwalimu Mkuu wa sehemu husika anatakiwa atie saini  mikataba na kuhakikisha masharti yote katika mikataba   47  hiyo yametimizwa mpaka mkataba unapofikia mwisho.  Ili kufanikisha zoezi la usimamizi wa utekelezaji wa  mikataba, Sheria inaelekeza kuundwa kamati za usimamizi  wa mikataba hiyo, kwa mfano, Kamati ya Mapokezi ya  Vifaa, Kamati ya Usimamizi wa Ujenzi na Kamati ya  Usimamizi na Ufuatiliaji wa Mikataba kwa Huduma za  Ushauri wa Kitaalam.    Hitimisho  Ni wajibu wa Kamati ya shule kuhakikisha kuwa  rasilimali zilizopo zinatumika kwa mujibu wa matakwa  ya wananchi kwa kuzingatia sheria, Kanuni na Miongozo  mbalimbali ya fedha ili kudhibiti matumizi mabaya ya  fedha na rasilimali zingine za shule na Umma kwa ujumla  48  SURA YA NNE  UANDAAJI WA MPANGO WA JUMLA WA  MAENDELEO YA SHULE    Utangulizi  Mpango wa Jumla wa Maendeleo wa Shule ni mkusanyiko  wa shughuli mbalimbali zilizoandaliwa kwa kufuata  utaratibu mahsusi na zikiwa na lengo la kutatua matatizo  yanayoikwamisha shule au jamii katika kufikia malengo  ya maendeleo.    Umahiri Mkuu  Kuwawezesha wajumbe wa Kamati ya Shule kuandaa  mpango wa shule na kufanya ufuatiliaji na tathmini wa  mpango kazi.    Umahiri Mahsusi  Mada hii inakusudia kumjengea uwezo mjumbe wa  Kamati ya Shule ili aweze;   kushiriki katika kuandaa mpango wa jumla  maendeleo wa shule;   kusimamia utekelezaji wa mpango wa maendeleo  ya shule; na   kufanya ufuatiliaji na tathmini wa shughuli  mbalimbali zinazotekelezwa na shule  49  Zoezi    Mpango wa Maendeleo wa shule ni nini?    Kuna umuhimu gani kwa shule kuwa na Mpango wa  Maendeleo?    Baini vipengele vya Muundo wa Mpango wa Jumla wa  Maendeleo ya Shule?      Washiriki katika Kuandaa Mpango  Katika kuandaa mpango wa shule ya msingi, wadau  wanaoweza kushirikishwa katika mchakato wa uandaaji  rasimu ya mpango ni Mwalimu Mkuu, Walimu, Kamati  ya Shule, Wanafunzi, Serikali ya Kijiji na Jamii.  Umuhimu wa kuandaa rasimu ya mpango kwa  kuwashirikisha wadau wote ni;   Huleta hamasa miongoni mwa wadau na hivyo  kuiona shule kuwa ni mali yao;   Wadau wengi wanao mchango mzuri wa mawazo,  wanaposhiriki katika hatua zote za maandalizi  hutoa changamoto muhimu za kimaendeleo;   Huleta maelewano miongoni mwao na kati yao na  taasisi husika kama vile shule na hivyo huwa tayari  wakati wote kujitolea kuisaidia shule;   Kuleta nidhamu katika matumizi ya rasilimali;  50   Husaidia kuleta uwajibikaji; na   Hurahisisha katika kufanya ufuatiliaji na Tathmini.  Wajumbe wa Kamati ya Shule wana jukumu la kupanga,  kusimamia, kupitisha na kufuatilia utekelezaji wa  Mpango wa Jumla wa Maendeleo ya Shule, hivyo ni  muhimu mjumbe wa Kamati ya Shule kuzijua hatua za  kuandaa mpango huo. Ufuatao ni Muundo wa Mpango  wa Maendeleo ya Shule.  Mambo ya msingi kwenye kipengele cha utangulizi  ni kujua taasisi ilianza lini, kwa nini ilanzishwa na  waanzilishi ni akina nani. Pia kuangalia ni mabadiliko  gani yametokea katika kipindi chote hadi maandalizi ya  rasimu yanapofanyika.    Hatua katika Kuandaa Rasimu ya Mpango    Uchambuzi wa hali halisi  Uchambuzi wa hali halisi ufanyike kwa kuzingatia vigezo  vinne ambavyo ni Uwezo, Udhaifu, Fursa na Vikwazo.   Uwezo; ni mambo yale ambayo shule inajitosheleza.  (shule ina uwezo nayo) na yanakidhi vigezo  vilivyowekwa na mamlaka halali mfano idadi ya  vyumba vya madarasa inalinga na wastani wa  wanafunzi 45 kwa darasa.  51   Udhaifu; ni yale mambo ambayo inayaona kuwa  yanatatiza au ni kikwazo katika utoaji wa elimu bora,  mfano shule kuwa na upungufu wa vitabu, vyumba  vya madarasa, walimu nk.   Fursa; ni mianya au vitu ambavyo vinatoa unafuu  kwa shule mfano mashirika yaliyo jirani na shule.  Kwa maana nyingine fursa ni uwezo wa taasisi  unaopatikana katika mazingira ya nje ya taasisi.   Vikwazo; ni mambo amabayo yanaashiria matatizo  MUUNDO WA MPANGO WA JUMLA WA MAENDELEO YA SHULE    Utangulizi    Uchambuzi wa hali halisi  Uwezo Udhaifu Fursa Vikwazo    Dira na Dhima ya taasisi au jamii.    Malengo ya mpango   Malengo makuu   Malengo mahsusi    Bajeti ya matumizi  Lengo mahsusi Shughuli Gharama Gharama kwa kila  mwaka    Mpango wa utekelezaji.  Lengo kuu Lengo  mahsusi  Shughuli Matokeo Viashiria vya  ufanisi  Wahus  ika  Rasi  lima  li  Mwaka wa fedha  2016 2017 2018  Mpango wa Kazi kwa kila mwaka (2016/2017)  Lengo  mahsusi  Shughuli Wahusika Muda wa utekelezaji kwa miezi    Jan Feb Mar Aprl May Jun July Aug Sep Okt Nov Dec.  k	    Tanbihi: Mfano na namna ya kuandaa mpango kama unavyoonesha muundo  umefafanuliwa hapa chini   52  ya baadae katika ufikiaji wa malengo ya mpango wa  shule, Mfano, mabadiliko ya hali ya hewa, mlipuko wa  magonjwa na hali ngumu ya kiuchumi kwa jamii.    Dira na Dhima ya Shule  Dira na dhima ya Shule ni mambo yanayotoa mwelekeo  na mwongozo wa maendeleo ya shule kwa siku zijazo.   Dira; Huelezea dhamira juu ya hatua ya maendeleo  ambayo shule inapanga kuyafikia katika kipindi  cha muda fulani. Mfano, Kuwa shule fanisi ifikapo  mwaka 2025.   Dhima; Inaelezea mikakati ya muda mrefu  itakayotumiwa katika kufikia malengo au dira  hiyo. Mfano, kuboresha mazingira ya kujifunzia na  kufundishia.    Kuweka malengo  Malengo ni kauli inayoashiria na kuweka bayana kusudio  la kile ambacho shule inakusudia kukifanya katika  kipindi fulani au muda maalum. Yapo malengo ya aina  mbili, yaani malengo makuu na malengo mahsusi.    Malengo makuu  Malengo makuu huangalia tatizo au matatizo katika  mtizamo mpana zaidi. Mfano wa lengo kuu ni kama;   53  Mazingira ya kufundishia na kujifunzia yawe yameboreshwa  ifikapo mwaka 2017  Kwa maana kwamba matatizo kama vile upungufu wa  madarasa, walimu, vitabu kwa pamoja vinachangia  mazingira ya kujifunzia na kufundishia yawe magumu na  yasiyo bora.    Malengo mahsusi  Ni sehemu ya malengo makuu ambayo inalenga  katika kutatua tatizo mojawapo katika yale matatizo  yanayochangia kuwepo kwa mazingira magumu au  yasiyo bora kwa kufundisha na kujifunzia katika shule  kwa mfano, kila lengo mahususi husimama kama lilivyo.  Malengo mahsusi yana sifa zifuatazo:  Kila lengo mahsusi lazima liwe ni:   Maalum kwa maana ya kuwa linalenga kutatua  tatizo fulani ambalo ni la kipekee.   Halisi kwa maana kuwa linalingana na kuielezea  hali halisi ya tatizo lilivyo.   Linapimika kwa maana kwamba ufanisi wake  utatathminiwa kwa kigezo cha idadi au ukubwa  kulingana na lengo litakavyokuwa limekadiriwa  kuwa.  54   Lina tekelezeka kwa maana kwamba halikupangwa  kwa matarajio yanayozidi uwezo wa rasilimali  zilizopo bali pia kuzingatia ukubwa wa tatizo  lenyewe.   Lina muda wa utekelezaji; muda wa kuanza na  muda wa kumaliza shughuli husika.  Mfano wa Lengo kuu na Malengo mahsusi.  Lengo Kuu 1  Mazingira ya kufundishia na kujifunzia yawe  yameboreshwa	ifikapo	mwaka	2017.  Lengo mahsusi 1  Vyumba 8 vya madarasa viwe vimejengwa na kukamilika ifikapo  juni 2017.  Lengo mahsusi 2  Vitabu vya kiada 300 viwe vimenunuliwa ifikapo juni 2017  Uandaaji wa Bajeti ya Mpango  Bajeti huelezea makisio ya matumizi ya fedha  zitakazohitajika kwa ajili ya kutekeleza miradi yote  iliyoainishwa katika mpango husika. Bajeti ya mpango  imegawanyika katika sehemu kuu mbili ambazo ni;   Bajeti ya matumizi:  55  Hii ni ile inayoainisha matumizi yote katika mpango: Kwa  mfano, katika Mpango wa Maendeleo ya Shule, bajeti ya  matumizi huzingatia shughuli au malengo yote yenye  kuhitaji fedha kama ilivyo ainishwa hapa chini;  Bajeti ya Matumizi  Lengo  mahsusi Gharama Gharama kwa kila mwaka.  2016/17 2017/18 2018/19  Ujenzi wa  Vyumba 2 vya  Madarasa  50,000,000 20,000,000 15,000,000 15,000,000  Ununuzi wa  Madawati 40  3,200,000 1,000,000 1,200,000 1,000,000  JUMLA 53,200,000 21,000,000 16,200,000 16,000,000   Bajeti ya Mapato  Bajeti hii inaainisha vyanzo vyote vya mapato kwa ajili ya  utekelezaji wa shughuli za mpango.    Mpango wa utekelezaji  Huu ni mpangilio wa jumla unaoonesha kwa undani  jinsi ambavyo utekelezaji wa mpango na mgawanyo wa  majukumu na rasilimali utakavyokuwa kwa kipindi  chote cha miaka 3 ya mpango.  56  Mfano wa Mpango wa Kazi  Lengo  mahsusi  Shughuli Matokeo Viashiria vya  ufanisi  Wahusika Rasilimali 2016  /17  2017  /18  2018  /19  Lengo Kuu: Mazingira ya kufundishia yameboreshwa  1. Madarasa  8 yawe  yamejengw  a ifikapo  Desemba,  2017  Ununuzi  wa vifaa  Vifaa vya  ujenzi  vimepatikana  Kiasi cha vifaa  vitakavyokuwa  vimepatikana  M/mkuu Fedha  Ujenzi Madarsa  yamejengwa  Idadi ya  madarasa  yatakayokuwa  yamejengwa  M/Mkuu Fedha  2. Vitabu  300 viwe  vimenunuli  wa ifikapo  Desemba  2017  Kubaini  vitabu  hitajika  Mahitaji ya  vitabu  yamebainishwa  Aina za vitabu  zitakazokuwa  zimebainishwa  M/mkuu Fedha  Kutafuta  fedha  Fedha  zimepatikana  Kiasi cha fedha  kitakachokuwa  kimepatikana  M/mkuu Fedha   57    Mpango Kazi kwa kila mwaka  Mpango kazi huonesha shughuli zilizoainishwa kufanyika kwa kila mwaka. Hii ni kwa  kuwa haiwezekani shughuli zote kufanyika kwa mara moja kwani rasilimali hazitoshi.  Lengo  mahsusi  Shughuli Wahusika Muda wa utekelezaji kwa miezi    Jan Feb Mar April May Jun July Aug Sep Okt Nov Dec.  Ujenzi wa  Vymba  3 vya  madarasa  Uhamasishaji Kamati  Ujenzi wa  madarasa  2. Ununuzi  wa vitabu  100  Kubaini  vitabu  hitajika  M/Mkuu  Kuagiza  vitabu na  kununua  vitabu  M/Mkuu   58    Ufuatiliaji na Tathmini  Katika eneo hili kamati ya shule inapaswa kufanya  Ufuatiliaji na Tathmini katika maeneo ya Rasilimali za  Shule na matumizi yake, Rasilimali fedha (mapato na  matumizi, hati za malipo ,vitabu vya risiti, taarifa ya  mapato na matumizi, taarifa ya usuluhisho wa kibenki,  kitabu cha cheki, fomu ya kuandika taarifa za cheki, fomu  ya kuweka fedha benki, fomu ya kupokelea na kutolea  vifaa na fomu ya malipo ya vifaa.  Katika jukumu la ufuatiliaji kamati ya shule iainishe  changamoto zinazoonekana na kuzijadili katika vikao  halali. Wadau wote wa elimu wana jukumu la kufuatilia  na kutathmini mipango na malengo yaliyowekwa katika  shule zao.    Hitimisho  Ni wajibu wa kamati ya Shule kuhakikisha kuwa mpango  ulioandaliwa unatekelezwa ipasavyo. Kamati ya shule  inapaswa kufanya ufuatiliaji wa karibu na tathmini ya  utekelezaji wa mpango.  59  BIBLIOGRAFIA  Wizara ya Elimu na Mafunzo ya Ufundi  ;  Uboreshaji wa Elimu Katika Shule za MsingiKiongozi cha Mwalimu Mkuu, Dar es salaam,  Tanzania.  Wizara ya Elimu na Mafunzo ya Ufundi  ;  Usimamizi wa Utekelezaji wa Mpango wa  Kusoma, Kuandika, na Kuhesabu-Mwongozo  Elekezi, Dar es salaam, Tanzania.  MANTEP  : Usimamizi wa Elimu – Kiongozi cha  Mwalimu Mkuu: Chuo cha Uongozi wa Elimu  Bagamoyo, Tanzania.  MOEC  ; Whole School Development planning: A  manual for Primary Schools in Tanzania; Dar es  salaam, Tanzania.  Wizara ya Elimu na Utamaduni  ; Uongozi wa  Elimu Katika Shule za Msingi, Moshi, Tanzania.  Wizara ya Elimu na Utamaduni  ; Mpango wa  Jumla wa Maendeleo ya Shule- Mwongozo kwa  Shule za Msingi, Dar es salaam, Tanzania.  Wizara ya Elimu na Utamaduni  ; Uongozi wa   60  Elimu Katika Shule za Msingi, Dar es Salaam  Tanzania,  MOEC Basic Statistics in Education Annual Publication,  MOEC  , Education Policy,  MOEC   PEDP – Primary Education Development  Plan Implementation – Stock Taking Report.  The Government of the United Republic of Tanzania    – PEDP 2002 – 2006.  The Government of Tanzania   Project and Program  of the Ministry of Education and Culture,  The President’s Office RALG   Annual Report – The  Implementation of PEDP.  MANTEP  ; Usimamizi wa Elimu- Kiongozi cha  Mwalimu Mkuu; Chuo cha uongozi wa Elimu  Tanzania.  United Republic of Tanzania  Public Financial Act  No.6 of 2001 and its Regulations of 2004. Dar Es  Salaam: Government Printer.  United Republic of Tanzania  Public Procurement Act  No.7 of 2011 and Public Procurement Regulations of  2005.  61  Bergmann, A.  Public Sector Financial  Management. Essex: Pearson Education Limited.  Gitman,   J.  Principles of Managerial Finance: 12th  Edition. Addison Wesley: Prentice Hall.  Kaijage, E. S. and Tarimo, E. N.  Financial  Management: Students manual. Dar Es Salaam:  University of Dar Es Salaam.  McMenamin, J.  Financial Management: An  Introduction: New York. Routledge.  Pandey,     Financial Management: 9th Edition.  New Delhi: Vikas Publishing House, PVT Ltd.  Tulsian, P.  Financial Accounting: 5th Impression.  New Delhi: Pearson Education.  Van-Horne, J.  Financial management and Policy:  12th Edition. New Jersey: Prentice Hall.  Wood, F. & Sangster, A.  Business Accounting I:  10th Edition. Harlow: Prentice Hall.  Woods, F. & Robinson, S.  Bookkeeping and  Accounts: 7th Edition. Essex: Prentice URT  