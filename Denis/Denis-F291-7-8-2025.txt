HOTUBA  YA  RAIS  WA  ZANZIBAR  NA  MWENYEKITI  WA  BARAZA  LA  MAPINDUZI,  MHESHIMIWA  AL-HAJJ  DK.  ALI  MOHAMED  SHEIN,  KATIKA  BARAZA  LA  IDD  -  EL-  HAJJ,  TAREHE  12  AGOSTI,  2019  MILADIA  SAWA  NA  MWEZI  10  MFUNGUO  TATU,  1440  HIJRIA.  BISMILAHI  RAHMANI  RAHIM  Mheshimiwa  Samia  Suluhu  Hassan;  Makamo  wa  Rais  wa  Jamhuri  ya  Muungano  wa  Tanzania,  Mheshimiwa  Balozi  Seif  Ali  Iddi;  Makamo  wa  Pili  wa  Rais  wa  Zanzibar,  Mheshimiwa  Dk.  Amani  Abeid  Karume;  Rais  Mstaafu  wa  Zanzibar,  Mheshimiwa  Khamis  Juma  Maalim;  Waziri  wa  Katiba  na  Sheria,  Mheshimiwa  Omar  Othman  Makungu;  Jaji  Mkuu  wa  Zanzibar,  Mheshimiwa  Mgeni  Hassan  Reli,  Naibu  Spika  wa  Baraza  la  Wawakilishi  la  Zanzibar,  Mheshimiwa  Khamis  Haji  Khamis;  Kadhi  Mkuu  wa  Zanzibar,  Mheshimiwa  Sheikh  Mahmoud  Mussa  Wadi;  Naibu  Mufti  wa  Zanzibar,  Waheshimiwa  Mawaziri  na  Wajumbe  wa  BLM  na  Manaibu  Mawaziri  Dk.  Abdulhamid  Yahya  Mzee;  Katibu  Mkuu  Kiongozi  na  Katibu  wa  Baraza  la  Mapinduzi,  Waheshimiwa  Wabunge  na  Wajumbe  wa  Baraza  la  Wawakilishi,  An  evaluation  version  of  novaPDF  was  used  to  create  this  PDF  file.  Purchase  a  license  to  generate  PDF  files  without  this  notice.  Dk.  Abdalla  Juma  A.  Saadalla;  Naibu  Katibu  Mkuu  wa  CCM  -  Zanzibar,  Mheshimiwa  Ayoub  Mohammed  Mahmoud;  Mkuu  wa  Mkoa  wa  Mjini  Magharibi,  Waheshimiwa  Wakuu  wa  Mikoa  na  Wakuu  wa  Wilaya  zote  mliohudhuria,  Wakuu  wa  Vyombo  ya  Ulinzi  na  Usalama.  Viongozi  wa  Vyama  vya  Siasa.  Wageni  Waalikwa.  Ndugu  Wananchi.  Mabibi  na  Mabwana.  Assalamu  Aleikum  Warahmatullahi  Wabarakatuh  IDD  MUBARAK  Sifa  njema  zote  anastahiki  Mwenyezi  Mungu  Mtukufu  aliyeumba  mbingu  na  ardhi  na  vyote  viliyomo  ndani  yake  na  kwake  Yeye  ndio  marejeo  yetu  sote.  Mwenyezi  Mungu  kwa  rehema  na  shani  yake  ameturuzuku  neema  ya  uhai  na  afya  njema  tukaweza  kuishuhudia  sikukuu  hii  ya  Idd  ul-  Adh’ha,  leo  tarehe  12  Agosti,  2019  Miladia,  sawa  na  mwezi  10  Mfunguo  Tatu,  1440  Hijria.  Tuna  wajibu  mkubwa  wa  kumshukuru  Mola  wetu  kwa  kutupa  neema  hizi  na  nyenginezo,  tukizingatia  kwamba  kuna  ndugu  zetu  Waislamu  na  wengineo  ambao  leo  hii  hawapo  tena  hapa  duniani,  kwani  wamekwishatangulia  mbele  ya  haki.  Tumuombe  Mwenyezi  Mungu  awape  malazi  mema  ndugu,  jamaa,  marafiki  na  Waislamu  wote  waliokwisha  tangulia  mbele  ya  haki.  Vile  vile,  awape  shifaa  wagonjwa  wote  kwa  baraka  za  siku  hii.  Amin.  An  evaluation  version  of  novaPDF  was  used  to  create  this  PDF  file.  Purchase  a  license  to  generate  PDF  files  without  this  notice.  Ndugu  Wananchi,  Tunamshukuru  Mwenyezi  Mungu  kwa  kutujaalia  salama  tukaweza  kujumuika  na  wananchi  wenzetu  wa  Mkoa  huu  wa  Mjini  Magharibi  katika  kuisherehekea  sikukuu  ya  Idd-el-Hajj.  Tuna  furaha  kubwa  ya  kupata  nafasi  ya  kuwa  pamoja  katika  uwanja  huu  maarufu  wa  Langoni  -  Kizimbani.  Waislamu  wenzetu  Mahujaji  kutoka  katika  mataifa  mbali  mbali,  wapo  katika  Mji  Mtukufu  wa  Makka  huko  Saudi  Arabia;  wakiwa  na  furaha  na  shukrani  nyingi  kwa  Mola  wetu,  baada  ya  kuitekeleza  ibada  ya  Hijja.  Kwa  hivyo,  na  sisi  kwa  upande  wetu  tupo  hapa  kwa  ajili  ya  kuungana  nao  katika  kuonesha  furaha  na  kutoa  shukrani  hizo  kwa  Mola  wetu  Mtukufu.  Kwa  hivyo,  wananchi  wote  wa  Zanzibar  na  Jamhuri  ya  Muungano  wa  Tanzania,  kwa  jumla,  tunaungana  na  wenzetu  ulimwenguni  kuiadhimisha  Sikukuu  ya  Idd-el  Hajj.  Natoa  shukrani  zangu  za  dhati  kwa  Uongozi  wa  Kamati  ya  Maandalizi  ya  Kitaifa  ya  Sherehe  hizi  kwa  matayarisho  yao  mazuri.  Kadhalika,  natoa  shukurani  na  pongezi  kwa  uongozi  na  watendaji  wa  Mkoa  wa  Mjini  Magharibi  na  Wilaya  ya  Magharibi  “A”  kwa  kushirikiana  vyema  na  Kamati  ya  Maandalizi  na  yakapatikana  mafanikio  haya  tunayoyaona.  Kwa  namna  ya  pekee,  natoa  shukurani  kwa  wananchi  wote  wa  Mkoa  huu  kwa  mapokezi  mazuri  na  kwa  kuwa  pamoja  nasi,  tangu  asubuhi  katika  sala  ya  Idd-el-Hajj  tuliyosali  katika  viwanja  vya  Beit  el  Raas,  na  hivi  sasa  tumeungana  tena  pamoja  katika  Baraza  hili  la  Idd.  Tunamuomba  Mwenyezi  Mungu  atuzidishie  umoja,  mapenzi  na  mshikamano  na  aujaze  kheri  na  baraka  mkusanyiko  huu.  Amin.  Ndugu  Wananchi,  Kama  tunavyoelewa  kwamba  Waislamu  tumeamrishwa  kufanya  ibada  mahali  popote  penye  kukidhi  masharti  ya  ibada  inayohusika.  Hata  hivyo,  ibada  ya  Hijja  imepangiwa  mahali  pake  maalumu  ambapo  masharti  yake  hayatimii  ila  mtu  afike  mahali  hapo  na  afuate  taratibu  na  miongozo  yake.  Mwenyezi  Mungu  ametuthibitishia  hili  katika  kitabu  chake  cha  Quran,  katika  aya  ya  96  ya  Surat  Aali  Imran  kwa  kutubainishia  sifa  za  utukufu  wa  mahali  hapo  kwa  tafsiri  isemayo:  An  evaluation  version  of  novaPDF  was  used  to  create  this  PDF  file.  Purchase  a  license  to  generate  PDF  files  without  this  notice.  “Kwa  yakini  Nyumba  ya  kwanza  iliyowekwa  kwa  ajili  ya  watu  kufanya  ibada,  ni  ile  iliyoko  Makka,  yenye  baraka  na  uwongozi  kwa  ajili  ya  walimwengu  wote”.  Na  katika  aya  97  ya  Sura  hio  hio,  tunaendelea  kuelezwa  kwa  tafsiri  isemayo  kwamba:  “Humo  mna  ishara  zilizo  wazi  za  kuonyesha  utukufu  wake  na  ukongwe  wake.  Miongoni  mwa  hizo  ni  mahali  alipokuwa  akisimama  Ibrahim,  na  anayeingia  (nchi  hiyo)  anakuwa  katika  salama  (amani)”.  Kwa  hivyo,  kwa  ndugu  zetu  kwenda  kufanya  ibada  katika  nyumba  hii  tukufu,  Mwenyezi  Mungu  ameahidi  kuwa  watapata  baraka  za  nyumba  hio  pamoja  na  uwongofu.  Kadhalika,  kwa  kuwepo  kwao  katika  Mji  Mtukufu  wa  Makka  wataweza  kuzuru  maeneo  muhimu  ya  historia  ya  Uislamu  zikiwemo  sehemu  ambazo  Mtume  wa  Mwenyezi  Mungu  kama  vile,  Nabii  Ibrahim  alisimama.  Fursa  hio,  imeahidiwa  na  Mwenyezi  Mungu  kuwa  ni  ya  salama  na  amani.  Ndugu  Wananchi,  Katika  kuonesha  thamani  ya  Mahujaji  wetu  miongoni  mwa  Waislamu,  imepokelewa  hadithi  kutoka  kwa  Imam  Ja’far  Sadiq  (A.S)  ambaye  ni  miongoni  mwa  watu  wa  nyumba  ya  Mtume  wetu  Muhammad  (SAW),  kwamba  Mtume  huyo  wa  Mwenyezi  Mungu  (S.A.W)  amesema:  “Watu  wanaofanya  Hijja  au  Umra  ni  wageni  wa  Mwenyezi  Mungu.  Kama  watakuwa  na  haja  atawakidhia,  na  kama  watamuomba  atajibu  maombi  yao,  na  iwapo  watanyamaza  wasimuombe  chochote,  basi  yeye  Mwenyezi  Mungu  atawapa  bila  ya  wao  kumuomba”.  Kwa  hakika,  sote  ni  wahitaji  kwa  Mwenyezi  Mungu,  lakini  Mahujaji  wetu  wataruzukiwa  neema  nyingi  kwa  kuwa  ni  wageni  maalumu  wa  Mwenyezi  Mungu.  Vile  vile,  Mola  wetu  atawalipa,  hata  bila  ya  kumuomba,  kwa  vile  tu  wameamua  kwenda  An  evaluation  version  of  novaPDF  was  used  to  create  this  PDF  file.  Purchase  a  license  to  generate  PDF  files  without  this  notice.  Hijja.  Tunamuomba  Mwenyezi  Mungu  awafanyie  wepesi  Waislamu  wote  ambao  bado  hawajatekeleza  ibada  ya  Hijja,  ili  na  wao  waweze  kupata  manufaa  hayo  makubwa  yanayotokana  na  malipo  yake  Allah  Subhanahu  Wa  Taala.  Tunamuomba  Mola  Wetu  awape  uwezo  zaidi  Waislamu  waliokwishawahi  kwenda  kufanya  ibada  ya  Hijja  na  wanaotaka  kwenda  tena  kufanya  ibada  hio.  Ndugu  Wananchi,  Tukiwa  tunasherehekea  kukamilika  kwa  utekelezaji  wa  ibada  ya  Hijja,  ni  wajibu  wetu  tutafakari  kwa  makini  mafundisho  yanayoambatana  na  ibada  hii.  Ingawa  Hijja  ni  ibada  ya  mara  moja  kwa  mwaka  na  kwenye  umri  wa  Muislamu  ambaye  hamudu  kurejea  mara  nyengine,  lakini  utekelezaji  wake  unajumlisha  mtiririko  wa  vitendo  vya  ibada  kadhaa  hadi  kukamilika  kwake.  Ibada  inatanguliwa  na  utii  katika  kuitikia  wito  wa  Mola  wetu  na  nia  thabiti  ya  kuwajibikaji  kwake.  Kadhalika,  ili  mtu  aweze  kuwajibika  vyema  anahitaji  kuwa  na  afya  njema  na  fedha  alizozichuma  au  kuzipata  kwa  njia  za  halali,  ambazo  zitamtosheleza  kuzitumia  kwa  shughuli  za  Hijja  pamoja  na  kuikimu  familia  yake,  wakati  atakapokuwa  mbali  nao  katika  utekelezaji  wa  ibada  hio.  Ndugu  Wananchi,  Uislamu  umeweka  mifumo  mizuri  ya  kuendesha  maisha  yetu.  Kwa  kila  ibada  tuliyoamrishwa  tuifanye,  ni  wajibu  wetu  tuifahamu  vizuri  mantiki  na  mafunzo  tunayoyapata  ambayo  yatatuwezesha  kuuendeshea  mfumo  wetu  mzima  wa  maisha  kwa  ufanisi.  Kutokana  na  hayo  niliyoyaeleza,  kuhusu  ibada  ya  Hijja,  tunajifunza  kwamba  utekelezaji  wa  kazi  zetu  za  maendeleo  kwa  maslahi  yetu  unahitaji  tuwe  watiifu  wa  sheria  juu  ya  mambo  tunayotakiwa  tuyafanye,  pamoja  na  nia  ya  uwajibikaji  kwa  wale  tunaowatumikia.  Sambamba  na  hayo,  tunahitaji  tuwe  na  afya  njema,  na  katika  utekelezaji  wa  wajibu  wetu  chochote  tunachokichuma  tunapaswa  tufahamu  kuwa  kitu  hicho  kiwe  ni  chumo  la  halali  katika  kutuendeshea  maisha  yetu  na  familia  zetu.  Kama  tunavyoelewa  kwamba  ibada  ya  Hijja  inahitaji  muumini  aondoke  nchini  pake  aende  mahali  mahsusi  inakofanyiwa  ibada  hio,  yaani  Makka  na  huko  muumini  anahitaji  ajiamini,  awe  mkakamavu  na  mwenye  kufanya  kila  kitendo  cha  ibada  kwa  An  evaluation  version  of  novaPDF  was  used  to  create  this  PDF  file.  Purchase  a  license  to  generate  PDF  files  without  this  notice.  wakati  bila  ya  kuchelewa,  kwa  sababu  akichelewa  muda  haumsubiri,  ataachwa  nyuma  na  lengo  lake  la  kufanya  ibada  litakuwa  hajalifikia.  Ndugu  Wananchi,  Hapa  tunajifunza  kwamba,  ili  tuweze  kuyafikia  malengo  ya  maendeleo  yetu  kuna  mambo  ambayo  hatuwezi  kuyapata  tu  kwa  kukaa  ndani  ya  ofisi  zetu  au  majumbani,  ni  lazima  tuyafuate  huko  yaliko.  Huko  tunakoyafuata  inatubidi  tuyachangamkie  kwa  wakati  na  kujiamini.  Tafakuri  nyengine  ya  mafundisho  ya  ibada  ya  Hijja  ni  uvumilivu,  subira  na  mshikamano.  Mahujaji  wanaotoka  nchi  mbali  mbali,  wenye  utamaduni,  tabia  na  silka  tafauti,  wanakusanyika  pamoja  na  wanafanya  ibada  zao  katika  vituo  mbali  mbali  kwa  pamoja,  lakini  wanavumiliana,  wanajenga  subira  ya  hali  ya  juu.  Kadhalika,  Mahujaji  wanashikamana  wote  kwa  pamoja  katika  kufuata  sheria  na  taratibu  zilizowekwa  wakiwa  na  lengo  moja  tu,  nalo  ni  la  kufanikiwa  katika  kuitikia  wito  wa  Mola  wetu.  Hali  hii  inatuthibitishia  kwamba  suala  la  kuvumiliana,  kujenga  mshikamano  na  subira  ni  nyenzo  kuu  katika  kuufikia  ufanisi  wa  utekelezaji  wa  shughuli  zetu  za  kila  siku,  kwa  maslahi  ya  nchi  yetu  na  sisi  wenyewe.  Ndugu  Wananchi,  Jambo  jengine  tunalojifunza  kutokana  na  ibada  ya  Hijja  ni  umuhimu  wa  watu  kufanya  kazi  zenye  manufaa  kwa  njia  ya  kujitolea  hata  ikiwa  wana  hali  duni.  Suala  hili  linabainika  katika  aya  ya  27  ya  Suratul  Hajj  ambayo  Mwenyezi  Mungu  anamuagiza  Nabii  Ibrahim  (A.S)  kwa  kusema:  “Na  (tukamwambia)  “utangaze  kwa  watu  habari  za  Hijja,  watakujia  (wengine)  kwa  miguu  na  (wengine)  juu  ya  kila  mnyama  aliyekonda  (kwa  machofu  ya  njiani  wakija  kutoka  katika  kila  njia  ya  mbali.”  Nabii  Ibrahim  (A.S)  alijitolea  kufanya  kazi  ya  kutangaza  habari  za  Hijja  kama  alivyotakiwa  na  Mwenyezi  Mungu  bila  ya  kutajiwa  kiasi  cha  malipo,  ingawa  bila  ya  shaka  malipo  yake  anayajua  Mwenyezi  Mungu  Mtukufu.  Katika  hali  zetu  sisi,  kazi  za  kujitolea  za  maendeleo  zina  faida  mbili,  ambapo  ya  kwanza  ni  yale  manufaa  tunayoyapata  na  vizazi  vyetu  kutokana  na  kazi  hio.  Kwa  mfano,  tunapojitolea  katika  kusaidia  kuimarisha  huduma  za  jamii,  faida  ni  yetu  sote;  lakini  vile  vile  vitendo  vizuri  An  evaluation  version  of  novaPDF  was  used  to  create  this  PDF  file.  Purchase  a  license  to  generate  PDF  files  without  this  notice.  huwa  havikosi  ujira  kutoka  kwa  Mwenyezi  Mungu;  kama  alivyotueleza  katika  Surat  An-  Nisaa,  aya  ya  40  yenye  tafsiri  isemayo:  “Hakika  Mwenyezi  Mungu  hawadhulumu  (viumbe  vyake  hata  kitu  kilicho  sawa  na)  uzito  wa  mdudu  chungu;  na  kama  likiwa  ni  jambo  jema  (Yeye  Mungu)  atalizidisha  na  kutoa  ujira  mkubwa  unaotoka  kwake.”  Ndugu  Wananchi,  Inatupasa  tufahamu  kwamba  utiifu  wa  amri  zinazojenga  utawala  bora  ni  jambo  lenye  umuhimu  mkubwa.  Tunapotekeleza  amri  huwa  tunafuata  taratibu  za  utawala  bora  na  amri  hizo  zinatokana  na  sheria  tulizozitunga  sisi  wenyewe.  Kadhalika,  katika  kutii  amri  na  kufuata  sheria,  hakuna  aliye  juu  kuliko  mwengine.  Mwenyezi  Mungu  Mtukufu  katuonesha  haya  katika  Quran,  jinsi  alivyompa  mtihani  Nabii  Ibrahim  (A.S)  kwa  kumtaka  amchinje  mtoto  wake  wa  pekee  Ismail,  ambaye  alimpata  uzeeni  na  jinsi  Nabii  Ibrahim  na  mwanawe  Ismail  walivyokuwa  tayari  kuitekeleza  amri  ya  Mwenyezi  Mungu,  kama  Quran  inavyotuelezea  tukio  hilo.  Lakini  mapenzi  na  huruma  ya  mtoto  wake  hayakumzuia  Nabii  Ibrahim  (A.S)  kutekeleza  amri  ya  Mwenyezi  Mungu  na  hata  utamu  wa  maisha  haukumshughulisha  Ismail,  akaamua  kukubaliana  na  baba  yake  katika  kutii  amri  ya  Mwenyezi  Mungu.  Ndugu  Wananchi,  Tunasikia  vitendo  vya  udhalilishaji  wa  kijinsia  katika  jamii  yetu,  hasa  vitendo  viovu  vya  ubakaji  wanaofanyiwa  watoto  wadogo,  ambao  hawana  wanalolijua.  Wakati  mwengine  uovu  huo  unahusishwa  na  watu  wa  familia,  ambao  waliobainika  wafikishwe  mbele  ya  sheria,  ili  haki  itendeke.  Kinachoshangaza  ni  kwamba  mapenzi  na  huruma  juu  ya  watu  hao  waovu  hutawala  ndani  ya  familia  na  inafika  hadi  familia  hio  huwaficha  watu  hao  na  kuiacha  haki  ya  waliodhalilishwa  ipotee.  Tabia  hii  ni  mbaya  na  inachukiza  katika  jamii  yetu  na  hata  mbele  ya  Mwenyezi  Mungu.  Lazima  familia  zielewe  umuhimu  wa  kutii  amri  na  kuwafikisha  wahalifu  wanaobainika  mbele  ya  sheria,  ili  haki  itendeke  na  uovu  huu  hatimae  umalizike.  An  evaluation  version  of  novaPDF  was  used  to  create  this  PDF  file.  Purchase  a  license  to  generate  PDF  files  without  this  notice.  Ibada  ya  Hijja  ni  chuo  chenye  kutoa  mafunzo  na  kumuongezea  Muumini  upeo  wa  uchamungu  na  kuitakasa  nafsi  yake  kutokana  na  maovu.  Muumini  anaporudi  kutoka  kwenye  ibada  hii  huwa  ni  mithili  ya  mtu  aliyezaliwa  upya.  Huwa  amejengeka  katika  akhlaki  na  mwenendo  mwema  uliojaa  subira  na  uvumilivu.  Huwa  ni  mwenye  kujichunga  sana  katika  kauli  na  vitendo  vyake.  Vile  vile,  tunaelezwa  kuwa,  katika  msimu  wa  kutekeleza  ibada  ya  Hijja,  amani  hutanda  katika  miji  mitukufu  na  kubaki  salama  kwa  wenyeji  pamoja  na  wageni  na  viumbe  wengine  kama  miti  na  wanyama.  Kwa  hivyo,  nawahimiza  mashekhe,  walimu  na  maulamaa  wetu  muendelee  kushirikiana  na  waumini  waliokwishahiji  ambao  wamefungamana  na  uchamungu,  mjenge  mshikamano  imara  utakaoendelea  kuielimisha  jamii  yetu  kuishi  kwa  amani,  utulivu  na  kuheshimiana,  ili  jamii  yetu  iondokane  na  vitendo  viovu  vya  uvunjaji  wa  sheria,  tuweze  kupata  mafanikio  zaidi.  Ndugu  Wananchi,  Kwa  hakika  bila  ya  amani  hatuwezi  kupata  maendeleo  yoyote  na  wala  waumini  hatutaweza  kupata  wasaa  wa  kufanya  ibada  kwa  utulivu.  Tunayasikia  matukio  mbali  mbali  ya  kusikitisha  yanayotokea  katika  mataifa  mengine,  ambako  amani  imekosekana.  Yanayotendeka  huko  ni  vurugu,  udhalilishaji  na  ukatili  wa  kila  aina.  Waumini  wenzetu  wamo  ndani  ya  fadhaa,  hawana  maendeleo,  hawana  hata  utulivu  wa  kufanya  ibada,  ili  waweze  kuungana  na  wenzao  katika  kusherehekea  sikukuu  mbali  mbali.  Tumuombe  Mwenyezi  Mungu  awaondolee  mtihani  huu.  Ndugu  Wananchi,  Tumshukuru  Mola  wetu  Mlezi  kwa  kutujaalia  kuwa  na  amani  katika  nchi  yetu,  nami  kila  nikipata  nafasi  ya  kuzungumza  nanyi  wananchi  wenzangu,  nimekuwa  nikisisitiza  juu  ya  umuhimu  wa  kuendelea  kuidumisha  amani.  Hakuna  mbadala  wa  amani.  Amani  ni  miongoni  mwa  baraka  ambazo  Allah  Subhanahu  Wa  Taala  ametupa  nchini  mwetu;  na  hivyo  tunapaswa  tuitunze  kwa  hali  zote.  Tutakapokuwa  tunaitunza  amani  yetu,  itakuwa  tunaonesha  shukrani  kwa  Allah  kwa  kutupa  baraka  hio.  Kwa  hakika  iwapo  tutakuwa  tunaichezea  amani  kwa  kujihusisha  na  vitendo  vya  uvunjaji  wa  An  evaluation  version  of  novaPDF  was  used  to  create  this  PDF  file.  Purchase  a  license  to  generate  PDF  files  without  this  notice.  sheria,  itakuwa  tunaikufuru  neema  tuliyopewa;  na  Mola  wetu  Muumba  anaweza  kutuadhibu.  Mwenyezi  Mungu  atuepushe  na  hilo.  Tunajifunza  katika  Uislamu  pale  ambapo  Mwenyezi  Mungu  anatutanabahisha  kwa  mfano  wa  jamii  iliyopewa  neema  ya  amani  na  utulivu  na  ikashindwa  kuitunza  neema  hio.  Mfano  huu  tunaukuta  katika  Suratun  Nahl,  aya  ya  112,  yenye  tafsiri  inayosema:  “Na  Mwenyezi  Mungu  anakupeni  mfano  wa  mji  uliokuwa  na  amani  na  utulivu,  riziki  yake  ikiujia  kwa  wingi  kutoka  kila  mahali.  Lakini  ukazikufuru  neema  za  Mwenyezi  Mungu,  kwa  hivyo  Mwenyezi  Mungu  akauvika  vazi  la  njaa  na  khofu  kwa  sababu  ya  yale  waliyokuwa  wakifanya”  Ni  wajibu  wa  kila  mmoja  wetu  aizingatie  aya  hii  kwa  makini  kutokana  na  kuuona  umuhimu  wa  amani  na  utulivu  kwa  maisha  na  maendeleo  yetu.  Ndugu  Wananchi,  Kutokana  na  kuendelea  kuwepo  kwa  amani  na  utulivu,  nchi  yetu  inaendelea  kupiga  hatua  na  kuimarika  kwa  uchumi  wetu  kila  mwaka.  Hali  hii  inaiwezesha  Serikali  kupata  nguvu  zaidi  za  kuimarisha  miundo  mbinu  ya  uchumi  na  kutoa  huduma  mbali  mbali,  ambazo  wananchi  wanazihitaji  kwa  ajili  ya  maisha  ya  kila  siku  katika  hali  iliyo  bora  zaidi.  Aidha,  ukuaji  huo  wa  uchumi  umeiwezesha  Serikali  kuimarisha  maslahi  ya  wafanyakazi  wa  Serikali  na  kuinua  kipato  chao  pamoja  kupata  uwezo  wa  kuitekeleza  mipango  mbali  mbali  wanayojipangia.  Ni  jambo  la  faraja  kuona  kuwa,  hali  hii  vile  vile,  imewawezesha  baadhi  ya  watumishi  kupata  uwezo  wa  kifedha  kwenda  kutekeleza  ibada  ya  Hijja  mapema,  badala  ya  kusubiri  fedha  za  kiinua  mgongo  kama  ilivyozoweleka.  Taarifa  kutoka  Kamisheni  ya  Wakfu  na  Mali  ya  Amana  zinaeleza  kuwa,  jumla  ya  Watanzania  2,500  walijitokeza  mwaka  huu  kwa  ibada  ya  Hijja,  wakiwemo  watu  1,700  kutoka  Taasisi  22  za  Zanzibar  zinazoshughulikia  masuala  ya  Hijja  na  watu  800  kutoka  Taasisi  za  Tanzania  Bara.  An  evaluation  version  of  novaPDF  was  used  to  create  this  PDF  file.  Purchase  a  license  to  generate  PDF  files  without  this  notice.  Tunamshukuru  Mwenyezi  Mungu  kwa  kuwawezesha  ndugu  zetu  hawa  kwenda  kuitekeleza  ibada  hio.  Kwa  hakika  si  kila  aliyejaaliwa  kupata  neema  hizo  hudiriki  kwenda  kuitekeleza  ibada  hio  kubwa.  Kwa  hivyo,  nawahimiza  waumini  wenzangu  wenye  uwezo  wa  kifedha  na  afya  njema  kuepukana  na  vipingamizi  visivyo  na  msingi  ambavyo  vinaweka  usiri  wa  kwenda  kuitekeleza  ibada  ya  Hijja.  Hadithi  za  Mtume  Muhammad  (SAW)  zinazozungumzia  ibada  ya  Hijja  zinamuhimiza  kila  mwenye  uwezo  kufanya  haraka  ya  kutimiza  wajibu  huo.  Katika  kuthibitisha  hilo,  imepokelewa  kutoka  kwa  Sayyidna  Abdulla  Ibn  Abbas  (R.A)  kwamba  Mtume  wetu  Muhammad  (SAW)  ametuusia  kwamba:  “Mwenye  kutaka  kwenda  Hijja,  basi  afanye  haraka,  kwani  anaweza  kupata  maradhi,  au  akapotelewa  na  uwezo  wa  fedha  za  kufanyia  safari,  au  akazuiliwa  na  dharura  itakayomnyima  nafasi  ya  kwenda  (Hijja).”  Tufahamu  kuwa  wenye  kuipata  fursa  ya  kwenda  kutekeleza  ibada  ya  Hijja,  na  wakaitumia  ipasavyo,  huwa  wamejiandalia  hadhi  mahsusi  mbele  ya  Mwenyezi  Mungu  na  wanapata  fadhila  kubwa  kutokana  na  kufanya  uwamuzi  huo,  kama  inavyoelezwa  katika  aya  ya  274  ya  Suratul  Baqarah  yenye  tafsiri  isemayo:  “Wale  watoao  mali  zao  usiku  na  mchana,  kwa  siri  na  dhahiri,  wana  ujira  wao  kwa  Mola  wao  wala  haitakuwa  khofu  juu  yao  wala  hawatahuzunika”.  Kauli  hii  ya  Mwenyezi  Mungu  inawabashiria  kheri  ndugu,  marafiki,  jamaa  na  Waislamu  wote  ambao  wameamua  kutoa  fedha  zao  kwenda  kuitekeleza  ibada  ya  Hijja.  Ni  jambo  la  kufurahisha  sana  kuona  kwamba  idadi  ya  Waislamu  wanaosaidia  Waislamu  wengine  kutekeleza  ibada  hiyo  imekuwa  ikiongezeka.  Watu  wanaosaidia  katika  mambo  ya  kheri  bila  ya  shaka,  wana  ujira  mwema  mbele  ya  Allah  Subhanahu  Wa  Taala  kama  ilivyothibitika  katika  aya  hiyo.  Kwa  hivyo  ni  wajibu  wetu  tuhimizane,  ili  wale  wenye  uwezo  wawasaidie  Waislamu  wengine  kwenda  kufanya  ibada  hio  kwa  kuzingatia  miongozo  ya  dini  iliyopo.  An  evaluation  version  of  novaPDF  was  used  to  create  this  PDF  file.  Purchase  a  license  to  generate  PDF  files  without  this  notice.  Kadhalika,  natoa  shukurani  kwa  Taasisi  zote  zilizowahudumia  mahujaji  wetu.  Vile  vile,  natoa  shukurani  kwa  Taasisi  ambazo  zinawahamasisha  Waislamu  kwenda  kutekeleza  ibada  hio  na  hasa  zile  ambazo  huwasadia  Waumini  kuweka  fedha  na  kuchangia  kidogo  kidogo  hadi  zinapotimia,  wende  wakahiji.  Ni  dhahiri  kuwa  mtindo  huu  unathibitisha  kauli  ya  wazee  kuwa  “Haba  na  haba  hujaza  kibaba”.  Tumuombe  Mwenyezi  Mungu  atupe  uwezo  zaidi  wa  kwenda  kuitekeleza  ibada  hii  na  hasa  kuufanikisha  utumiaji  wa  Mfuko  wa  Hijja  Zanzibar,  ili  watu  wengi  zaidi  waipate  fursa  hio  muhimu.  Ndugu  Wananchi,  Ilivyokuwa  leo  tunasherehekea  sikukuu  ya  Idd-el  Hajj,  ni  wajibu  wetu  tuhakikishe  kuwa  furaha  hii  ipo  katika  familia  zetu  kwa  kula  vizuri,  kuvaa  vizuri  na  tuiendeleze  furaha  yetu  kwa  ndugu  na  majirani  zetu.  Hata  hivyo,  Uislamu  umeweka  mazingatio  maalumu  kuhusu  kuwapenda  watoto  kwa  kuwapa  haki  zao  na  malezi  mazuri.  Katika  kuonesha  umuhimu  wa  kuwajali  watoto  wetu,  imeelezwa  katika  Hadithi  kwamba  Mtume  Muhammad  (S.A.W)  ametuhimiza  kwa  kusema:  “Wakirimuni  watoto  wenu  na  muwafunze  tabia  njema”  Kwa  hivyo,  katika  maisha  yetu  ya  kila  siku  lazima  tuwe  na  mazingatio  maalumu  kwa  watoto  wetu  kwa  kuwahudumia  na  kuwalea  vizuri.  Tujitahidi  kuwalea  na  kuwarithisha  misingi  ya  kuheshimu,  kukinai  na  kuthamini  vilivyo  vyao.  Hii  ni  miongoni  mwa  misingi  ya  uzalendo.  Vile  vile,  kuwa  na  tabia  ya  kukinai  kutawapelekea  watoto  wetu  kutodanganyika  kirahisi  na  kughilibiwa.  Marehemu  Mzee  Abeid  Amani  Karume  katika  hotuba  zake  mbali  mbali  alikuwa  akisisitiza  usemi  wake  maarufu  kwamba;  “Tukuza  kilicho  chako  mpaka  usahau  cha  mwenzako”.  Tuwafunze  watoto  wetu  maadili  mema,  silka,  desturi  na  utamaduni  wetu  tuliorithishwa  na  wazee  wetu;  ambao  miongoni  mwa  sifa  zake  ni  kuweza  kuishi  na  watu  tafauti  na  kushirikiana  nao  katika  masuala  mbali  mbali  yenye  kheri;  yanayohusu  maendeleo  katika  maisha.  An  evaluation  version  of  novaPDF  was  used  to  create  this  PDF  file.  Purchase  a  license  to  generate  PDF  files  without  this  notice.  Ni  dhahiri  kuwa  wakati  tulio  nao  una  harakati  nyingi  za  kimaisha.  Hata  hivyo,  ni  wajibu  wetu  wazazi  na  walezi  kutafuta  muda  maalumu  wa  kufuatilia  nyendo  za  watoto  wetu  na  kukaa  nao  pamoja  kuwaeleza  kuhusu  maisha  kulingana  na  umri  wa  mtoto.  Mwenyezi  Mungu  anatuonesha  mfano  katika  Surat  Luqman,  ambapo  aya  kadhaa  katika  sura  hio  zinaonesha  jinsi  Bwana  Luqman  alivyokuwa  akimuaidhi  mwanawe  kuhusu  mwenendo  mwema  katika  maisha.  Watoto  wanahitaji  malezi  bora.  Wasimamiwe,  waongozwe,  walindwe  na  wanapokuwa  mbali  na  wazazi  wao  wafundishwe  mikakati  ya  kujilinda,  ili  kuwaepusha  na  mambo  yanayoweza  kuharibu  maisha  yao.  Mtume  (S.A.W)  amesema:  “Wafundisheni  watoto  wenu  kwani,  wao  wamezaliwa  katika  zama  tafauti  na  zama  za  aina  zenu”.  Vile  vile,  katika  kuonesha  umuhimu  wa  wajibu  wa  wazazi  na  walezi,  kuwapa  watoto  malezi  mazuri  imepokewa  Hadithi  ya  Mtume  (S.A.W)  inayosema:  “Wapendeni  watoto  wenu  na  muwahurumie,  na  mtakapowaahidi  (kitu)  basi  watimizieni,  kwani  wao  hawaoni  anayewapatia  mahitaji  yao  ila  nyinyi”.  Hadithi  hio  inatuzindua  tuone  kuwa  tuna  wajibu  wa  msingi  wa  kuwatimizia  watoto  wetu  mahitaji  yao.  Kwa  hivyo,  tujitahidini  sana  kuutekeleza  wajibu  wetu  huo,  kwani  watoto  ni  neema  aliyotupa  Mwenyezi  Mungu.  Ndugu  Wananchi,  Miongoni  mwa  mapenzi  makubwa  ambayo  mzazi  anawajibika  kwa  mtoto  wake  ni  kuhakikisha  kuwa  anapata  elimu  ya  dini  na  dunia.  Kumpa  elimu  mtoto  ni  haki  yake,  ili  aweze  kupata  ufunguo  huo  muhimu  wa  maisha.  Tusiache  kuyafuatilia  maendeleo  ya  watoto  na  vijana  wetu  katika  masomo  yao  skuli  na  kwenye  madrasa.  Tuelewe  kwamba  mzazi  au  mlezi  kuyafuatilia  maendeleo  ya  mtoto  wake  ni  njia  mojawapo  ya  kumpa  motisha  na  ari  ya  kufanya  vizuri  katika  An  evaluation  version  of  novaPDF  was  used  to  create  this  PDF  file.  Purchase  a  license  to  generate  PDF  files  without  this  notice.  masomo  yake.  Kwa  hivyo,  tuwafuatilie  na  tuwahimize  wafanye  bidii  katika  masomo  yao.  Nawapongeza  kwa  dhati  vijana  wote  waliofaulu  kwa  daraja  za  juu  katika  mitihani  yao  ya  Kidato  cha  Sita  kwa  mwaka  2019.  Naamini  kwamba  wale  waliojitahidi  na  waliojiandaa  vizuri  ndio  wengi  katika  waliopata  matokeo  bora  zaidi,  kwani  juhudi  ndio  shina  la  mafanikio.  Nawapongeza  wazazi,  walimu  na  skuli  zote  zilizofanya  vizuri.  Nawanasihi  wale  ambao  hawakupata  matokeo  mazuri  wasikate  tamaa  na  watafute  namna  nyengine  ya  kujiendeleza.  Aidha,  naiagiza  Wizara  ya  Elimu  na  Mafunzo  ya  Amali,  wazitafute  sababu  zilizopelekea  baadhi  ya  Skuli  zetu  kuwa  miongoni  mwa  Skuli  kumi  za  mwisho  katika  matokeo  ya  mtihani  mwaka  huu,  na  hatimae  waandae  mbinu  za  ufumbuzi  ambazo  zitaleta  mafanikio  hapo  baadae.  Ndugu  Wananchi,  Sikukuu  hii  inafanyika  ikiwa  ni  takriban  wiki  sita  zimepita  tangu  vilipomalizika  vikao  vya  Baraza  la  Wawakilishi,  vilivyojadili  na  hatimae  viliidhinisha  bajeti  za  Wizara  za  Serikali  ya  Mapinduzi  ya  Zanzibar  kwa  mwaka  wa  fedha  wa  2019/2020.  Pongezi  zangu  za  dhati  nazitoa  kwako  Makamo  wa  Pili  wa  Rais,  Mheshimiwa  Balozi  Seif  Ali  Iddi  kwa  kusimamia  vyema  shughuli  za  Serikali  ndani  ya  Baraza  la  Wawakilishi.  Kadhalika,  pongezi  maalum  nazitoa  kwa  Mheshimiwa  Spika,  Naibu  Spika,  Wenyeviti  wa  Baraza  la  Wawakilishi,  Mawaziri  na  Naibu  Mawaziri,  Wawakilishi  na  Wafanyakazi  wote  wa  Baraza  la  Wawakilishi  kwa  kazi  nzuri  mliyoifanya  katika  kuutekeleza  wajibu  wenu  wa  kikatiba.  Kwa  niaba  ya  Serikali  napenda  niwaahidi  kuwa  Serikali  itayafanyia  kazi  mapendekezo  na  maoni  yaliyotolewa  na  Waheshimiwa  Wawakilishi  katika  vikao  vya  Bajeti,  kwa  lengo  la  kuleta  mafanikio  zaidi  katika  kuwatumikia  wananchi  wote.  Ndugu  Wananchi,  Kwa  hakika  nina  furaha  kuona  kwamba  Bajeti  Kuu  ya  Serikali  inazidi  kuongezeka  mwaka  hadi  mwaka.  Jambo  hili  linadhihirisha  kukua  kwa  uchumi  wetu.  Ukuaji  wa  uchumi  unakwenda  sambamba  na  dhamira  yetu  ya  kupanga  na  kutekeleza  mambo  An  evaluation  version  of  novaPDF  was  used  to  create  this  PDF  file.  Purchase  a  license  to  generate  PDF  files  without  this  notice.  makubwa  na  muhimu  ya  maendeleo  kwa  ajili  ya  wananchi  wa  Zanzibar  kwa  fedha  zetu  wenyewe.  Kwa  mwaka  wa  fedha  2019/2020,  bajeti  kuu  ya  Serikali,  imefikia  jumla  ya  TZS  trilioni  1.4194  kutoka  TZS  trilioni  1.3152  kwa  mwaka  wa  fedha  2018/2019,  sawa  na  ongezeko  la  asilimia  8.0.  Sambamba  na  ongezeko  hilo,  hatua  kwa  hatua  tunaendelea  kupunguza  utegemezi  wa  bajeti,  ambapo  katika  mwaka  huu  wa  fedha  wa  2019/2020  umepungua  hadi  kufikia  asilimia  6.7  ikilinganishwa  na  asilimia  30.2  kwa  mwaka  2010/2011.  Matumaini  yangu  ni  kwamba  wananchi  wengi  wamefuatilia  majadiliano  ya  bajeti  ya  Serikali  pamoja  na  mipango  ya  Wizara  mbali  mbali  iliyopangwa  kutekelezwa  katika  mwaka  huu  wa  fedha.  Napenda  niwahakikishie  wananchi  wote  kwamba  Serikali  imetenga  fedha  za  kutosha,  ili  kuendelea  kutoa  huduma  za  Afya  na  Elimu  bure,  kama  zilivyoelezwa  kwenye  Ilani  ya  CCM  ya  Uchaguzi  Mkuu  ya  mwaka  2015/2020.  Natoa  wito  kwa  wananchi  tuendelee  kushirikiana  na  tufanye  kazi  kwa  bidii,  ili  uchumi  wetu  ukue  kwa  kasi  kubwa  na  hatimae  tuitekeleze  mipango  yetu  yote  kwa  ufanisi  zaidi.  Tumuombe  Mwenyezi  Mungu  atupe  nguvu  na  uwezo  mkubwa  zaidi  wa  kupanga  na  kuitekeleza  mipango  yetu  ya  maendeleo  kama  tulivyoipanga.  Kwa  mara  nyengine  tena,  napenda  niwakumbushe  viongozi  na  watendaji  wote  wa  Serikali  kwamba  muongeze  kasi,  bidii  na  ari  katika  kuyatekeleza  majukumu  yenu  ya  kuwatumikia  wananchi  kwa  ufanisi  kwa  kuzingatia  bajeti  iliyopitishwa  na  fedha  zilizoidhinishwa  kwa  mwaka  2019/2020.  Tufahamu  kuwa,  wananchi  wana  matumaini  makubwa  kwa  Serikali  yao,  kwa  hivyo  tuna  wajibu  wa  kufanya  kazi  kwa  bidii,  ili  tuyafikie  matarajio  yao.  Nina  imani  kubwa  kuwa,  uwezo  wa  kufanya  vizuri  zaidi  katika  kuinua  uchumi  na  kuimarisha  huduma  mbali  mbali  tunao,  iwapo  sote  tutaitekeleza  azma  yetu  hio.  Ni  lazima  tuongeze  kasi  ya  maendeleo  kwa  kufanya  kazi  kwa  ufanisi  mkubwa  zaidi,  kwani  huo  ni  wajibu  wetu  sote.  Ndugu  Wananchi,  Wakati  tukiwa  katika  matayarisho  ya  sikukuu  hii  ya  Idd  el  Hajj,  juzi  tarehe  10  Agosti,2019  tulipokea  taarifa  ya  huzuni  ya  kutokea  kwa  ajili  ya  kuanguka  na  kuripuka  kwa  An  evaluation  version  of  novaPDF  was  used  to  create  this  PDF  file.  Purchase  a  license  to  generate  PDF  files  without  this  notice.  lori  la  mafuta  katika  eneo  la  Msamvu  Mkoani  Morogoro  na  kusababisha  vifo  vya  watu  zaidi  ya  64  na  majeruhi  kadhaa.  Wananchi  wote  wa  Zanzibar,  tunaungana  na  Mkuu  wa  Mkoa  wa  Morogoro;  Dk.  Kebwe  Stephen  Kebwe,  wanafamilia,  marafiki,  wananchi  wa  Mkoa  wa  Morogoro  na  Watanzania  wote  kwa  jumla  katika  msiba  huu  mkubwa  wa  wananchi  wenzetu  hao.  Kwa  hakika  huu  ni  msiba  mkubwa  kwetu  kwa  kuwapoteza  ghafla  Watanzania  wenzentu  ambao  walikuwa  ni  sehemu  ya  nguvukazi  ya  Taifa  letu.  Tuupokee  mtihani  huu  kwa  kuwa  na  subira  na  kumwelekea  Mola  wetu  Subhana  Wataala  kwa  kusema;  Inna  Lillahi  Waina  Ilayhi  Rajiun.  Tunamuomba  Mwenyezi  Mungu  awape  malazi  mema  wale  waliofariki  katika  tukio  hilo  na  awape  nafuu  ya  kupona  haraka  majeruhi  wote,  ili  waweze  kuungana  tena  na  familia  zao  na  Watanzania  sote  katika  shughuli  mbali  mbali  za  maendeleo.  Rais  wa  Jamhuri  ya  Muungano  wa  Tanzania;  Mhe.  Dk.  John  Pombe  Joseph  Magufuli  ametangaza  maombolezo  ya  siku  tatu  kuanzia  juzi  Jumamosi,  tarehe  10  Agozti,  2019,  ambapo  bendera  zote  zitapepea  nusu  mlingoti  katika  maeneo  yote  ya  Jamhuri  ya  Muungano  wa  Tanzania.  Kwa  msingi  huo,  nasi  tunaungana  na  Watanzania  wenzetu  wote  katika  maombolezo  haya.  Ndugu  Wananchi,  Namaliza  hotuba  yangu  kwa  kukuombeeni  nyote  kila  la  kheri  katika  kuisherehekea  sikukuu  hii  ya  Idd  el  Hajj.  Tuisherehekee  sikukuu  hii  kwa  kufanya  mambo  yanayompendeza  Mwenyezi  Mungu  na  iwe  ni  namna  ya  kumshukuru  kwa  kutupa  neema  hii.  Nawakumbusha  wale  wenye  uwezo,  kuwa  kuchinja  mnyama  ni  miongoni  mwa  sunna  muhimu  katika  Sikukuu  ya  Idd  ul  Adh’ha  na  nyama  hio  itumiwe  kwa  mahitaji  ya  nyumba  zetu,  ndugu,  jamaa  na  marafiki  zetu,  ili  sote  tuweze  kuzishukuru  neema  zake  Subhanahu  Wa  Taala.  Kitendo  hiki  cha  kuchinja  na  kutoa  sadaka  kina  maana  kubwa  sana  hasa  hivi  sasa  katika  kuimarisha  udugu,  kuhurumiana,  kupendana,  na  kushirikiana  katika  jamii  yetu.  An  evaluation  version  of  novaPDF  was  used  to  create  this  PDF  file.  Purchase  a  license  to  generate  PDF  files  without  this  notice.  Tunamuomba  Mwenyezi  Mungu  awajaalie  Hijja  “mabrur”  (Hijja  yenye  kukubalika)  Mahujaji  wetu  wote  na  awarudishe  nyumbani  kwa  salama.  Mwenyezi  Mungu  awajaalie  wale  wote  wenye  nia  ya  kwenda  kuhiji,  uwezo  wa  kuitekeleza  dhamira  yao  hio.  Awape  afya  njema,  ili  waweze  kuitumia  fursa  hio  muhimu  ya  kufanya  ibada  katika  mji  mtukufu  wa  Makka  na  Madina  na  wapate  fadhila  kubwa  zinazotokana  na  ibada  hizo.  Amin.  Kwa  baraka  za  sikukuu  hii,  tunamuomba  Mola  wetu  aizidishie  nchi  yetu  amani,  mapenzi  na  mshikamano.  Atuwezeshe  zaidi  kuitekeleza  mipango  yetu  ya  maendeleo  kwa  ufanisi  wa  hali  ya  juu  kwa  faida  yetu  na  wale  watakaokuja  baadae.  Mwenyezi  Mungu  aturudishe  nyumbani  sote  kwa  salama  na  amani.  Ahsanteni  kwa  kunisikiliza.  IDD  MUBARAK  KULLU  AAMUN  WAANTUM  BIKHEIR