YAH:  HOTUBA  YA  MGENI  RASMI  MH.  MWL.  KHADIJA  NYEMBO,  MKUU  WA  WILAYA  YA  MAGU  KWENYE  KILELE  CHA  MAADHIMISHO  YA  SHEREHE  YA  WIKI  YA  MAJI  LEO  TAREHE  22/03/2017  KATIKA  KIJIJI  CHA  NG’HAYA  Mhe.  Mwenyekiti  wa  Halmashauri  ya  Wilaya,  Mhe.  Makamu  M/kiti  wa  Halmashauri  ya  Wilaya,  Mhe.  Mwenyekiti  wa  Kamati  ya  Elimu,  Afya  na  Maji,  Mheshimiwa  Diwani  Kata  ya  Ng’haya  Ndugu  Mkurugenzi  Mtendaji  wa  Wilaya  Wakuu  wa  Idara  ya  Serikali,  Viongozi  mbalimbali  Watumishi  na  wataalam  wa  Halmashauri,  Wananchi  na  wadau  wote  wa  maji  Mabibi  na  mabwana  Asalaam  alaikuum  Bwana  asifiwe  Awali  ya  yote  napenda  kutumia  nafasi  hii  kuwashukuru  sana  kwa  kunipa  fursa  hii  kuwa  mgeni  rasmi  katika  sherehe  hii  ya  kuadhimisha  kilele  cha  sherehe  ya  wiki  ya  maji  mwaka  huu  yenye  maudhui  ’’Maji  safi  Na  maji  taka  –  Punguza  uchafuzi  yatumike  kwa  ufanisi’’.  Vilevile  napenda  kuwashukuru  wadau  wote  (Wageni  waalikwa  wote)  kwa  kuhudhuria  kwenu  kwenye  sherehe  hii  ya  maadhimisho  haya  muhimu  ya  sherehe  za  kilele  cha  wiki  ya  maji  leo  hapa  katika  kijiji  cha  Ng’haya  ambayo  kimkoa  mwaka  huu  inaadhimishwa  Wilaya  ya  Ukerewe.  Kadharika  napenda  kutoa  shukrani  zangu  za  dhati  kwa  uongozi  wa  Halmashauri  ya  Wilaya  kupitia  Idara  ya  Maji  kwa  kushirikiana  sana  na  uongozi  wa  kijiji  cha  Ng’haya  na  kamati  ya  mradi  wa  maji  wa  kisima  kwa  kunikaribisha  mimi  binafsi  na  wadau  wengine  wote  ili  kwa  pamoja  tusherekee  na  kuadhimisha  sherehe  hii  pamoja.  Kwa  moyo  wa  dhati  nawashukuru  na  kupongeza  uongozi  wa  Kamati  ya  Maji  ya  kisima,  Kijiji,  Kata,  na  Halmashauri  ya  Wilaya  kupitia  Idara  ya  Maji  kwa  juhudi  na  maandalizi  yenu  mazuri.  Mhe.  Mwenyekiti,  Maadhimisho  haya  ni  muhimu  sana  katika  kujadili  na  kutathamini  mafanikio  na  changamoto  mbalimbali  na  ndio  maana  tunaona  yameshirikisha  wadau  muhimu  mbalimbali  kwa  maslahi  ya  wana  Magu  na  taifa  letu  kwa  ujumla.  Aidha  ni  jukumu  la  wadau  wote  kutathmini,  kujadili,  na  kuweka  mipango  na  mikakati  mbalimbali  ya  kushughulikia  na  kukabiliana  na  changamoto  za  upatikanaji  wa  maji  kiwilaya.  Mhe.  Mwenyekiti,  Kiwilaya  Halmashauri  ya  wilaya  ya  Magu  imekuwa  ikifanya  jitihada  ya  kujenga  miradi  mbalimbali  ya  maji  (kama  vile  miradi  ya  Majibomba,  visima  virefu,  matanki  ya  kuvuna  maji  ya  mvua  na  malambo)  ili  kukabiliana  na  changamoto  ya  uhaba  na  upatikanaji  wa  maji.  Aidha  sambamba  na  hilo  Halmashauri  ya  Wilaya  kupitia  Ofisi  ya  Mhandisi  wa  Maji  (W)  imekua  ikitoa  mafunzo  ya  mbalimbali  ili  kuzijengea  uwezo  kamati  za  maji  kwa  mujibu  sera  ya  maji  ya  mwaka  2002  na  Sheria  ya  huduma  ya  maji  Na.  12  ya  mwaka  2009  vifungu  vidogo  Na.  31-34  vyote  vinasisitiza  jamii/  watumiaji  maji  kumiliki  miradi  ya  maji  na  kusimamia  utunzaji,  uendeshaji  na  matengenezo  ili  kuwa  na  huduma  ya  maji  endelevu.  Mhe.  Mwenyekiti  na  Wadau  wengine,  Yapo  mafakio  mengi  yamepatikana.  Baadhi  ya  mafanikio  yaliyopatikana  ni  pamoja  na  Serikali  kupata  fedha  kwa  ajili  wa  Mradi  mkubwa  wa  Maji  bomba  wa  Magu  mjini  ambao  tayari  Mkandarasi  yupo  site  tayari  kwa  kuanza  kazi.  Mradi  huu  utahudumia  mji  wa  Magu  mjini  na  maeneo  mengine  ya  vijiji  jirani.  Kukamilika  kwa  mradi  wa  maji  bomba  Nyanguge-  Muda  ambao  tayari  hadi  sasa  unafanya  kazi  na  unahudumia  vijiji  3  vya  Nyanguge,  Muda  na  Bugumangala.  Kujenga  mradi  wa  maji  bomba  Lugeye  –  Kigangama.  Tayari  mradi  huu  upo  kwenye  hatua  ya  mwisho  kukamilika  ujenzi,  Tayari  mradi  umeanza  kufanyiwa  majaribio  ya  kusukuma  maji  kwa  wananchi  na  unahudumia  vijiji  3  vya  Lugeye,  Kigangama  na  Kitongosima.  Uchimbaji  wa  visima  wa  visima  virefu  17  na  mioundombinu  ya  maji  Lubugu,  Kisesa  B,  Misambo  and  Yichobela,  Hata  hivo  Serikali  yetu  itaendelea  kutafuta  fedha  kupitia  wahisani  na  vyanzo  vyake  mbalimbali  kwa  ajili  ya  miundombinu  ya  maji  kama  vile  visima,  majibomba,  matanki  ya  kuvuna  maji  ya  mvua  na  malambo/  mabwawa.  Sote  tumesikia  kuwa  kisima  hiki  ni  miongoni  mwa  visima  8  vilivyochimbwa  kupitia  program  ya  Maji  vijijini  na  usafi  wa  mazingira  (RWSSP).  Visima  vingine  vimechimbwa  katika  vijiji  mbalimbali  katika  wilaya  yetu.  Jukumu  la  serikali  ni  kuhakikisha  kuwa  inatafuta  fedha  kwa  ajili  ya  kutekeleza  miradi  ya  maji  ili  kutoa  huduma  ya  maji  safi  na  salama  katika  maeneo  mbalimbali.  Mhe.  Mwenyekiti,  Niendelee  kuwasihi  na  kuwaomba  wadau  wote  wautunze  mradi  huu,  kadharika  nawasihi  mutunze  na  kuhifadhi  vyanzo  vya  maji  kwa  kupanda  miti,  kuacha  kuchoma  moto  ovyo  na  kuhifadhi  mazingira  ili  kuwa  na  maji  ya  uhakika  na  nishati  inayozalishwa  kutokana  na  maji  kwa  huduma  endelevu.  Mhe.  Mwenyekiti,  Athari  za  kuharibika  kwa  mazingira  zinaonekana  dhahiri  na  ndio  zinachangia  kwa  kiasi  kikubwa  uhaba  wa  rasilimali  maji.  Hali  ya  ukame  imezidi,  jua  kali,  maeneo  mengine  kuanza  kuonekana  kama  jangwa,  mabadiliko  ya  tabia  ya  nchi  na  sasa  tunashuudia  ukame  ambao  unaashiria  uhaba  mkubwa  wa  upatikanaji  maji  sio  hapa  Magu  tu,  bali  ata  sehemu  kubwa  ya  nchi  yetu  na  hizo  ni  baadhi  tu  ya  dalili  za  uharibifu  wa  mazingira.  Hivyo  wadau  wote  tunajukumu  kubwa  la  kutunza  na  kuhifadhi  mazingira  yetu  ili  kunusuru  rasilimali  maji  isipotee.  Mhe.  Mwenyekiti,  Naendelea  kusisitiza  jamii  na  wananchi  wote  wanaozunguka  na  kuguswa  na  mradi  huu  kuwa  tumepata  bahati  kubwa  ya  kuchimbiwa  kisima  hiki  hapa  katika  kijiji  chetu  ambacho  kitasaidia  kupunguza  uhaba  wa  maji  kwa  kiasi  kikubwa  katika  shughuli  zetu  za  kila  siku,  ni  wajibu  wetu  sasa  kukilinda  na  kukitunza  vizuri  ili  kiwe  endelevu  na  tuweze  kufaidika  nacho  kuanzia  sasa  na  siku  za  mbeleni.  Mhe.  Mwenyekiti  Napenda  kumalizia  kwa  kuwashukuru  na  kuwapongeza  tena  viongozi,  wataalam,  watendaji  wote,  Kamati  ya  maji  na  wananchi  wote  ambao  kwa  namna  moja  ama  nyingine  wamefanikisha  maadhimisho  ya  sherehe  hii  ya  wiki  ya  maji,  Kazi  hii  haikuwa  rahisi  lakini  kwa  umoja  na  ushirikiano  wao  wamefanikisha  vizuri,  Nasema  ahsanteni  sana.  Nawatakia  maadhimisho  mema.  Kwa  hayo  machache  natamka  na  kutangaza  kuwa  sherehe  hii  nahitimisha  rasmi  leo  katika  wilaya  ya  Magu.  Maudhui  ya  mwaka  huu  ni  ’’Maji  safi  Na  maji  taka  –  Punguza  uchafuzi  yatumike  kwa  ufanisi’’  WIKI  YA  MAJI  OYEEE!!!  NGHAYA  OYEEE!!!  MAJI  OYEEE!!!  Ahsanteni  kwa  kunisikilizi  