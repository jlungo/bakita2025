 Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.) TANGAZO LA SERIKALI NA. 390 la tarehe 17/05/2024 SHERIA YA TUME HURU YA TAIFA YA UCHAGUZI, SEHEMU YA PILI MASHARTI KUHUSU TUME HURU YA TAIFA YA UCHAGUZI 3. Nembo ya Tume. 4. Lakiri ya Tume. 5. Mali za Tume. 6. Utaratibu wa kupokea, kuhamisha au kuazimisha mali za Tume. 7. Makabidhiano. 8. Utaratibu wa Vikao vya Tume. 9. Uhusiano wa Tume na Tume ya Uchaguzi ya Zanzibar. ISSN 0856 - 034X THE UNITED REPUBLIC OF TANZANIA Supplement No. 19 17 th May, 2024 SUBSIDIARY LEGISLATION To The Gazette of the United Republic of Tanzania No. 20 Vol. 105 Dated 17 th May, 2024 Printed by The Government Printer, Dodoma by Order of Government Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.) SEHEMU YA TATU KAMATI YA USAILI 10. Nafasi wazi ya Mjumbe au Wajumbe wa Tume. 11. Majukumu ya Kamati ya Usaili. 12. Sekretarieti ya Kamati ya Usaili. 13. Posho na stahili za wajumbe wa Kamati ya Usaili. SEHEMU YA NNE SEKRETARIETI YA KAMATI YA UCHUNGUZI 14. Sekretarieti ya Kamati ya Uchunguzi. 15. Posho na stahili za wajumbe wa Kamati ya Uchunguzi. SEHEMU YA TANO UGAWAJI WA MAJIMBO 16. Jukumu la kugawa majimbo. 17. Vigezo vya kugawa jimbo la uchaguzi. 18. Utaratibu wa kugawa jimbo au kubadili jina. SEHEMU YA SITA MAADILI YA UTENDAJI YA TUME 19. Maadili ya utendaji kwa Wajumbe wa Tume. 20. Maadili ya utendaji kwa Mkurugenzi wa Uchaguzi. SEHEMU YA SABA WATUMISHI NA WATENDAJI WA TUME 21. Watumishi wa Tume. SEHEMU YA NANE WAJIBU WA KUTOA ELIMUss YA MPIGA KURA KWA WANANCHI 22. Elimu ya mpiga kura. 23. Idhini ya maudhui yanayotumika kutoa elimu ya mpiga kura. Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.) SEHEMU YA TISA MASHARTI MENGINEYO 24. Masharti ya fedha. MAJEDWALI Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.) SHERIA YA TUME HURU YA TAIFA YA UCHAGUZI, (NA. 2 YA MWAKA 2024) KANUNI (Zimetengenezwa chini ya kifungu cha 26) KANUNI ZA TUME HURU YA TAIFA YA UCHAGUZI ZA MWAKA 2024 SEHEMU YA KWANZA MASHARTI YA UTANGULIZI Jina 1. Kanuni hizi zitajulikana kama Kanuni za Tume Huru ya Taifa ya Uchaguzi za Mwaka 2024. Tafsiri 2. Katika Kanuni hizi, isipokuwa kama muktadha utahitaji vinginevyo- “elimu ya mpiga kura” maana yake ni elimu kuhusu mchakato na taratibu za uchaguzi; “Kamati ya Uchunguzi” maana yake ni Kamati iliyoundwa kwa mujibu wa kifungu cha 8  cha Sheria; “Kamati ya Usaili” maana yake ni Kamati iliyoundwa kwa mujibu wa kifungu cha 9 cha Sheria; “Kanuni za Maadili” maana yake ni kanuni zitakazotumika kusimamia maadili ya Wajumbe wa Tume na Mkurugenzi wa Uchaguzi zilizoainishwa katika Jedwali la Nne; Sura ya 2 “Katiba” maana yake ni Katiba ya Jamhuri ya Muungano wa Tanzania ya Mwaka 1977; “lakiri ya Tume” maana yake ni muhuri wa moto wa Tume unaogongwa kwenye nyaraka kama itakavyoelekezwa na Tume; “Mjumbe” maana yake ni mtu aliyeteuliwa kuwa Mjumbe wa Tume kwa mujibu wa Ibara ya 74 ya Katiba; “Mkurugenzi wa Uchaguzi” maana yake ni mtu aliyeteuliwa kuwa Mkurugenzi wa Uchaguzi kwa mujibu wa masharti ya kifungu cha 17 cha Sheria na itajumuisha mtu ambaye kwa kipindi hicho Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.) atakuwa anatekeleza majukumu yoyote ya ofisi hiyo; “Mwenyekiti” maana yake ni mtu aliyeteuliwa kuongoza Tume na inajumuisha Makamu Mwenyekiti; “nembo ya Tume” maana yake ni alama au mchoro unaoitambulisha Tume kama ilivyobainishwa kwenye kanuni ya 3; Na. 2 ya mwaka 2024 “Sheria” maana yake ni Sheria ya Tume Huru ya Taifa ya Uchaguzi; “Tume” maana yake ni Tume Huru ya Taifa ya Uchaguzi; “uchaguzi” maana yake ni uchaguzi wa Rais, Wabunge na Madiwani na inajumuisha uchaguzi mdogo wa Mbunge au Diwani. SEHEMU YA PILI MASHARTI KUHUSU TUME HURU YA TAIFA YA UCHAGUZI Nembo ya Tume 3. Kutakuwa na nembo ya Tume ya namna na muonekano kama ilivyobainishwa katika Jedwali la Kwanza. Lakiri ya Tume 4.-  Kutakuwa na lakiri ya Tume, itakayotumika katika nyaraka za Tume kama itakavyoelekezwa na Tume.   Mkurugenzi wa Uchaguzi atatunza na kuhifadhi lakiri ya Tume.   Kwa kuzingatia masharti ya kanuni ndogo ya  , nyaraka itachukuliwa kuwa halali ikiwa imegongwa lakiri ya Tume na kusainiwa na Mwenyekiti, Makamu Mwenyekiti, Mkurugenzi wa Uchaguzi au afisa mwingine aliyeidhinishwa kwa niaba ya Mkurugenzi wa Uchaguzi.   Nyaraka yenye lakiri ya Tume au iliyotolewa kwa niaba ya Tume, itatumika kama ushahidi na itachukuliwa kuwa imeandaliwa au imetolewa na Tume, kama itakavyokuwa bila uthibitisho zaidi. Mali za Tume 5.-  Kwa kuzingatia masharti ya Sheria, Tume kwa jina lake inaweza kujipatia na kumiliki mali zinazohamishika na zisizohamishika.   Mkurugenzi wa Uchaguzi atasimamia na kutunza mali za Tume. Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.) Utaratibu wa kupokea, kuhamisha au kuazimisha mali za Tume 6. Endapo Tume itapokea, itahamisha au itaazimisha mali yoyote ya Tume, masharti ya sheria inayosimamia mali za umma yatazingatiwa. Makabidhiano 7.-  Endapo mtu atateuliwa kushika nafasi ya Mwenyekiti, Mkurugenzi wa Uchaguzi ataandaa utaratibu wa makabidhiano kati ya mtu huyo na Mwenyekiti aliyemaliza muda wa uongozi.   Makabidhiano yaliyorejewa chini ya kanuni ndogo ya  -   yatafanyika ndani ya siku kumi na nne tangu tarehe ya kuapishwa; na   yatajumuisha nyaraka zenye taarifa muhimu zinazohusu utekelezaji wa majukumu ya Tume. Utaratibu wa vikao vya Tume 8.-  Utaratibu wa vikao vya Tume utafanyika kwa kuzingatia masharti ya kifungu cha 12 cha Sheria.   Mkurugenzi wa Uchaguzi ataandaa, ataratibu na kutunza nyaraka za vikao vya Tume.   Tume inaweza kutumia teknolojia wakati wa kuendesha vikao vyake pale itakapoonekana upo umuhimu wa kufanya hivyo. Uhusiano wa Tume na Tume ya Uchaguzi ya Zanzibar 9.-  Kwa kuzingatia masharti ya kifungu cha 16 cha Sheria, katika utekelezaji wa majukumu yake, Tume itashauriana mara kwa mara na Tume ya Uchaguzi ya Zanzibar.   Ushirikiano kati ya Tume Huru ya Taifa ya Uchaguzi na Tume ya Uchaguzi ya Zanzibar utajumuisha uendeshaji wa vikao vya pamoja.   Bila kuathiri kanuni ndogo ya  , Tume na Tume ya Uchaguzi ya Zanzibar zinaweza kubadilishana uzoefu kuhusu masuala ya uchaguzi kwa kadri itakavyoonekana inafaa. Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.) SEHEMU YA TATU KAMATI YA USAILI Nafasi wazi ya Mjumbe au Wajumbe wa Tume 10.-  Endapo kutakuwa na nafasi wazi ya Mjumbe, Mkurugenzi wa Uchaguzi atamtaarifu Rais kuhusu uwepo wa nafasi hiyo.   Baada ya kupokea taarifa ya uwepo wa nafasi wazi ya Mjumbe, Rais ataitisha Kamati ya Usaili. Majukumu ya Kamati ya Usaili 11.-  Kamati ya Usaili iliyoanzishwa chini ya kifungu cha 9 cha Sheria itakuwa na majukumu yafuatayo:   kupendekeza kwa Rais majina matano kwa kila nafasi kwa ajili ya uteuzi wa Mwenyekiti na Makamu Mwenyekiti wa Tume; na   kusaili watu wanaoomba kuteuliwa kuwa Wajumbe wa Tume.   Kwa kuzingatia kifungu cha 9  cha Sheria, Kamati ya Usaili, ndani ya siku kumi na nne baada ya kuitishwa itatoa tangazo kwa umma kupitia magazeti angalau mawili yenye wigo mpana wa usambazwaji nchini na vyombo vingine vya habari kuwaalika watu wenye nia ya kuomba kuteuliwa kuwa Wajumbe wa Tume, kuwasilisha maombi yao kwenye Kamati ya Usaili.   Baada ya kupokea maombi, Kamati ya Usaili-   itachambua maombi ya watu walioomba kuteuliwa kuwa Wajumbe wa Tume;   itaandaa orodha ya majina ya watu wenye sifa kwa kuzingatia vigezo na sifa zilizoainishwa katika Sheria; itatoa tangazo la usaili kwa umma kupitia magazeti angalau mawili yenye wigo mpana wa usambazwaji na vyombo vingine vya habari likionesha orodha ya majina ya waombaji, muda, mahali na tarehe ya usaili; itasaili waombaji; na   baada ya kukamilisha usaili, itapendekeza kwa Rais majina ya waombaji waliofaulu usaili kwa kuwasilisha majina manne zaidi ya idadi ya nafasi zinazohitajika kujazwa. Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.)   Rais atateua Mjumbe au Wajumbe wa Tume kutoka miongoni mwa majina yatakayowasilishwa kwa mujibu wa kanuni ndogo ya   .   Mkurugenzi wa Uchaguzi ataandaa mafunzo maalumu kwa Mjumbe au Wajumbe wapya walioteuliwa chini ya kanuni ndogo ya  , kuhusu majukumu na wajibu wa Mjumbe katika Tume. Sekretarieti ya Kamati ya Usaili 12. Katibu wa Kamati ya Usaili atateua watumishi wa umma wasiopungua watano kuwa Wajumbe wa Sekretarieti kwa kuzingatia utaratibu ulioainishwa katika Jedwali la Pili. Posho na stahili za wajumbe wa Kamati ya Usaili 13. Wajumbe wa Kamati ya Usaili watalipwa posho na stahili nyingine kwa mujibu wa Sheria, kanuni na miongozo itakayotolewa na Tume. SEHEMU YA NNE SEKRETARIETI YA KAMATI YA UCHUNGUZI Sekretarieti ya Kamati ya Uchunguzi 14.-  Endapo Rais ataunda Kamati ya Uchunguzi, Mwenyekiti wa Kamati hiyo atateua watumishi wa umma waandamizi wasiopungua watano kuwa wajumbe wa Sekretarieti ya Kamati ya Uchunguzi.   Uteuzi wa wajumbe wa Sekretarieti chini ya kanuni ndogo ya   utategemea aina ya uchunguzi unaotarajiwa kufanyika. Posho na stahili za wajumbe wa Kamati ya Uchunguzi 15. Wajumbe wa Kamati ya Uchunguzi watalipwa posho na stahili nyingine kwa mujibu wa Sheria, kanuni na miongozo itakayotolewa na Tume. SEHEMU YA TANO UGAWAJI WA MAJIMBO Jukumu la kugawa majimbo 16.-  Kwa kuzingatia Ibara ya 75 ,   na   ya Katiba, Tume inaweza mara kwa mara na angalau kila baada ya miaka kumi kugawa eneo lolote la Jamhuri ya Muungano kuwa jimbo la uchaguzi. Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.)   Eneo lililogawanywa chini ya kanuni ndogo ya   litatangazwa kuwa jimbo la uchaguzi baada ya kupata kibali cha Rais.   Bila kuathiri kanuni ndogo ya  , Tume inaweza kubadili jina la jimbo la uchaguzi kwa kuzingatia masharti yaliyoainishwa katika Kanuni hizi. Vigezo vya kugawa jimbo la uchaguzi 17. Kwa kuzingatia masharti ya Ibara ya 75 ya Katiba na kifungu cha 10  cha Sheria, katika kugawa eneo la jimbo la uchaguzi, Tume itazingatia vigezo vilivyoainishwa katika Jedwali la Tatu. Utaratibu wa kugawa jimbo au kubadili jina 18.-  Katika kugawa jimbo au kubadili jina la jimbo, Tume itatoa tangazo kwa umma kuhusu kugawanywa au kubadilishwa kwa jina la jimbo la uchaguzi.   Endapo wananchi wanahitaji jimbo kugawanywa au kubadilishwa jina, watawasilisha kwa Mkurugenzi wa Halmashauri mapendekezo ya kubadili jina la jimbo au kugawa jimbo.   Mapendekezo yaliyowasilishwa chini ya kanuni ndogo ya   yatazingatia utaratibu ufuatao:   kuwasilishwa na kujadiliwa katika vikao vya halmashauri;   kuwasilishwa na kujadiliwa katika Kamati ya Ushauri ya Wilaya; kuwasilishwa kwa Katibu Tawala wa Mkoa kwa ajili ya kujadiliwa katika Kamati ya Ushauri ya Mkoa; na kuwasilisha kwa Tume mapendekezo yaliyopitishwa na kikao cha Kamati ya Ushauri ya Mkoa pamoja na viambatisho vyote.   Baada ya kupokea mapendekezo na viambatisho husika, Tume itafanya uchambuzi kujiridhisha endapo mapendekezo husika yamekidhi vigezo.   Kabla ya kugawa na kuanzisha jimbo jipya, Tume itatembelea jimbo linalopendekezwa kugawanywa Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.) au kubadilishwa jina ili kujiridhisha endapo limekidhi vigezo.   Baada ya kujiridhisha kwamba jimbo linalopendekezwa kugawanywa au kubadilishwa jina limekidhi vigezo na masharti yaliyoainishwa chini ya Sehemu hii, Tume itaomba kwa Rais kibali cha kugawanya jimbo au kubadilisha jina la jimbo.   Baada ya kupata kibali cha Rais chini ya kanuni ndogo ya  , Tume itatangaza orodha ya majimbo mapya katika vyombo vya habari na kwa namna nyingine yoyote itakayowezesha umma kupata taarifa hiyo. SEHEMU YA SITA MAADILI YA UTENDAJI YA TUME Maadili ya utendaji kwa Wajumbe wa Tume 19.-  Kwa kuzingatia kifungu cha 11 cha Sheria na kwa madhumuni ya utekelezaji bora wa majukumu ya Tume, kila Mjumbe wa Tume atazingatia maadili ya utendaji wa Wajumbe wa Tume kama yalivyoainishwa katika Jedwali la Nne. Sura ya 398   Bila kuathiri masharti ya kanuni ndogo ya  , Mjumbe wa Tume atazingatia Sheria ya Kanuni za Maadili ya Viongozi wa Umma na sheria nyingine za nchi. Maadili ya utendaji kwa Mkurugenzi wa Uchaguzi 20.-   Kwa kuzingatia kifungu cha 18 cha Sheria na kwa madhumuni ya utekelezaji bora wa majukumu ya Tume, Mkurugenzi wa Uchaguzi atazingatia maadili ya utendaji kama yalivyoainishwa katika Jedwali la Nne. Sura ya 398   Bila kuathiri masharti ya kanuni ndogo ya  , Mkurugenzi wa Uchaguzi atazingatia Sheria ya Kanuni za Maadili ya Viongozi wa Umma na sheria nyingine za nchi. SEHEMU YA SABA WATUMISHI NA WATENDAJI WA TUME Watumishi wa Tume 21.-  Kwa kuzingatia masharti ya kifungu cha 20 cha Sheria, Tume, inaweza kuajiri, kuteua au kuazima kwa muda mtumishi kwa lengo la kutekeleza majukumu ya Tume. Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.)   Mtumishi aliyeajiriwa, aliyeteuliwa au kuazimwa kwa muda atakuwa ni mtumishi halali wa Tume kwa kipindi chote atakachokuwa anatekeleza majukumu ya Tume.   Watumishi wa Tume watalipwa posho na stahili nyingine kwa mujibu wa Sheria, kanuni, taratibu na miongozo itakayotolewa na mamlaka husika.   Bila kuathiri kanuni ndogo ya  , watumishi wa Tume wanaweza kulipwa posho na stahili nyingine maalumu kwa mujibu wa miongozo na nyaraka mbalimbali kama itakavyoamuliwa na Tume. Sura ya 298   Utaratibu wa kuazima mtumishi wa muda utafanyika kwa kuzingatia masharti ya Sheria ya Utumishi wa Umma. Na. 1 ya 2024 Na. 2 ya 2024   Katika utekelezaji wa majukumu, mtumishi wa Tume atapaswa kuzingatia Katiba, Sheria ya Tume Huru ya Taifa ya Uchaguzi, Sheria ya Uchaguzi wa Rais, Wabunge na Madiwani, sheria nyingine za nchi, miongozo, taratibu na maelekezo yatakayotolewa na Tume katika kipindi chote atakapokuwa anatekeleza majukumu ya Tume. SEHEMU YA NANE WAJIBU WA KUTOA ELIMU YA MPIGA KURA KWA WANANCHI Elimu ya mpiga kura 22.-  Kwa kuzingatia masharti ya kifungu cha 10   na   cha Sheria, Tume itakuwa na wajibu wa kutoa elimu ya mpiga kura, kuratibu na kusimamia taasisi na asasi za kiraia zinazotoa elimu hiyo.   Kabla na wakati wa mchakato wa uchaguzi au uandikishaji wa wapiga kura katika Daftari la Kudumu la Wapiga Kura, Tume inaweza kualika taasisi na asasi za kiraia ili kushiriki katika kutoa elimu ya mpiga kura.   Taasisi na asasi za kiraia zilizoalikwa chini ya kanuni ndogo ya   zitaomba kibali kwa Tume kwa kufuata utaratibu ambao Tume itaelekeza.   Baada ya kupokea maombi ya taasisi au asasi za kiraia, Tume inaweza kukubali au kukataa maombi hayo kwa kuzingatia vigezo vitakavyotolewa na Tume. Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.)   Endapo Tume itakubali maombi, itatoa kitambulisho cha usajili kwa taasisi au asasi ya kiraia na barua ya utambulisho ambayo itapaswa kuwasilishwa kwa afisa mwandikishaji au msimamizi wa uchaguzi wa eneo analokwenda kutoa elimu.   Kwa madhumuni ya utekelezaji bora wa masharti ya kanuni hii, Tume itaandaa mwongozo wa utoaji wa elimu ya mpiga kura utakaozingatiwa na taasisi au asasi za kiraia zitakazopewa kibali cha kutoa elimu ya mpiga kura.   Endapo taasisi au asasi ya kiraia itakiuka masharti ya Sehemu hii au mwongozo utakaotolewa na Tume, Tume inaweza kusitisha kibali cha kutoa elimu ya mpiga kura kilichotolewa kwa taasisi au asasi katika zoezi la uchaguzi au uboreshaji unaoendelea au kuzuia taasisi au asasi husika kushiriki katika kutoa elimu ya mpiga kura katika mchakato wa uchaguzi au uboreshaji wa Daftari la Kudumu la Wapiga Kura unaofuata au vyote kwa pamoja. Idhini ya maudhui yanayotumika kutoa elimu ya mpiga kura 23.-  Taasisi au asasi ya kiraia inayokusudia kutumia zana au nyenzo katika kutoa elimu ya mpiga kura itatakiwa kuwasilisha kwa Tume zana na nyenzo hizo ili kupata idhini ya Tume.   Zana na nyenzo zitakazoandaliwa na taasisi au asasi ya kiraia zitapaswa kufuata mwongozo wa elimu ya mpiga kura uliotolewa na Tume.   Tume inaweza kukataa zana au nyenzo yoyote ambayo itakuwa kinyume na Sheria, kanuni, miongozo na maelekezo yaliyotolewa na Tume.   Endapo Tume itaidhinisha au kutoidhinisha maudhui yanayotarajiwa kutumika katika kutoa elimu ya mpiga kura, itamtaarifu mwombaji kuhusu uamuzi huo.   Tume itafanya ufuatiliaji wa tathmini kuhusu elimu ya mpiga kura inayotolewa na taasisi au asasi za kiraia wakati wa utekelezaji wa majukumu yake. SEHEMU YA TISA MASHARTI MENGINEYO Masharti ya fedha 24. Kwa mujibu wa Kanuni hizi, gharama zitakazotumika katika Kamati ya Usaili na Kamati ya Uchunguzi zitalipwa kutoka katika Mfuko Mkuu wa Hazina ya Serikali. Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.) JEDWALI LA KWANZA (Limetengenezwa chini ya kanuni ya 3) NEMBO YA TUME HURU YA TAIFA YA UCHAGUZI Ufafanuzi: 1. Alama katika Nembo:   Ramani ya Tanzania inaashiria eneo la mipaka ya Jamhuri ya Muungano wa Tanzania ambapo uchaguzi hufanyika;   Sanduku linaashiria jukumu linalotekelezwa na Tume la kusimamia na kuratibu zoezi la kupiga kura; Mkono ukitumbukiza karatasi kwenye sanduku unaashiria haki ya kupiga kura; na Sanduku la kupigia kura lenye rangi nyeupe, nyeusi au bluu zikiwakilisha masanduku ya kura za Diwani, Mbunge na Rais, mtawalia. 2. Rangi katika Nembo:   Rangi ya chungwa inawakilisha rangi ya Tume ambayo haishabihiani na rangi za vyama vya siasa.   Nyeupe inaashiria uwazi wa Tume katika kutekeleza majukumu yake. Nyeusi inaashiria rangi ya mwafrika. Njano inaashiria rasilimali za nchi.   Bluu inaashiria bahari na maziwa.   Ua la ngano linawakilisha shughuli za kiuchumi hasa kilimo. Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.) JEDWALI LA PILI (Limetengenezwa chini ya kanuni ya 12) UTARATIBU WA UTEUZI NA MAJUKUMU YA SEKRETARIETI YA KAMATI YA USAILI 1. Katibu wa Kamati atateua maafisa kutoka katika utumishi wa Jamhuri ya Muungano wasiopungua watano kuwa wajumbe wa Sekretarieti, kupitia barua ya uteuzi kwenda kwenye mamlaka zao za ajira. 2. Sekretarieti itajumuisha wajumbe wafuatao: mwanasheria na afisa mwingine mwenye uzoefu katika masuala ya uchaguzi; afisa tawala na afisa utumishi mwenye uzoefu katika kada husika; na maafisa kutoka kada nyingine kwa kadri Katibu atakavyoona inafaa. 3. Majukumu ya Sekretarieti yatakuwa kama ifuatavyo- kuandaa matangazo ya nafasi wazi za Wajumbe au Mjumbe wa Tume; kupokea maombi ya waombaji kwa muda utakaoainishwa na Kamati ya Usaili; kufanya uchambuzi wa awali na kuwasilisha kwenye Kamati ya Usaili orodha ya waombaji waliokidhi vigezo pamoja na viambatisho husika; kufanya maandalizi ya usaili; kuandaa taarifa ya matokeo ya usaili na kuiwasilisha kwa Kamati ya Usaili; na kutekeleza majukumu mengine kama itakavyoelekezwa na Katibu wa Kamati ya Usaili. Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.) JEDWALI LA TATU (Limetengenezwa chini ya kanuni ya 17) VIGEZO VYA UGAWAJI WA MAJIMBO Kwa kuzingatia masharti ya Katiba na Sheria, katika kugawa mipaka ya majimbo ya uchaguzi, Tume itazingatia vigezo vilivyoainishwa kwenye Katiba na vigezo vingine kama vilivyoainishwa katika Jedwali hili. A. VIGEZO VYA KIKATIBA idadi ya watu; upatikanaji wa njia za mawasiliano; na hali ya kijiografia ya eneo husika. B. VIGEZO VINGINE VYA KUZINGATIA WAKATI WA UGAWAJI WA MAJIMBO Wastani wa idadi ya watu Wastani utapatikana kwa kuchukua jumla ya idadi ya watu nchini na kugawanya kwa jumla ya idadi ya majimbo ya wakati huo. Kigezo hiki kitazingatia tofauti ya idadi ya watu kati ya maeneo ya mjini na vijijini. Hali ya Kiuchumi Hali ya kiuchumi ya jimbo husika itazingatiwa kwa kuangalia idadi au asilimia ya watu wanaoishi chini ya asilimia ya mstari wa umaskini na mapato ya kodi ya jimbo husika. Ukubwa wa eneo la jimbo husika Jimbo ambalo lina eneo kubwa linaweza kugawanywa kwa kulinganisha na jimbo lenye eneo dogo. Mipaka ya kiutawala Katika kugawa jimbo, Tume itazingatia mipaka ya kiutawala iliyopo. Jimbo moja kutokuwa ndani ya wilaya au halmashauri mbili Kigezo hiki kitazingatiwa ili kuzuia Mbunge kuwakilisha wilaya au halmashauri mbili kwa wakati mmoja. Mpangilio wa maeneo ya makazi ya watu yaliyopo Kigezo hiki kitazingatia mpangilio wa makazi ya watu katika eneo husika. Mazingira ya Muungano Jamhuri ya Muungano wa Tanzania ni muunganiko wa nchi mbili ambazo ni Tanganyika na Zanzibar hivyo katika kugawa majimbo Tume itazingatia upekee wa mazingira ya muungano. Uwezo wa Ukumbi wa Bunge Kabla ya zoezi la kugawa majimbo halijaanza Tume itazingatia uwezo wa ukumbi wa jengo la Bunge. Idadi ya Viti maalum vya wanawake Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.) Katika kuamua kuongeza idadi ya majimbo, Tume itazingatia hesabu ya idadi ya viti maalum vya wanawake. C. FOMULA YA KUGAWA MAJIMBO Tume inaweza kutengeneza fomula ya vigezo vya ugawaji wa majimbo na kuviwekea uzito na kwa kuzingatia kipaumbele. JEDWALI LA NNE (Limetengenezwa chini ya kanuni ya 19  na 20 ) MAADILI YA UTENDAJI WA WAJUMBE WA TUME NA MKURUGENZI WA UCHAGUZI Utangulizi Mjumbe wa Tume na Mkurugenzi wa Uchaguzi wanapaswa kufuata masharti yaliyoainishwa katika maadili haya, Katiba, Sheria ya Tume Huru ya Taifa ya Uchaguzi, Sheria ya Uchaguzi wa Rais, Wabunge na Madiwani na Sheria ya Kanuni za Maadili ya Viongozi wa Umma. Misingi ya Maadili kwa Mjumbe wa Tume na Mkurugenzi wa Uchaguzi inajumuisha yafuatayo: 1. Uadilifu na uaminifu katika kutekeleza majukumu Mjumbe wa Tume na Mkurugenzi wa Uchaguzi wanapaswa kuwa wakweli na waaminifu katika utekelezaji wa majukumu yao ili kuepuka mwenendo ambao unaweza kushusha hadhi ya Tume. 2. Kutekeleza majukumu kwa weledi Mjumbe wa Tume na Mkurugenzi wa Uchaguzi wanapaswa kutekeleza majukumu yao kwa weledi ili kulinda hadhi ya Tume. 3. Kufanya uamuzi kwa uhuru Mjumbe wa Tume na Mkurugenzi wa Uchaguzi wanapaswa kufanya uamuzi kwa uhuru bila kufuata maelekezo au amri kutoka taasisi yoyote ya Serikali, chama chochote cha siasa au mtu yeyote. 4. Kuepuka mgongano wa maslahi Mjumbe wa Tume na Mkurugenzi wa Uchaguzi wanapaswa kuepuka mazingira yanayoweza kusababisha mgongano wa maslahi ya umma au binafsi katika kutekeleza majukumu ya Tume. Endapo kutatokea mgongano wa maslahi Mjumbe wa Tume au Mkurugenzi wa Uchaguzi kwa kadri itakavyokuwa anatakiwa kuweka wazi mgongano huo na kujitoa kwenye mchakato wa uamuzi. 5. Kuepuka vitendo vya rushwa Mjumbe wa Tume na Mkurugenzi wa Uchaguzi wanapaswa kuepuka vitendo vitakavyoashiria kupokea, kudai au kutoa rushwa wakati wa kutekeleza majukumu ya Tume. 6. Kuepuka matumizi mabaya ya madaraka Mjumbe wa Tume na Mkurugenzi wa Uchaguzi hawapaswi kutumia madaraka yao vibaya wakati wa utekelezaji wa majukumu yao. Kanuni Za Tume Huru ya Taifa ya Uchaguzi Tangazo la Serikali Na. 390 (Linaendelea.) 7. Utunzaji wa siri Mjumbe wa Tume na Mkurugenzi wa Uchaguzi hawapaswi kutoa taarifa zozote za siri ambazo wamezifahamu kutokana na madaraka waliyonayo wakiwa kazini na baada ya ukomo wa majukumu yao. 8. Kuepuka upendeleo Mjumbe wa Tume na Mkurugenzi wa Uchaguzi hawapaswi kufanya uamuzi kwa upendeleo kwa kuzingatia maslahi binafsi, kikundi cha watu, ndugu, kabila, dini, rangi, ukoo, utamaduni, jinsi, chama chochote cha siasa kinachoshiriki katika uchaguzi wa Rais, Wabunge na Madiwani, kufahamiana au vinginevyo wakati wa kutekeleza majukumu yao. 9. Uwazi Mjumbe wa Tume na Mkurugenzi wa Uchaguzi wanapaswa kuhakikisha kuwa utekelezaji wa majukumu yao unafanyika kwa uwazi. 10. Uwajibikaji Mjumbe wa Tume na Mkurugenzi wa Uchaguzi katika kutekeleza majukumu yao wanapaswa kuwajibika ipasavyo na kuzingatia Katiba, sheria na miongozo inayotolewa na Tume. Dodoma, JACOBS C. M. MWAMBEGELE 14 Mei, 2024 Mwenyekiti wa Tume Huru ya Taifa ya Uchaguzi