  JAMHURI YA MUUNGANO WA TANZANIA  OFISI YA RAIS  TAWALA ZA MIKOA NA SERIKALI ZA MITAA  MWONGOZO WA UCHAGUZI WA VIONGOZI WA NGAZI  ZA VIJIJI, VITONGOJI NA MITAA UTAKAOFANYIKA  TAREHE 27 NOVEMBA, 2024      Umeandaliwa na:  Ofisi ya Rais, TAMISEMI,  Mji wa Serikali   Mtumba,  Mtaa wa TAMISEMI,  S.   P 1923,  41185 DODOMA Simu:   2322607  Barua pepe:  MWONGOZO WA UCHAGUZI WA VIONGOZI  WA NGAZI ZA VIJIJI, VITONGOJI NA MITAA  UTAKAOFANYIKA TAREHE 27 NOVEMBA, 2024 UTANGULIZI  Mwongozo huu wa Uchaguzi wa viongozi wa Vitongoji, Vijiji  na Mitaa umeandaliwa kwa lengo la kufafanua kwa lugha  rahisi maudhui ya Kanuni za Uchaguzi wa Serikali za Mitaa  katika ngazi za msingi. Kwa mujibu wa mwongozo huu ngazi  za msingi za Serikali za mitaa zina maana ya Mitaa katika  Mamlaka za Miji, Vijiji na Vitongoji katika Mamlaka za Wilaya  na Mamlaka za Miji zenye Vijiji na Vitongoji Kwa kufafanua kwa lugha rahisi mwongozo huu utawasaidia,  Wasimamizi, Wasimamizi Wasaidizi, Wasimamizi wa Vituo  vya Uchaguzi na Wadau wengine wa Uchaguzi kufahamu  majukumu yao katika kusimamia mchakato mzima wa  Uchaguzi. Aidha, Mwongozo huu utawawezesha wadau wa  Uchaguzi, pamoja na mambo mengine, kufahamu haki na  wajibu wa vyama vya siasa na wapiga kura Ni mategemeo ya Ofisi ya Rais   TAMISEMI kuwa, kupitia  Mwongozo huu, Uchaguzi utafanyika katika mazingira huru,  uwazi, amani na haki kwa washiriki wote. OR   TAMISEMI  kama Mamlaka ya Uchaguzi inatarajia kuwa Wasimamizi,  Wasimamizi Wasaidizi, Wasimamizi wa Vituo, Mawakala na  Wadau wengine wote wa Uchaguzi watashiriki katika  shughuli za Uchaguzi wakizingatia maslahi mapana ya nchi  yetu ikiwa ni pamoja na kudumisha demokrasia na  kuimarisha amani, utulivu, mshikamano na umoja wa kitaifa Pamoja na kufafanua Kanuni za Uchaguzi kwa lugha rahisi,  Mwongozo huu umejumuisha pia mtiririko wa matukio ya  2  Uchaguzi kuanzia tarehe ya Tangazo la Uchaguzi hadi tarehe  ya Uchaguzi. Ratiba ya Uchaguzi imefanywa kuwa ni sehemu  ya Mwongozo huu ili kurahisisha rejea TANGAZO LA UCHAGUZI Waziri wa Nchi Ofisi ya Rais-TAMISEMI ambaye  ndiye mwenye dhamana ya Uchaguzi atatakiwa kutoa  Tangazo la Uchaguzi tarehe 15 Agosti, 2024 litakaloainisha  ratiba ya uchaguzi, shughuli zinazohusiana na uchaguzi na  masharti muhimu ya Uchaguzi Tangazo hilo litatolewa katika Magazeti ya Kiswahili  na Kiingereza yanayosambazwa nchi nzima na katika  vyombo vingine vya habari Kutolewa kwa Tangazo kutakuwa ni mwanzo wa  mchakato mzima wa shughuli za Uchaguzi KUTANGAZA MAJINA NA MIPAKA YA VIJIJI,  VITONGOJI NA MITAA Kila Msimamizi wa Uchaguzi atatakiwa kubandika  katika sehemu ya matangazo ya uchaguzi majina ya  maeneo na mipaka ya kila mtaa, kitongoji au kijiji  kwa wakazi wa maeneo hayo kwa kuzingatia orodha  ya vijiji, vitongoji na mitaa iliyotangazwa katika  Gazeti la Serikali Tangazo la majina na mipaka ya vijiji, vitongoji  na mitaa litabandikwa tarehe 16 Septemba, 2024 Utaratibu huu una lengo la kuwawezesha wakazi  kutambua na kufahamu mipaka ya maeneo ya  Uchaguzi 3 RATIBA YA SHUGHULI ZA UCHAGUZI Kila Msimamizi wa Uchaguzi na Msimamizi  Msaidizi wa Uchaguzi atatakiwa kuzingatia ratiba ya  matukio ya Uchaguzi kama ilivyo katika Kanuni za  Uchaguzi na kama ambavyo yatakuwa yamefafanuliwa  katika Mwongozo huu Kila Msimamizi wa Uchaguzi atahakikisha anatoa  elimu kwa umma na wadau mbalimbali kuhusu  Uchaguzi katika Halmashauri husika Kila Msimamizi wa Uchaguzi atatakiwa kufahamu  idadi ya vijiji, vitongoji au mitaa itakayohusika  kufanya Uchaguzi na kufahamu idadi ya wakazi  waliojiandikisha kupiga kura ili kuandaa na  kupeleka idadi ya kutosha ya vifaa vya uchaguzi  wakati wa upigaji kura katika kila eneo KUTOA MAELEKEZO KUHUSUUCHAGUZI Wasimamizi wa Uchaguzi watatoa maelekezo  kuhusu Uchaguzi tarehe 26 Septemba, 2024 Maelekezo hayo yataelezea masuala muhimu  yafuatayo: tarehe ya kufanyika kwa Uchaguzi ambayo ni  tarehe 27 Novemba, 2024; muda na sehemu ya kuandikisha wapiga kura; mahali na muda utakapofanyika uchaguzi; kuwataka wakazi wote wenye sifa za kupiga kura  kujiandikisha ili washiriki uchaguzi;  4 kuwataka wakazi wenye umri wa miaka ishirini  na moja au zaidi wanaotaka kugombea nafasi ya  uenyekiti wa kijiji, ujumbe wa Halmashauri ya  kijiji, au uenyekiti wa kitongoji, uenyekiti wa  mtaa au ujumbe wa kamati ya mtaa kuchukua  fomu za kugombea zinazopatikana kwenye Ofisi  ya Msimamizi Msaidizi wa Uchaguzi; tarehe, muda na mahali pa kuchukua na  kurudisha fomu. Muda huo hautazidi siku saba,  yaani kuanzia tarehe 01 Novemba hadi tarehe 7  Novemba, 2024; siku ya uteuzi wa wagombea wa Uchaguzi  ambayo itakuwa tarehe 8 Novemba, 2024; muda wa kuwasilisha pingamizi dhidi ya uteuzi  wa mgombea yeyote ambao utaanza tarehe 8,  Novemba hadi tarehe 9 Novemba, 2024; kipindi cha kuendesha mikutano ya kampeni za  Uchaguzi ambacho kitakuwa ni siku saba kabla  ya siku ya Uchaguzi kuanzia tarehe 20 Novemba  hadi tarehe 26 Novemba, 2024; na masuala mengine yanayohusu Uchaguzi UTEUZI WA MSIMAMIZI WA UCHAGUZI, WASIMAMIZI  WASAIDIZI WA UCHAGUZI NA WASIMAMIZI WA  VITUO VYA UCHAGUZI kutakuwa na Msimamizi wa Uchaguzi, atakayeteuliwa  kusimamia uchaguzi; kutakuwa na Wasimamizi Wasaidizi wa Uchaguzi na  Wasimamizi wa Vituo vya Uchaguzi kwa kila mtaa,  5  kitongoji na kijiji watakaoteuliwa na Msimamizi wa  Uchaguzi; Wasimamizi wa Uchaguzi, Wasimamizi Wasaidizi wa  Uchaguzi na Wasimamizi wa Vituo vya Uchaguzi  watakaoteuliwa wanatakiwa kuwa na sifa zifuatazo: - Wasiwe na dhamana au uongozi katika chama  chochote cha siasa; Wawe ni watumishi katika Utumishi wa Umma; Wawe waadilifu Uteuzi wa Wasimamizi Wasaidizi wa Uchaguzi na  Wasimamizi wa Vituo vya Uchaguzi utafanyika  kuanzia tarehe 19 Septemba hadi tarehe 25 Septemba  2024 UANDIKISHAJI WA WAPIGA KURA: - Msimamizi wa Uchaguzi atateua Mtumishi wa  Umma mwenye sifa na uadilifu ambaye ataandikisha  na kuandaa Orodha ya Wapiga Kura Uteuzi wa Watumishi wa Umma watakaoandikisha  wapiga kura na kuandaa Orodha ya Wapiga Kura  utafanyika tarehe 6 Oktoba, 2024 Uandikishaji utafanyika katika kitongoji kwa ajili ya  uchaguzi wa mwenyekiti wa kijiji, wajumbe wa  Halmashauri ya kijiji na mwenyekiti wa kitongoji Aidha, kwa upande wa mitaa uandikishaji utafanyika  katika mtaa kwa ajili ya uchaguzi wa mwenyekiti wa  mtaa na wajumbe wa Kamati ya Mtaa 6 Uandikishaji wa wapiga kura utafanyika kwa muda  wa siku kumi kuanzia tarehe 11 Oktoba, 2024 hadi  tarehe 20 Oktoba 2024 Uandikishaji wa wapiga kura utafanyika kwenye  majengo ya umma na pale ambapo hakuna jengo la  umma, uandikishaji utafanyika sehemu ambayo  Msimamizi Msaidizi wa Uchaguzi atakuwa  amekubaliana na viongozi wa vyama vya siasa Majengo ya vyombo vya usalama, taasisi za dini na  vyama vya siasa hayatatumika katika zoezi la  uandikishaji wa wapiga kura Vituo vya uandikishaji wa wapiga kura  vitafunguliwa saa mbili kamili asubuhi na kufungwa  saa kumi na mbili kamili jioni Vyama vya Siasa vitaruhusiwa kuweka mawakala  wao wakati wa uandikishaji wa wapiga kura kwa  gharama zao Wakati wa uandikishaji wananchi hawataulizwa  masuala yanayohusu shughuli zao, uanachama wa  chama cha siasa au dini Tarehe 21 Oktoba, 2024 Msimamizi Msaidizi wa  Uchaguzi atabandika nakala ya orodha ya wapiga  kura katika sehemu ya matangazo ya Uchaguzi  kuwezesha wananchi wakague orodha ya wapiga  Kura ili: kuweka pingamizi kuhusu usahihi wa orodha  hiyo;  7 kuomba orodha irekebishwe   kurekebisha jina lake; kubadilisha taarifa zilizopo katika orodha  hiyo; au Kufuta jina lililoorodheshwa kwa vile  aliyeorodheshwa amefariki au amekosa sifa za  mpiga kura Mkazi aliyejiandikisha kupiga kura atakuwa na haki  ya kuweka pingamizi katika muda wa siku saba  kuanzia tarehe 21 Oktoba, 2024 hadi tarehe 27  Oktoba,2024 Pingamizi dhidi ya mtu kuandikishwa kuwa mpiga kura  litawasilishwa kwa Msimamizi Msaidizi wa Uchaguzi  ambaye atatakiwa kulitolea uamuzi ndani ya muda  wa siku mbili tangu tarehe ya mwisho ya ukaguzi  wa Orodha ya Wapiga kura yaani tarehe 27 Oktoba  hadi tarehe 28 Oktoba, 2024 SIFA ZA MPIGA KURA Mpiga Kura atatakiwa kuwa na sifa zifuatazo: ni raia wa Tanzania; ana umri wa miaka 18 au zaidi; ni mkazi wa kijiji au kitongoji au mtaa ambao  Uchaguzi unafanyika; ana akili timamu; na  8 awe amejiandikisha kupiga kura katika kitongoji  au mtaa au kijiji husika Mpiga kura atapoteza sifa ya kupiga kura endapo: hana moja wapo ya sifa zilizoainishwa katika  aya ya  ; amejiandikisha kupiga kura katika kituo zaidi  ya kimoja SIFA ZA MGOMBEA Mkazi yeyote wa kijiji au kitongoji au mtaa anaweza  kugombea nafasi yoyote katika Uchaguzi endapo: ni raia wa Tanzania; ana umri wa miaka 21 au zaidi; anaweza kusoma na kuandika Kiswahili au  Kiingereza; ana shughuli halali ya kumwezesha kuendesha  maisha; ni mwanachama wa chama cha siasa na  amedhaminiwa na chama hicho; na ana akili timamu Mtu hatakuwa na sifa za kugombea nafasi yoyote  katika uchaguzi endapo: amepoteza sifa zilizoainishwa katika aya ya  ;  9 amehukumiwa hukumu ya kifo na Mahakama  za Tanzania au anatumikia kifungo cha zaidi ya  miezi sita gerezani; hajatangaza kuwepo kwa mkataba au maslahi  katika kampuni yenye mkataba na kijiji ambacho  anataka kugombea; amepoteza sifa ya kupiga kura; au ataajiriwa au kuteuliwa katika wadhifa wowote  katika Utumishi wa Umma au kuchaguliwa  katika nafasi ya udiwani, ubunge, uspika wa  Bunge la Jamhuri ya Muungano wa Tanzania,  umakamu wa Rais wa Jamhuri ya Muungano  wa Tanzania au urais wa Jamhuri ya Muungano  wa Tanzania; KUCHUKUA NA KUREJESHA FOMU ZA KUGOMBEA  UONGOZI Wasimamizi wa Uchaguzi wataandaa fomu za  uteuzi wa kugombea nafasi zilizotajwa katika  Kanuni na Mwongozo huu. Kila fomu itakuwa na  nembo ya Halmashauri Fomu za kugombea nafasi za uongozi katika  uchaguzi zitatolewa kuanzia tarehe 01 Novemba  hadi tarehe 7 Novemba 2024, kuanzia saa moja na  nusu asubuhi hadi saa kumi kamili jioni Fomu itakayorudishwa kwa Msimamizi Msa i di zi  wa Uchaguzi bila kujazwa kwa kuzingatia matakwa  ya kanuni haitatambuliwa na Msimamizi Msaidizi wa  Uchaguzi katika kufanya uteuzi;  10 KilaMsimamiziwaUchaguziatatakiwakuhakikisha kuwa  fomu za uteuzi wa wagombea zinakuwepo za  kutosha na zitatolewa bila masharti wala malipo ya  aina yoyote Mtu aliyechukua fomu ya kugombea nafasi ya  uongozi atahakikisha anarejesha fomu husika ndani  ya muda wa siku saba tangu siku ya kwanza ya utoaji  wa fomu na baada ya fomu kurejeshwa mwombaji  atapewa nakala moja na nakala moja itabaki kwa  Msimamizi Msaidizi wa Uchaguzi Msimamizi Msaidizi wa uchaguzi hatoruhusiwa  kupokea kutoka kwa mtu yeyote fomu za uteuzi  zitakazowasilishwa baada ya saa kumi kamili jioni ya  siku ya mwisho ya kurejesha fomu SEMINA ZA UCHAGUZI Wasimamizi wa Uchaguzi watatakiwa kufanya  maandalizi ya kutosha na kuandaa semina ambazo  Kanuni za Uchaguzi zitajadiliwa na kueleweka kwa  Wasimamizi Wasaidizi na maafisa watakaohusika  katika ngazi zote pamoja na viongozi wa vyama vya  siasa Wasimamizi wa Uchaguzi kwa kushirikiana na/au  kwa kuwatumia Watumishi wa Umma watakuwa  wakufunzi wa Semina za uchaguzi katika maeneo  yao Semina hizi zitafanyika kwa kupitia na kusoma  mwongozo huu wa uchaguzi, ratiba yake; kanuni za  uchaguzi kuanzia za mwenyekiti wa kijiji, wajumbe  wa Halmashauri ya kijiji; mwenyekiti wa kitongoji,  mwenyekiti wa mtaa na wajumbe wa kamati ya mtaa 11  Msisitizo utolewe kuhusu hatua zote muhimu za  uchaguzi, muda, na fomu za uchaguzi ili kuhakikisha  uchaguzi unakuwa huru na wa haki AINANAIDADIYAWAJUMBEWATAKAOCHAGULIWA Halmashauri ya Kijiji itakuwa na wajumbe wasiozidi  ishirini na tano watakaochaguliwa na wakazi wa  vitongoji katika kijiji kama ifuatavyo: Mwenyekiti wa Kijiji; Wenyeviti wa vitongoji vilivyomo katika eneo la  kijiji; Wajumbe mchanganyiko wanawake na  wanaume; na Wajumbe wa kundi la wanawake ambao idadi  yao haitakuwa chini ya theluthi moja ya wajumbe  wote wa Halmashauri ya kijiji Kamati ya Mtaa itakuwa na wajumbe wasiozidi sita  watakaochaguliwa na wakazi wa mtaa. Wajumbe  hao ni wafuatao:- Mwenyekiti wa Mtaa; Wajumbe wengine watano ambao kati yao  wajumbe wasiopungua wawili watakuwa  wanawake Wenyeviti wa vitongoji watakaochaguliwa kutoka  kila kitongoji katika Mamlaka za Miji Midogo 12 UDHAMINI WA VYAMA VYA SIASA Wagombea wa nafasi zote za uongozi watatakiwa  kudhaminiwa na vyama vyao vya siasa Kwa kuzingatia kwamba kila chama kina utaratibu  wake wa kuteua au kutoa udhamini kwa wagombea  wake, Wasimamizi wa Uchaguzi watatoa maelekezo  mapema kwa Wasimamizi Wasaidizi kuzingatia  yafuatayo wakati fomu zitakaporejeshwa: Mgombea atahesabiwa kuwa amepata  udhamini wa chama chake cha siasa endapo  fomu ya maombi ya kugombea itakuwa  imeidhinishwa na ngazi ya chini kabisa katika  muundo wa chama chake; Kwa nafasi ya uenyekiti kila chama cha siasa  kitatakiwa kutoa mgombea mmoja. Endapo  kutatokea wagombea zaidi ya mmoja kutoka  chama kimoja cha siasa kwa nafasi hiyo, basi  yule aliyeteuliwa na ngazi ya chini kabisa  ndiye atahesabika kuwa mgombea mwenye  udhamini halali; Kwa nafasi za ujumbe wa Halmashauri ya kijiji  au Kamati ya Mtaa hakutakuwa na ukomo wa  idadi ya wagombea kwa chama cha siasa Chama cha siasa kinaweza kusimamisha  wagombea wa nafasi hizo kulingana na nafasi  zote zinazogombewa; Kiongozi au afisa wa chama cha siasa ambaye  atathibitisha udhamini katika fomu ya mgombea  atatakiwa:  13 kuandika majina yake matatu;    kutaja wadhifa wake katika chama; na    kugonga mhuri wa chama Mgombea atatakiwa kujaza nakala mbili    kwa kila ombi na zote zitatakiwa kuwa na saini  ya kiongozi wa chama cha siasa na mhuri wa  chama cha mgombea ikiwa ni uthibitisho wa  kudhaminiwa kwake; Mwisho wa kurudisha fomu ya kugombea  utakuwa saa kumi kamili jioni ya tarehe 7  Novemba, 2024 SIKU YA UTEUZI  Msimamizi Msaidizi wa Uchaguzi atafanya uteuzi wa  wagombea wa nafasi za uongozi katika ngazi zote tarehe  8 Novemba, 2024 UTARATIBU WA UTEUZI WA MGOMBEA PEKEE  Endapo kutakuwa na mgombea mmoja halali wa nafasi  ya uenyekiti wa kijiji, kitongoji, ujumbe wa Halmashauri  ya kijiji, uenyekiti wa mtaa au ujumbe wa kamati ya mtaa  Msimamizi Msaidizi wa uchaguzi atamteua mwombaji  huyo kuwa mgombea pekee kwa nafasi aliyoomba PINGAMIZI KUHUSU UTEUZI Mgombea au mtu aliyeomba kuteuliwa anaweza  kuweka pingamizi kuhusu uteuzi wa wagombea 14 Pingamizi dhidi ya uteuzi wa wagombea litawasilishwa  kwa Msimamizi Msaidizi wa Uchaguzi kuanzia  tarehe 8 Novemba hadi tarehe 9 Novemba, 2024 na  Msimamizi Msaidizi wa Uchaguzi atasikiliza na  kutoa uamuzi kuanzia tarehe 8 Novemba hadi  tarehe 10 Novemba, 2024 KAMATI YA RUFANI Makatibu Tawala wa Mikoa watateua wajumbe wa  Kamati za Rufani kwa kila Wilaya ambao watasikiliza na  kuamua pingamizi linalohusu uteuzi wa wagombea  katika Wilaya husika tarehe 01 Novemba, 2024 Uteuzi utazingatia jinsia Wajumbe wa Kamati ya Rufani ni wafuatao:- Katibu Tawala wa Wilaya ambaye atakuwa  Mwenyekiti; Watumishi wa Umma wanne kutoka katika  Taasisi za Umma zilizopo katika Wilaya husika;  na Mtumishi mmoja wa Umma kutoka Ofisi ya  KatibuTawala wa Wilaya ambaye atakuwa  Katibu Watu wafuatao hawataruhusiwa kuwa wajumbe wa  Kamati ya Rufani: Watu wanaohusika na uteuzi wa wagombea  kama vile Msimamizi wa Uchaguzi, Msimamizi  Msaidizi wa Uchaguzi na Msimamizi wa Kituo; Watumishi wa Halmashauri;  15 Watumishi katika vyombo vya ulinzi na  usalama; na Viongozi wa Vyama vya Siasa katika ngazi  yoyote Mgombea au mtu ambaye aliomba kugombea ambaye  hataridhika na uamuzi wa Msimamizi Msaidizi wa  Uchaguzi kuhusu uteuzi atakuwa na haki ya kukata  rufaa kwenye Kamati ya Rufani kuanzia tarehe 10  Novemba hadi tarehe 13 Novemba, 2024. Muda wa  kushughulikia rufaa utakuwa ni kuanzia tarehe 10  Novemba hadi tarehe 13 Novemba, 2024 Uamuzi wa Kamati ya Rufani kuhusu rufaa dhidi ya  pingamizi la uteuzi utakuwa wa mwisho KAMPENI ZA UCHAGUZI: Kampeni za Uchaguzi zitafanyika kuanzia tarehe 20  Novemba hadi tarehe 26 Novemba, 2024 Wagombea kwenye ngazi za vijiji, vitongoji na mitaa  au wawakilishi wao au vyama vya siasa wanaweza  kuitisha mikutano ya kampeni kwa kufuata ratiba  itakayowasilishwa na wagombea, wawakilishi wao  au vyama vya siasa na kuratibiwa na Msimamizi wa  Uchaguzi Vyama vya Siasa vyenye wagombea vinaweza  kuwateua wanachama wake kuendesha kampeni  kwa niaba ya wagombea w a vyama vyao Kampeni za uchaguzi zitaanza saa mbili asubuhi na  zitamalizika saa kumi na mbili jioni ya kila siku ya  kampeni 16 Vyombo vya ulinzi na usalama hususan Jeshi la  Polisi, Jeshi la akiba   wenye sare au Afisa  yeyote anayesimamia ulinzi, vitatumika katika  kuhakikisha kunakuwepo na usalama na utulivu  katika mikutano ya kampeni na wakati wa uchaguzi Vikundi vya ulinzi vya jadi au binafsi au vya  mashabiki wa vyama vya siasa havitaruhusiwa  kutumika kwenye maeneo ya mikutano ya kampeni  au ya uchaguzi Wasimamizi Wasaidizi wa Uchaguzi watatakiwa  kuhakikisha vikundi vya uhamasishaji vya vyama  vya siasa vinavyoshiriki uchaguzi vinatumika kwa  madhumuni ya uhamasishaji na si vinginevyo UTARATIBU WA KUPIGA KURA Uchaguziutafanyikatarehe27Novemba,2024kuanzia saa  mbili kamili asubuhi hadi saa kumi kamili jioni Uchaguzi wa mwenyekiti wa kijiji, mwenyekiti wa  kitongoji na wajumbe wa Halmashauri ya kijiji  utafanyika katika vitongoji vilivyomo katika vijiji kwa  Mamlaka za Wilaya na Mamlaka za Miji zenye Vijiji Uchaguzi wa mwenyekiti wa mtaa na wajumbe wa  kamati ya mtaa utafanyika katika mitaa iliyomo  katika Mamlaka za Miji Uchaguzi wa mwenyekiti wa kitongoji katika  Mamlaka za Miji Midogo utafanyika katika vitongoji  vilivyoko katika Mamlaka hizo Kabla ya kuanza kupiga kura, Msimamizi wa Kituo  atawaonesha wapiga kura sanduku la kupigia  17  kura lililo wazi na atalifunga kwa lakiri kwa namna  ambayo itazuia kufunguliwa bila kukata lakiri Kabla ya Msimamizi wa Kituo hajampatia mpiga  kura karatasi za kupigia kura, atajiridhisha kama jina  la mpiga kura limeorodheshwa katika orodha ya  wapiga kura Msimamizi wa Kituo anaweza kumtaka mpiga kura  aoneshe kitambulisho kitakachoonesha kuwa jina la  mpiga kura huyo ndilo lililomo kwenye orodha ya  wapiga kura. Aina ya kitambulisho ambacho Msimamizi  wa Kituo anaweza kumtaka mpiga kura kuonesha ni  pamoja na: kitambulisho cha mpiga kura; kitambulisho cha kazi; hati ya kusafiria; kadi ya bima ya afya; kitambulisho cha shule au chuo; kitambulisho cha mifuko ya hifadhi ya jamii; leseni ya udereva; au kitambulisho cha taifa Endapo mpiga kura atakuwa hana kitambulisho cha  aina yoyote kilichotajwa katika kanuni za uchaguzi,  lakini jina lake limo kwenye orodha ya wapiga kura  iliyoandaliwa kwa mujibu wa kanuni za uchaguzi,  Msimamizi Msaidizi wa Uchaguzi atamruhusu mtu  18  huyo kupiga kura baada ya kutambuliwa na wakazi  wa eneo husika Kwenye ngazi ya Mtaa: -  Kwa kuzingatia kuwa wajumbe wa Kamati ya Mtaa  ni sita, wawili miongoni mwao wakiwa ni wanawake,  Msimamizi wa Kituo atampatia mpiga kura karatasi  tatu za kupigia kura kwa nafasi zifuatazo: - nafasi moja ya Mwenyekiti; nafasi tatu za wajumbe wa Kamati ya Mtaa  kutoka kundi mchanganyiko la wanaume na  wanawake; na nafasi mbili za wajumbe wa Kamati ya Mtaa  kutoka kundi la wanawake Kwenye ngazi ya vitongoji vilivyoko katika Mamlaka  za Miji Midogo, uchaguzi utakuwa ni wa mwenyekiti  wa kitongojitu.Hivyo, Msimamizi wa Kituo atampatia  mpiga kura karatasi moja ya kupigia kura kwa ajili  ya kuchagua mwenyekiti wa kitongoji Kwenye ngazi ya Kijiji:-  Kwa kuzingatia kuwa idadi ya wajumbe wa  Halmashauri ya Kijiji haitazidi wajumbe ishirini na  tano, theluthi moja miongoni mwao wakiwa ni  wanawake, Msimamizi wa Kituo atampatia mpiga  kura karatasi nne za kupigia kura kwa nafasi  zifuatazo: - Mwenyekiti wa Kijiji;  19 Wajumbe wa Halmashauri ya Kijiji wa kundi  mchanganyiko la wanaume na wanawake; Wajumbe wa kundi la wanawake; na Mwenyekiti wa Kitongoji Kura zitakuwa za siri na zitapigwa katika majengo ya  umma au sehemu ambayo Msimamizi Msaidizi wa  Uchaguzi ataiteua baada ya kushauriana na  wagombea, wawakilishi wao au vyama vya siasa Majengo ya vyombo vya usalama, taasisi za dini na  vyama vya siasa hayatatumika katika zoezi la  kupiga kura Mpiga kura ambaye ana mahitaji maalumu anaweza  kumwomba mtu yeyote aliyemchagua yeye mwenyewe  kumsaidia kupiga kura isipokuwa Msimamizi wa  Uchaguzi, Msimamizi Msaidizi wa Uchaguzi, Msimamizi  wa Kituo, mgombea au mwakilishi wake Mpiga kura ambaye hajui kusoma na kuandika  anaweza kumwomba mtu yeyote aliyemchagua yeye  mwenyewekumsaidiakupigakuraisipokuwaMsimamizi  wa Uchaguzi, Msimamizi Msaidizi wa Uchaguzi,  Msimamizi wa Kituo, Mgombea au Mwakilishi  wake Mtu mmoja hatoruhusiwa kumsaidia mpiga kura  zaidi ya mmoja 20 UTARATIBU WA UPIGAJI KURA KWA MGOMBEA  PEKEE  Mgombea wa nafasi ya uenyekiti wa kijiji, kitongoji,  ujumbe wa Halmashauri ya kijiji, uenyekiti wa mtaa au  ujumbe wa kamati ya mtaa, aliyetangazwa kuwa mgombea  pekeeatapigiwakurayaNDIYOauHAPANA KUHESABU KURA NA KUTANGAZA MATOKEO YA  UCHAGUZI Msimamizi wa Kituo atahesabu kura mbele ya  wagombea, mawakala, Msimamizi wa Uchaguzi,  Msimamizi Msaidizi wa Uchaguzi, Askari polisi au  Askari wa jeshi la akiba  mwenye sare au  Afisa yeyote anayesimamia ulinzi na mwangalizi wa  uchaguzi mwenye kitambulisho kwenye kituo cha  kupigia kura. Kabla ya kuanza kuhesabu kura,  Msimamizi wa Kituo atafanya yafuatayo: atahakiki idadi ya wakazi waliopiga kura;    atahesabu idadi ya karatasi za kupigia kura  ambazo hazikutumika na kuziweka katika  bahasha maalum;    atakagua lakiri na kuona kama haijafunguliwa;    atakata lakiri; na atafungua sanduku la kupigia kura Baada ya zoezi la kuhesabu kura kukamilika,  Msimamizi wa Kituo atamtangaza mgombea wa  nafasi ya uenyekiti wa kitongoji, kijiji au mtaa,  ujumbe wa Halmashauri ya kijiji au ujumbe wa  21  Kamati ya Mtaa aliyepata kura nyingi kuwa  mshindi Endapo idadi ya kura kwa nafasi ya uenyekiti wa  kijiji au mtaa zitalingana kwa wagombea wanaoongoza  kura, Msimamizi wa Kituo atatangaza matokeo  hayo na kuwasilisha taarifa kwa Msimamizi  Msaidizi wa Uchaguzi ambaye atapanga tarehe  nyingine ya uchaguzi ndani ya siku kumi na nne  tangu tarehe ya uchaguzi Endapo idadi ya kura kwa nafasi ya uenyekiti wa  kitongoji zitalingana kwa wagombea wanaoongoza  kura, Msimamizi wa Kituo atatangaza matokeo  hayo na kuwasilisha taarifa kwa Msimamizi  Msaidizi wa Uchaguzi ambaye atawasilisha taarifa  kwa Msimamizi wa Uchaguzi ili apange tarehe  nyingine ya uchaguzi ndani ya siku kumi na nne  tangu tarehe ya uchaguzi Mgombea pekee kwa nafasi ya uenyekiti wa  kitongoji, kijiji au mtaa atakuwa amechaguliwa  endapo atapata kura nyingi za NDIYO kati ya kura  zote halali zilizopigwa Endapo mgombea pekee kwa nafasi ya uenyekiti wa  kijiji au mtaa atashindwa kupata kura nyingi za  NDIYO au idadi ya kura za NDIYO au HAPANA  zitalingana, Msimamizi wa Kituo atatangaza matokeo  hayo na kuwasilisha taarifa hiyo kwa Msimamizi wa  Uchaguzi ambaye atapanga tarehe nyingine ya  uchaguzi ndani ya siku kumi na nne tangu tarehe ya  uchaguzi Endapo mgombea pekee kwa nafasi ya uenyekiti wa  kitongoji, atashindwa kupata kura nyingi za NDIYO  22  au idadi ya kura za NDIYO au HAPANA  zitalingana, Msimamizi wa Kituo atatangaza  matokeo hayo na kuwasilisha taarifa hiyo kwa  Msimamizi Msaidizi wa Uchaguzi ambaye atawasilisha  taarifa kwa Msimamizi wa Uchaguzi ili apange  tarehe nyingine ya uchaguzi ndani ya siku kumi na  nne tangu tarehe ya uchaguzi VIFAA VITAKAVYOTUMIKA KWENYE UCHAGUZI:  Vifaa vifuatavyo vitatumika katika  uchaguzi:- Orodha ya wapiga kura wenye sifa za kupiga kura  kwa eneo husika; karatasi za kupiga kura; meza moja ambayo itatumika wakati wa kuhesabu  kura; masanduku ya kupigia kura y e n y e k u o n e s h a  ki tu kilichomo ndani ya sanduku; mifuko mikubwa ya kawaida itakayotunza kura  baadaa kuhesabiwa na uchaguzi kukamilika; Fomu za matokeo ya uchaguzi; Fomu za kuomba kugombea; na Mihuri ya Halmashauri ya Kijiji au Serikali ya Kijiji  kwa maeneo ya vijiji na vitongoji; na mhuri wa  Mtendaji wa Mtaa au Kata kwa uchaguzi wa viongozi  wa mitaa 23 UTARATIBU WA KUWASILISHA TAARIFA NA  MATOKEO YA UCHAGUZI Matokeo ya uchaguzi wa mwenyekiti wa kijiji,  wajumbe wa Halmashauri ya Kijiji, wenyeviti wa  vitongoji na mitaa na wajumbe wa Kamati ya Mtaa  yatajazwa kwenye Fomu maalum ambayo itasainiwa na  wagombeaauwawakilishiwaopamojanaMsimamiziwa  Kituo na kubandikwa kwenye sehemu ya matangazo ya  uchaguzi Nakala za matokeo ya uchaguzi wa mwenyekiti wa  kijiji na wwa Halmashauri ya vijiji kutoka katika  vitongoji zitawasilishwa Ofisi ya Serikali ya Kijiji  kwa ajili ya kujumlishwa na kutangazwa washindi Matokeo ya uchaguzi wa mwenyekiti wa mtaa na  wajumbe wa Kamati ya Mtaa yatatangazwa  katika ngazi ya mtaa husika Matokeoyamwenyekitiwakitongojiyatatangazwa katika  ngazi ya kitongoji husika Wasimamizi wa vituo vya uchaguzi watatakiwa  kuwasilisha matokeo ya uchaguzi kupitia fomu  maalum zilizoainishwa kwenye kanuni za uchaguzi  kwa Wasimamizi Wasaidizi wa Uchaguzi ngazi ya  mtaa au kijiji yenye taarifa zifuatazo: majina ya wagombea, v y a m a vyao vya siasa  na idadi ya kura walizopata; idadi ya wakazi waliojiandikisha; idadi ya wakazi waliopiga kura; na  24 idadiyakurazilizoharibikaaukukataliwa Wasimamizi Wasaidizi wa Uchaguzi ngazi ya mtaa  na kijiji wataunganisha taarifa zinazotoka kwenye  vitongoji na mitaa na kuziwasilisha kwa Msimamizi  Msaidizi wa Uchaguzi ngazi ya kata ambaye naye  ataziwasilisha kwa Msimamizi wa Uchaguzi Msimamizi wa Uchaguzi ataunganisha taarifa zote  za matokeo ya uchaguzi na kuweka kumbukumbu  zake na kisha kutuma taarifa ya matokeo ya uchaguzi  yenye kuonyesha taarifa zilizoelezwa katika aya ya kwa Katibu Mkuu   Ofisi ya Rais - Tawala za  Mikoa na Serikali za Mitaa na nakala kwa Katibu  Tawala wa Mkoa UTARATIBU WA UTUNZAJI NA UTEKETEZAJI WA  NYARAKA ZA UCHAGUZI  Msimamizi wa Uchaguzi atahakikisha anatunza kwa  usalama nyaraka zote zinazohusu uendeshaji wa  uchaguzi. Baada ya siku thelathini tangu kutangazwa kwa  matokeo ya uchaguzi, Msimamizi wa Uchaguzi  atateketeza karatasi za kupigia kura na fomu za uteuzi za  wagombea zilizotumika isipokuwa kama itaelekezwa  vinginevyo kwa amri ya Mahakama kutokana na  mwenendo wa mashauri ya uchaguzi USHIRIKI WA VYAMA VYA SIASA Wasimamizi wa Uchaguzi watatakiwa kuitisha  mkutano wa siku moja wa baina yao na viongozi wa  vyama vya siasa ngazi ya Wilaya vyenye usajili wa  kudumu ili:-  25 kutoa elimu juu ya uchaguzi wa viongozi wa  ngazi za vijiji, vitongoji na mitaa kwa mujibu wa  kanuni za uchaguzi; kuelekezautaratibu utakaotumika kuandikishawapiga  kura kwenye orodha ya piga kura; kuelezea sifa za wapiga kura na sifa za  wagombea; kuweka bayana idadi ya vijiji, vitongoji na mitaa  iliyopo kwenye eneo la Halmashauri; na kuelezea ratiba ya matukio yote muhimu hadi  siku ya uchaguzi Kila chama cha siasa kitawajibika kugharamia  ushiriki wa wajumbe wake katika mkutano huo NAFASI WAZI Nafasi ya uenyekiti wa kijiji, ujumbe wa Halmashauri ya  kijiji, uenyekiti wa kitongoji, uenyekiti wa mtaa au  ujumbe wa Kamati ya Mtaa itakuwa wazi endapo  yatatokea mambo yafuatayo: kifo cha mwenyekiti au mjumbe; Mwenyekiti au Mjumbe kujiuzulu wadhifa  wake; Mwenyekiti au mjumbe kukosa sifa za kuwa  mgombea; kubatilishwa kwa matokeo ya uchaguzi;  26 Mwenyekiti au mjumbe kukoma kuwa  mwanachamawachamachasiasakilichomdhamini; Mwenyekiti au mjumbe kuhama kijiji, kitongoji au  mtaa kwa kadri itakavyokuwa; Mwenyekiti kutoitisha mikutano mitatu mfululizo  ya kawaida bila kuwa na sababu za msingi; Mwenyekiti au mjumbe kutohudhuria mikutano  mitatu mfululizo ya kawaida bila kuwa na  sababu ya msingi; kugawanywa kwa kijiji, kitongoji au mtaa; au Mwenyekiti au mjumbe kuvuliwa madaraka  kwa mujibu wa Sheria Endapo litatokea jambo lolote litakalo sababisha  nafasi wazi ya uongozi, Mtendaji wa Kijiji au Mtaa  atatoa taarifa kwa Msimamizi wa Uchaguzi katika  kipindi kisichozidi siku saba tangu kutokea kwa  jambo hilo Msimamizi wa Uchaguzi atatangaza kuwepo kwa  nafasi wazi ya uenyekiti wa kijiji, ujumbe wa Halmashauri  ya Kijiji, uenyekiti wa kitongoji, uenyekiti wa mtaa  au ujumbe wa Kamati ya Mtaa ndani ya siku kumi na  nne baada ya kupokea taarifa kutoka kwa Mtendaji  wa Kijiji au Mtaa juu ya kuwepo kwa nafasi wazi Nafasi ya uenyekiti wa kijiji, ujumbe wa Halmashauri ya  Kijiji, uenyekiti wa kitongoji, uenyekiti wa mtaa au  ujumbe wa Kamati ya Mtaa itajazwa katika muda wa  siku sitini baada ya kutangazwa kuwa wazi 27 ELIMU YA MPIGA KURA Mara baada ya tangazo la uchaguzi kutolewa, taasisi  yoyote inayokusudia kutoa elimu ya mpiga kura  kwa ajili ya uchaguzi wa Serikali za Mitaa, inaweza  kuwasilisha maombi kwa Katibu Mkuu Ofisi ya Rais  Tawala za Mikoa na Serikali za Mitaa. Maombi hayo  yataambatishwa na nyaraka zifuatazo: Cheti cha usajili;    barua ya usajili kuthibitisha uhai wa taasisi;    Katiba ya taasisi;    majina na anwani za viongozi wa taasisi; namba za simu za taasisi au viongozi;    Anwani ya ofisi;    Taarifa ya fedha inayoonesha vyanzo vya  fedha;    Taarifa ya rasilimali watu na vitendea kazi  katia utoaji elimu; na    Vibali vya kazi kwa wasio raia wa Tanzania Taasisi ambazo zitapewa kibali cha kutoa elimu ya  mpiga kura, zitatoa elimu ya mpiga kura kwa  gharama zao wenyewe 28 M W I S H O  Mwongozo huu wa uchaguzi ni rejea rahisi ya Kanuni  za Uchaguzi wa Serikali za Mitaa wa Mwaka 2024 na  siyo mbadala wa Kanuni za uchaguzi. Endapo kutatokea  kukinzana kati ya Kanuni na mwongozo, Kanuni za  uchaguzi ndizo zitakazo kuwa na nguvu Wasimamizi wa Uchaguzi, Wasimamizi Wasaidizi wa  Uchaguzi, Wasimamizi wa Vituo na wadau wote katika  uchaguzi wa Serikali za Mitaa watakaohusika na shughuli za  Uchaguzi wanatakiwa kusoma na kuzingatia kwa  makini Kanuni za Uchaguzi pamoja na miongozo  mbalimbali ambayo Waziri Mwenye dhamana anaweza  kutoa atakapoona inafaa                   DODOMA MOHAMED OMARY MCHENGERWA,  15 Agosti, 2024 Waziri wa Nchi, Ofisi ya Rais  Tawala za Mikoa na Serikali za Mitaa  29  JEDWALI LA MATUKIO YA UCHAGUZI  Na. TUKIO TAREHE MHUSIKA  1. Tangazo la Uchaguzi  kwa Umma 15 Agosti, 2024 Waziri Nchi, ORTAMISEMI  2. Maombi ya kuangalia  uchaguzi  30 Agosti-17  Septemba, 2024  Katibu Mkuu , ORTAMISEMI  3. Tangazo la majina na  mipaka ya Vijiji na  Vitongoji  16 Septemba, 2024 Msimamizi wa  Uchaguzi  4. Uteuzi wa  Wasimamizi  wasaidizi wa  Uchaguzi na  Wasimamizi wa  Vituo 19-25 Septemba,  2024  Msimamizi wa  Uchaguzi  5. Maelezo kuhusu  Uchaguzi 26 Septemba, 2024 Msimamizi wa  Uchaguzi  6. Semina kwa  wasimamizi wasaidizi  wa uchaguzi na  wasimamizi wa vituo  30 Septemba,2024 Msimamizi wa  Uchaguzi  7. Uteuzi wa  waandikishaji wa  wapiga kura 6 Oktoba, 2024  Msimamizi wa  Uchaguzi  Uchaguzi  8. Viapo kwa  waandikishaji wa  wapiga kura,  wasimamizi wa  vituo na  wasimamizi  wasaidizi wa  uchaguzi  6-8 Oktoba, 2024 Msimamizi wa uchaguzi  9. Elimu kwa  waandikishaji wa  wapiga kura  6-8 Oktoba, 2024 Msimamizi wa  Uchaguzi  10 Zoezi la uandikishaji  wa wapiga kura 11-20 Oktoba, 2024 Msimamizi wa  Uchaguzi  30  Na. TUKIO TAREHE MHUSIKA  11. Kubandikwa kwa  Orodha ya Wapiga  Kura  21 Oktoba, 2024 Msimamizi wa  Uchaguzi  12. Ukaguzi wa Orodha  ya Wapiga Kura 21-27 Oktoba, 2024 Msimamizi wa  Uchaguzi  13. Pingamizi kuhusu  uandikishaji wa  wapiga kura  21-27 Oktoba, 2024 Msimamizi wa  Uchaguzi Msaidizi  14 Uamuzi kuhusu  pingamizi 27-28 Oktoba, 2024  Msimamizi wa  Uchaguzi  Msaidizi  15. Marekebisho ya  Orodha ya Wapiga  Kura  27-28 Oktoba, 2024  Msimamizi wa  Uchaguzi  Msaidizi  16. Kukata rufaa dhidi ya  uamuzi wa  pingamizi  28-29 Oktoba, 2024 Msimamizi wa  Uchaguzi  17. Uamuzi wa rufaa 28-31 Oktoba, 2024 Msimamizi wa  Uchaguzi  18. Kukoma uongozi  kwa viongozi  waliopo madarakani  25 Oktoba, 2024 Msimamizi wa  Uchaguzi  19. Kuchukua fomu za  kugombea 01 Novemba, 2024 Msimamizi Msaidizi wa  Uchaguzi  20. Kurejesha fomu za  kugombea  01-07 Novemba,  2024  Msimamizi Msaidizi wa  Uchaguzi  21 Uteuzi wa Kamati ya  Rufani 01 Novemba, 2024 Katibu Tawala wa Mkoa  22. Semina kwa kamati  ya Rufani 04 Novemba, 2024 Msimamizi wa  Uchaguzi  23. Uteuzi wa wagombea 8 Novemba, 2024 Msimamizi Msaidizi wa  Uchaguzi  24. Uwasilishaji wa  pingamizi kuhusu  uteuzi  8-9 Novemba, 2024 Mwombaji/Mgombea/  25. Uamuzi wa  pingamizi kuhusu  uteuzi  8-10 Novemba, 2024  Msimamizi wa  Uchaguzi  Msaidizi  31  Na. TUKIO TAREHE MHUSIKA  26. Kukata rufaa dhidi  ya uamuzi kuhusu  pingamizi la uteuzi  10-13 Novemba,  2024  Mwombaji/Mgombea/  Msimamizi wa  Uchaguzi  27. Uamuzi wa kamati  ya rufaa  10-13 Novemba,  2024 Kamati ya Rufani  28. Uwasilishaji wa  ratiba za mikutano ya  kampeni  kutoka katika Vyama  vya Siasa  14 Novemba, 2024  Vyama vya Siasa/  Msimamizi wa  Uchaguzi  29. Uwasilishaji wa  ratiba za mikutano  ya kampeni kwa  Mkuu wa Polisi wa  Wilaya  17 Novemba, 2024 Msimamizi wa  Uchaguzi  30. Kuanza kwa kampeni 20-26 Novemba,  2024  Msimamizi wa  Uchaguzi  31. Siku ya Uchaguzi 27 Novemba, 2024 Msimamizi wa  Uchaguzi  KIMEPIGWACHAPA NA MPIGACHAPA MKUU WA SERIKALI, TANZANIA