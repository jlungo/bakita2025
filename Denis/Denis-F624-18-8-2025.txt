 ELIMU KWA UMMA MFUKO WA FIDIA  16 MEI 2023      SALAAM ZA WAZIRI WA ARDHI, NYUMBA NA MAENDELEO YA MAKAZI KWA  WANANCHI JUU YA UANZISHWAJI WA MFUKO WA FIDIA        Suala la Fidia ya ardhi ni miongoni mwa mambo muhimu kwenye utawala  wa Ardhi. Usimamiaji sahihi wa masuala ya fidia huleta manufaa ya  kiuchumi na kijamii na hivyo, kuiwezesha Serikali na wamiliki wa ardhi  kunufaika na rasilimali muhimu ya ardhi. Kwa upande mwingine,  utekelezaji wa Sera ya Taifa ya ardhi ya 1995 na Sheria ya Ardhi Na.4 ya  1999 unafanyika kwa hatua ili kukidhi matakwa yake chini ya Wizara ya  Ardhi, Nyumba na Maendeleo ya Makazi. Aidha, kuchelesa  kutekelezwakwa Sera na Sheria imekuwa ni mojawapo ya changamoto  zinazochangia uwepo wa migogoro inayohusiana na fidia nchini pamoja na  kukwamisha utekelezaji wa majukumu mengi ya utawala na usimamizi wa  ardhi.    Kutokushughulikiwa kwa masuala ya fidia ipasavyo kumesababisha  kutokuwepo kwa utawala bora katika sekta ya ardhi. Sera ya Taifa ya  Ardhi ya mwaka 1995 katika sehemu ya  -20 inaainisha kuwa ardhi  ina thamani, kipengele hiki kimeleta mwamko kwa wananchi kuitumia  ardhi kama rasilimali na fursa ya kujiinua kiuchumi. Utwaaji wa ardhi na  ulipaji wa fidia unapaswakuzingatia bei ya ardhi ya soko na viwango vya  thamani katika ukokotoaji wa fidia. Pia uwazi, uadilifu na weledi wa  wataalamu katika masuala ya fidia ni mambo ya muhimu sana.    Kwa kutambua hili, Sheria ya Ardhi Na.4 ya mwaka 1999 katika Fungu Na.  173 imeainisha uanzishwaji wa Mfuko wa Fidia unaosimamiwa na Bodi ya  Wadhamini wa Mfuko w Fidia. Kimsingi sheria ilikusudia uwepo wa mfumo  wa uwajibikaji kwa wahusika wote (Mtwaaji ardhi na Mlipwa fidia) pamoja  na uwazi katika utekelezaji wa masuala yote ya fidia. Ikumbukwe  kwamba, malipo ya fidia yasiposimamiwa ipasavyo na kwa uwazi,  huzungukwa na mianya ya rushwa kwa kuwanufaisha ama wataalam au  wenye ardhi na Serikali ikiingia gharama zisizo za lazima kwa kutumia  fedha za umma kwa hasara na pasipo tija. Kwa hiyo, ili kukabiliana na  changamoto hii, Serikali imeunda chombo cha kusimamia masuala yote ya  ulipaji wa fidia nchini kwa kuzingatia Sheria ya Ardhi Na. 4 ya mwaka  1999 na Mwongozo wa Kusimamia Mfuko wa Fidia ya Ardhi (Operational  Manual for Managing Land Compensation Fund) nchini.     Wadau wa Mfuko wa Fidia wako wengi kwa maana ya Taasisi/Mamlaka  yoyote yenye nia ya kutwaa eneo kwa manufa ya umma ama matumizi  mengine kwa kuzingatia sheria za nchi yetu. Hivyo ni rai yangu kwa  wadau wote wa Mfuko kukitumia chombo hiki muhimu kwa manufaa ya  wote kwa lengo la kuondoa kero na changamoto za ulipaji fidia.  SALAAM ZA MWENYEKITI WA BODI YA MFUKO WA FIDIA  Bodi ya wadhamini ya kusimamia Mfuko wa Fidia ya Ardhi imeanzishwa kwa mujibu wa  Kanuni za Sheria ya Ardhi Na. 4 ya mwaka 1999 (The Land Management of the Land  Compensation Fund Regulations, 2001) ikiwa na Wajumbe 6.  Kazi za Bodi ya Wadhamini wa Mfuko wa Fidia ardhi zimeanzishwa katika Kanuni  ambazo zimetungwa na Waziri wa Ardhi, Nyumba na Maendeleo ya Makazi, chini ya  Vifungu Na. 173 na 179 vya Sheria ya Ardhi Na. 4 ya mwaka 1999 na kutangazwa  katika Gazeti la Serikali Na. 82 la tarehe 4/3/2001. Kanuni hizo zinaitwa The Land  Management of the Land Compensation Fund Regulations, 2001).  Kazi hizo ni:    Kuwasilisha jedwali la Fidia na Madai mama litakvyowasilishwa na Kamishna wa  Ardhi au Afisa Ardhi Mteule    Kufanya Malipo ya Fidia kutoka kwenye Mfuko wa Fidia kwa kuzingatia taathmini  halisi ya mali na ardhi kama itakavyothibitishwa na Mthamini mkuu wa  Serikali.  Pamoja na majukumu hayo, majukumu mengine ni:  a) Kumshauri Waziri mwenye dhamana na Ardhi kuhusu vyanzo vipya vya  Mfuko wa Fidia, marekebisho ya viwango vilivyopo vya fidia na kuhusu  kanuni za ukusanyaji wa fedha za fidia;  b) Kuhakikisha kunakuwepo na ukusanyaji, utunzaji na ulipaji wa fedha za  fidia katika Akaunti ya Mfuko;  c) Kutoa fedha kutoka kwenye Mfuko kulipa fidia kwa ajili ya utwaaji wa  ardhi kwa Matumizi mbalimbali;  d) Kufuatilia matumizi ya fedha za fidia zinazotolewa kwa ajili ya malipo ya  fidia; na,  e) Kutoa mapendekezo mengine yoyote kwa Waziri wa Ardhi  yatakayoonekana ni muhimu ili kuiwezesha Bodi kutimiza majukumu yake. 