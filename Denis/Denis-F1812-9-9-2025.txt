 HUBERT KAIRUKI MEMORIAL UNIVERSITY HOTUBA YA MAKAMU MKUU WA CHUOKWENYE MAHAFALI YA KUMI NA NANE Prof. CHARLES STEPHEN MGONE 12 DISEMBA 2020  Ndugu John Ulanga, Kaimu Mkuu wa Chuo Kikuu cha Kumbukumbu ya Hubert Kairuki na Mwenyekiti wa Baraza la Chuo; Wajumbe wa Baraza la Chuo na Wajumbe waSeneti; Mama Kokushubila Kairuki, Mwenyekiti wa Bodi Shirika la Afya na Elimu la Kairuki, pamoja na Wajumbe wa Bodi; Dkt. Asser Mchomvu, Mkurugenzi Mkuu wa Hospitali ya Kairuki; Prof. Moshi Ntabaye, Naibu Makamu Mkuu wa Chuo– Taaluma; Prof. Godwin Ndossi, Naibu Makamu Mkuu wa Chuo – Mipango, Fedha na Utawala; Wakuu wa Vitivo; Dkt. Titus Kabalimu, Mkurugenzi wa Mafunzo ya Uzamili na Utafiti; Bi. Elizabeth Kijugu,Mkuu wa Shule ya Uuguzi ya Kairuki; Waheshimiwa Mabalozi;Wawakilishi wa Mashirika mbalimbali yakitaifa na kimataifa; Viongozi wa Serikali;  Viongozi wa Vyama vya kiraia; Ndugu Maprofesa, Wahadhiri na Wafanyakazi wote wa Chuo Kikuu cha Kumbukumbu ya Hubert Kairuki,na wa Hospitali ya Kairuki; Wapendwa Wanahabari;Wazazi; Walezi; Wafadhili; Wanafamilia; Marafiki; na Wageni wa Wahitimu; Wapendwa wahitimu wetu; Mabibi na Mabwana: Habari za asubuhi. Kwa niaba ya wanajumuia waChuo Kikuu cha Kumbukumbu ya Hubert Kairuki, naomba nichukue wasaa huu kumshukuru Mwenyezi Mungu, kwa kutuwezesha kufika siku ya leo, tukiwa wazima na wenye afya njema.Ninayo heshima kubwa kuwakaribisha na kuwashukuru wote kwa kuitikia mwaliko wa kusherekea nasi mahafali haya ya kumi na nane. Karibuni sana. Mheshimiwa Kaimu Mkuu wa Chuo:awali ya yote, napenda kuwapongeza wahitimu wetu kwa kufaulu vizuri masomo ikiwa pamoja nakufuzu katika taaluma zao mbali mbali. Katika mahafali ya leo, tutashuhudia wahitimu 385  wakitunukiwa; Astashahada, Stashahada, Shahada, na Shahada za Uzamili miongoni mwao wakiwa wanaume 152 na wanawake 233: Miongoni mwao, wataotunukiwa  Stashahada ya Uuguzi, wapo -146  Digrii ya Uuguzi -53  Digrii ya Udaktari wa Binadamu -184 na  Digrii ya Uzamili ya Udaktari wa Binadamu-2 Ninawapongeza wahitimu hawa, pamoja na wahadhiri, watumishi wa chuo,wazazi na wafadhilikwa mchango wao mkubwa uliopelekea mafanikio haya. Mheshimiwa Kaimu Mkuu wa Chuo: Tukizingatia mbele, katika mwaka huu wa masomo, Chuo kimedahili wanafunzi wapya 463 kama ifuatavyo:  Stashahada ya Uuguzi - 94  Stashahada ya Ustawi wa Jamii – 23  Digrii ya Ustawi wa Jamii – 21  Digrii ya Uuguzi -46  Digrii ya Udaktari wa Binadamu -226  Digrii ya Uzamili ya Upasuaji - 2  Digrii ya Uzamili ya Tiba na Afya ya Watoto – 1  Digrii ya Uzamili ya Tiba – 5  Digrii ya Uzamili ya magonjwa ya Wakina mama na uzazi –5.  Mheshimiwa Kaimu Mkuu wa Chuo: ninaomba sasa nieleze kwa kifupi shughuli mbalimbali za maendeleo ambazochuo kinaendelea kutekeleza. Mosi: Chuo kimeendelea kufadhili masomo ya wafanyakazi wake kwa ngazi ya uzamili na uzamivu ndani na nje ya nchi. Wahadhiri wanne wamemaliza mafunzo yao ya uzamili hivi karibuni wakiwemo Dkt. Fulgence Mpenda, Dkt. Jane Nyandele,Bi. Hosiana Msechuna Dkt. Zahra Morawej.Kwa sasa tuna Wahadhirikumi na tano wanaosomea shahada ya uzamivu na saba shahada ya uzamili katika fani mbalimbali.Pia kwa kipindi hiki wafanyakazi na wahadhiri sita wamepandishwa vyeo katika fani mbalimbali. TUWAPE HONGERA NYINGI SANA. Pili: Katika kuboresha huduma ya ufundishaji, Chuo kimeajiri wahadhiri na wafanyakazi wapya ili kuendana na ongezeko lawanafunzi. Kati ya mwezi wa Disemba 2019 mpaka Novemba 2020, chuo kimeajiri wafanyakazi wapya 8. Wafanyakazi waliojiriwa ni pamoja naMhadhiri Mwandamizi mmoja; Mhadhiri mmoja; Wahadhiri wasaidizi wanne na Waalimu wasaidizi wawili. Tatu: Chuo kinaendelea na utekelezaji waMpangoMkakatiwamiakamitano wa mwaka 2018-2023. Kwa sasa kimeanza utekelezaji kwa mwaka wa tatu na baadhi ya maeneo ya kimkakati yaliyolengwa kutekelezwa kwa mwaka huu yakiwa:   Kuanzishwa kwa programu mpya za masomo zikiwemo Digrii ya Ustawi wa Jamii  Kuanzishwa na kukuzwa mafunzo ya ubobezi kwa wakufunzi wa chuo  Kuimarishwa miundombinu ya chuo  Kuajiriwa wahadhiri na wafanyakazi wajuzi na wabobezi wa fani mbalimbali  Kuanza na kusimamia ujenzi wa Kampasi ya Boko  Kuanzishwa na kuendelezwa tasnia ya utafiti na ushauri bingwa  Kuimarishwa na kuongezwa matumizi ya TEHAMA katika kuongeza ufanisi na ubora wa ufundishaji, utafiti na rasilimali. Nne: Kuhusu uendelezaji wa Kampasi mpya ya Boko, Mchakato wa kuanzisha awamu ya kwanza ya ujenzi kwa kutumia rasilimali za ndani ulianza kwa kuandaa michoro mwaka jana. Mchakato huu ulicheleweshwa kutokana na janga la COVID-19, ila baada ya kuwepo ahueni ya janga hili na shughuli za kiuchumi kurejea hali yake ya kawaida, Chuo kimekamilisha michoro na kipo mbionikutafuta Wakandarasi kwa ajili ya kuanza ujenzi. Tano: Kuhusu uendelezaji wa Shughuli za Utafiti, tafiti mbali mbali zinaendelea kufanywa na wanataaluma wa chuo, pamoja na wanafunzi wetu wa ngazi zote. Tafiti zilizofanywa mwaka huu zinahusu magonjwa ya kuambukiza na yale yasiyo ya kuambukiza. Kwa mwaka wa 2020 baadhi ya wanataaluma wetu wametoa machapisho kadhaakatika majarida ya kisayansi.Baadhi ya machapisho hayo, ni pamoja na:  Uchambuzi yakinifu juu ya elimu ya uuguzi na ukunga nchini Tanzania   Utafiti wa njia mpya za kutibu malaria  Uhusiano kati ya ugonjwa wa seli mundu na malaria  Dalili za mwanzo za uvunjifu wa umetaboli kuelekea kupata ugonjwa wa kisukari  Aina ya magonjwa yanayowasibu watoto wachanga waliozaliwa kabla ya wakati. Kwa niaba ya chuo napenda kuwapongeza wanataaluma na wanafunzi wote kwa hayo machapisho ambayo yametambulika kitaifa na kimataifa. Sita: Mapambano dhidi ya Janga la COVID-19 Kama tunavyofahamu,katika mwaka 2020 tumekumbwa na janga linaloendelea duniani kote la COVID-19. Tanzania iliripoti kesi yake ya kwanza mnamo mwezi wa Machi.Kwa kuchukuwa tahadhari, shule na vyuo vyote vilifungwa. Hivyo Taasisi nyingi zililazimika kuharakisha kutoa programu zao kwa njia ya mtandao. Taasisi hizozikiwa pamoja na hata zile kutoka nchi tajiri zimekuwa na matatizo sawa na yetu ya kutokuwa tayari kukabili hali hii katika kuendesha masomo, vikao na mikutano kwa njia ya mtandao.Hata hivyo Chuo chetu kilijifunga mkanda na kikaweza kukabili hali hii ngumu pamoja na kuendelea na mafunzo na shughuli zake zote kwa njia ya mtandao bila ya kutetereka.Hili kwetu halikuwa jambo geni kwani hata kabla ya janga hili tulikuwa tunajiandaa kutoa elimu na kufanya shughuli zetu zote kwa njia hii. Tumshukuru mwenyezi Mungu na kuwapongeza viongozi wa nchi, serikali na chuo waliotuvusha salama katika wakati mgumu huu.  Kwa kuwa janga hilo ni suala la kitaifa, ambalo limeleta athari kubwa kwenye elimu, afya, uchumi pamoja na mambo mengine, Chuo kinatoa rai kwa watoa huduma za mtandao kuzingatiapunguzo lagharama za huduma hizo kwa wanafunzi na Taasisi za elimu. Kwa kuhitimisha,napenda kuwashauri wahitimu kuwa na juhudi katika kazi zao wanazoenda kufanya wakizingatia kanuni, maadili na miiko ya fani zao. Napenda pia kuwatakia maisha mema yenye mafanikio huko waendako. Tunategemeamtakuwa mabalozi wetu wazuri, popote mwendapo. Mkautumikie umma kwa unyenyekevu na kumtanguliza Mwenyezi Mungu katika shughuli zenu zote. Mwisho kabisa napenda kutoa shukrani zangu za dhati kwa maprofesa, wahadhiri na wafanyakazi wote wa Chuo na hospitali kwa kushiriki kikamilifu kuhakikisha wanafunzi hawa wanaohitimu leo wamepata elimu itakayowawezesha kutekeleza majukumu yao. ASANTENI. Mheshimiwa Kaimu Mkuu wa Chuo, wageni waalikwa, mabibi na mabwana. Asanteni sana kwa kunisikiliza. Mheshimiwa Kaimu Mkuu wa Chuosasanaomba nimkaribishe,NaibuMakamuMkuuwa Chuo Taaluma, Prof. Moshi Ntabayeawaitewakuuwavitivo husika ili kuwahudhurisha wanafunzi waliofuzu wapate kutunukiwa Astashahada, Stashahada, Shahada na Shahada za Uzamili kamailivyo orodheshwakatikakitabu cha mahafali.  Prof. Ntabaye, KARIBU.