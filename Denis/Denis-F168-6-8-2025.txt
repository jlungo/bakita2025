  HOTUBA YA MHE DKT JOHN POMBE JOSEPH MAGUFULI, RAIS WA JAMHURI YA MUUNGANO WA TANZANIA KATIKA HAFLA YA KUWEKAJI JIWE LA MSINGI LA UJENZI WA  FLYOVER TAREHE   APRILI   Mheshimiwa Prof Makame Mbarawa  , Waziri wa Ujenzi, Uchukuzi na Mawasiliano; Mheshimiwa Balozi Dkt Augustine Mahiga  , Waziri wa Mambo ya Nje na Ushirikiano wa Afrika; Mheshimiwa Paul Makonda, Mkuu wa Mkoa wa Dar es Salaam; Mheshimiwa Prof Norman Adamson Sigara, Mwenyekiti wa Kamati ya Bunge ya Miundombinu; Mheshimiwa Balozi Masaharu Yoshida, Balozi wa Japan nchini, Mheshimiwa Ramadhan Madabida, Mwenyekiti wa Chama Cha Mapinduzi Mkoa wa Dar es Salaam; Waheshimiwa Wabunge wa Mkoa wa Dar es Salaam mliopo hapa; Katibu Mkuu wa Wizara ya Ujenzi, Uchukuzi na Mawasiliano; Bwana Toshio Nagase, Mwakilishi Mkuu wa Shirika la Ushirikiano wa Kimataifa la Japan   nchini Tanzania; Viongozi Mbalimbali mliopo; Wageni Waalikwa; Ndugu Wananchi; Mabibi na Mabwana: Nianze hotuba yangu kwa kumshukuru Mheshimiwa Waziri wa Ujenzi, Uchukuzi na Mawasiliano kwa kunialika kushiriki katika shughuli hii muhimu na ya kihistoria ya kuweka Jiwe la Msingi la Ujenzi wa Barabara ya Juu   ya kwanza hapa nchini kwenye eneo hili la TAZARA Aidha, nawashukuru pia wananchi waliojitokeza kushuhudia uwekaji wa jiwe la msingi la mradi huu Kipekee kabisa, napenda kutumia fursa hii kuwashukuru Wana-Dar es Salaam kwa kunichagua kuwa Rais wenu wa Awamu ya Tano Nawashukuru sana kwa ushindi mkubwa mlionipa Ndugu Wananchi; Mabibi na Mabwana; Mtakumbuka kuwa wakati tunaomba kura kipindi cha Kampeni za Uchaguzi Mkuu mwaka jana tuliahidi mambo mengi Miongoni mwa mambo tuliyoahidi tukiwa hapa Dar es Salaam, na hasa mimi ilikuwa kwamba, endapo ningechaguliwa ningehakikisha barabara ya juu hapa TAZARA inajengwa ili kupunguza kero ya foleni lakini pia kubadilisha mandhari ya Jiji letu Ahadi ni deni Nina uhakika kwa Wana-Dar es Salaam leo ni ushahidi tosha kuwa tumeanza kutekeleza ahadi yetu Nafahamu kuna baadhi ya watu walikuwa hawaamini kama jambo hili lingefanyika Lakini hayawi hayawi yamekuwa Ujenzi sasa unaanza Mradi huu ni muhimu sana hasa kwa wakazi wa Jiji letu la Dar es Salaam Kwanza, kwa sababu mradi huu utapunguza kero ya foleni Aidha, mradi huu utasaidia kuokoa fedha zilizokuwa zikipotea kutokana na tatizo la msongamano wa magari barabarani, ambapo inakadiriwa kuwa mwaka   pekee nchi yetu ilipoteza kiasi cha shilingi bilioni Halikadhalika, kwa kupunguza foleni hapa Dar es Salaam, tutaweza kuokoa maisha ya watu ambao wamekuwa wakipoteza maisha kwa ama kuchelewa kufika hospitalini kutokana na foleni au gari la zima moto kuchelewa kufika kwenye eneo la tukio Hivyo basi, kwa niaba ya Serikali, wananchi na kwa niaba yangu binafsi, napenda kuchukua fursa hii kuishukuru Serikali ya Japan kwa kukubali kufadhili kwa kiasi kikubwa ujenzi wa mradi huu Wajapan ni marafiki wa kweli wa nchi yetu na wamekuwa wakitusaidia kwa takriban miaka   sasa Hata Daraja la Salender limejengwa na Wajapan Jambo la kufurahisha ni kuwa misaada ya Wajapan haina masharti magumu yasiyotekelezeka Ahsanteni sana ndugu zetu wa Japan Katika mradi huu, Serikali ya Japan imetoa kiasi cha shilingi bilioni    wakati nchi yetu itatoa shilingi bilioni Aidha, nchi yetu itagharamia baadhi ya kodi za ujenzi wa mradi huu Hivyo, gharama za kutekeleza mradi wote huu ni takriban shilingi bilioni Narudia tena kuwashukuru ndugu zetu wa Japan na nikuombe Mheshimiwa Balozi Yoshida ufikishe shukran zetu kwa Serikali yako kwa namna ambavyo mmekuwa mkitusaidia katika miradi mbalimbali ya maendeleo Nitumie fursa hii pia kuwashukuru wafadhili wote ambao wamekuwa wakitusaidia na napenda kuwahakikishia kuwa misaada yenu tutaitumia kwa malengo yaliyokusudiwa Ndugu Wananchi; Mabibi na Mabwana; Kila mnapoona nchi tajiri inatoa msaada kutusaidia mfahamu kwamba fedha hizo zimetokana na wananchi wao kulipa kodi Kwa hiyo fedha hizi zilizotolewa na Wajapan kutekeleza mradi huu ni fedha za walipa kodi wa Japan Wameamua kuzileta Tanzania, ambako wananchi wake wengi wamekuwa wakikwepa kulipa kodi Niwaombe basi Watanzania wenzangu tujitahidi kulipa kodi Tukifanya hivyo, sisi wenyewe tutamudu kutekeleza miradi mikubwa ya maendeleo kama huu ambao tunaweka jiwe lake la msingi muda mfupi ujao Ndugu Wananchi; Mabibi na Mabwana; Sambamba na mradi huu wa Barabara ya Juu hapa TAZARA, Serikali pia inaendelea na utekelezaji wa miradi mingine mingi ya barabara hapa Dar es Salaam Mradi wa Mabasi ya Mwendokasi Awamu ya Kwanza (BRT Phase I) ambao umegharimu takriban shilingi bilioni   zilizokopwa kutoka Benki ya Dunia tayari umekamilika Mradi huu umechelewa kuanza kufanya kazi baada ya kubainika kuwa kuna watu wachache wanataka kujinufaisha Hata hivyo, Serikali imefanikiwa kuzuia utapeli huo na hivyo muda wowote kuanzia sasa usafiri wa magari ya mwendokasi utaanza kufanya kazi baada ya Serikali kujiridhisha kuwa maslahi ya wananchi na Serikali yamelindwa Aidha, tumejenga barabara za mitaani zenye urefu wa takriban kilometa   kwenye maeneo mbalimbali hapa Dar es Salaam Nitoe wito kwa viongozi wa mkoa, hususan Mameya kusimamia vizuri barabara hizo ili zisiharibike Halmashauri zetu zinapata fedha za Mfuko wa Barabara Mzitumie vizuri fedha hizo kwa kuzielekeza maeneo husika, hasa kutengeneza barabara za kwenye mitaa yetu Ndugu Wananch; Mabibi na Mabwana; Serikali ya Awamu ya Tano imejidhatiti kupunguza kama siyo kumaliza kabisa tatizo la msongamano wa magari hapa Dar es Salaam Hii ni kwa sababu Jiji hili siyo tu kwamba ni kioo cha nchi yetu bali pia ni kiungo muhimu cha usafiri kwa nchi jirani ambazo zinatumia Bandari ya Dar es Salaam kusafirisha bidhaa zao, ikiwemo Rwanda, Uganda, DRC, Zambia na Malawi Hivyo, tumepanga kutekeleza miradi mingine mingi, ikiwa ni pamoja na: Mradi wa Ujenzi wa Barabara ya Dar es Salaam hadi Chalinze yenye urefu wa kilometa   ambayo itakuwa ni ya  expressway Mradi huu upo kwenye hatua za mwisho za upembuzi yakinifu ambapo baada ya hapo wawekezaji wa kujenga barabara hiyo kwa njia ya Ubia kati ya Serikali na Sekta Binafsi   watapatikana Barabara hii itakuwa ya njia sita kutoka Dar es Salaam katika eneo la Kigamboni ambako itaungana na Daraja la Kigamboni Aidha, barabara hii itakuwa na makutano ya kisasa yenye barabara za juu   tano katika maeneo inapoungana na barabara nyingine Mradi wa ujenzi wa barabara za juu   kwenye makutano ya Nelson Mandela, barabara za Morogoro na Sam Nujoma eneo la Ubungo (Ubungo Interchange) unaofadhiliwa na Benki ya Dunia ambapo zabuni za kumpata Mkandarasi zimetangazwa Ujenzi wa Daraja jipya la kutoka Hospitali ya Aga Khan hadi Ufukwe wa Coco lenye urefu wa takriban kilometa   ambao utagharamiwa kwa kutumia mkopo wa masharti nafuu kutoka Benki ya Exim Utekelezaji wa mradi huu upo katika hatua ya maandalizi Mradi wa ujenzi wa miundombinu ya Mabasi ya Mwendokasi Awamu ya Pili (BRT Phase II) katika barabara za Kilwa, Chang ombe na Kawawa na pia ujenzi wa barabara za juu   katika makutano ya barabara za Kilwa na Mandela   na makutano ya barabara za Nyerere na Chang ombe Mradi huu ambao utagharamiwa na Benki ya Maendeleo ya Afrika upo katika hatua ya maandalizi Mradi wa ujenzi wa miundombinu ya Mabasi Yaendayo Haraka Awamu ya Tatu (BRT Phase III) katika barabara ya Nyerere hadi Gongo la Mboto, barabara ya Uhuru na barabara ya Azikiwe Serikali inaendelea na mazungumzo na Benki ya Dunia kwa ajili ya kupata mkopo wa kugharamia mradi huu Sambamba na miradi hii ya barabara, Serikali pia inaendelea na mipango ya kujenga Reli ya Kati ya Kisasa kutoka Dar es Salaam kwenda mikoa ya Mwanza na Kigoma Katika kutekeleza mradi huu, serikali imetenga kiasi cha shilingi trilioni moja katika bajeti ya mwaka ujao wa fedha ili kuanza ujenzi wakati huo huo mazungumzo na wafadhili wengine yakiendelea Ili kupunguza tatizo la msongamano wa magari hapa Dar es Salaam, ujenzi wa reli hiyo utakapofika Ruvu, tutaanza kuitumia ili kuzuia magari makubwa ya mizigo kuja Dar es Salaam kufuata mizigo Lakini niseme pia kuwa siyo hapa Dar es Salaam pekee ambako miundombinu ya usafiri itaboreshwa Kwenye bajeti ijayo, tumetenga fedha za kujenga barabara sehemu nyingine nchini, ikiwemo barabara ya kutoka Mtwara hadi Newala na kumaliza barabara ya Nyakanazi kwenda Kigoma Aidha, tumepanga kununua ndege mbili kwa ajili ya Shirika letu la Ndege la Tanzania Miradi hii mikubwa ya maendeleo itafanyika baada ya Serikali kufanya uamuzi wa makusudi kuongeza bajeti ya maendeleo kutoka asilimia   hadi   mwaka ujao wa fedha Bajeti hiyo imeongezeka baada ya Serikali kuzidisha ukusanyaji wa mapato na kubana matumizi kwenye baadhi ya maeneo, ikiwemo safari za nje na matumizi mengine yasiyo ya lazima Tumeongeza bajeti ya maendeleo ili kuondoa kero nyingi zinazowakabili wananchi na pia kuleta maendeleo ya haraka kwa nchi yetu Niwaombe Mawaziri na watumishi wengine kuwa wavumilivu katika kipindi hiki ambacho Serikali inaelekeza juhudi kubwa katika kutatua kero za wananchi na kusukuma mbele gurudumu la maendeleo Aidha, napenda kutoa wito kwa wananchi wote kushikamana ili kuleta maendeleo nchini mwetu Tuondoe tofauti zetu za kiitikadi maana maaendeleo hayana itikadi Ndugu Wananchi; Mabibi na Mabwana; Kabla sijahitimisha hotuba yangu, napenda kutumia fursa hii kusema masuala mengine machache kuhusu mradi huu tunaouzindua leo na miradi mingine ya namna hii kwa ujumla Mradi huu unajengwa Dar es Salaam Hivyo, bila shaka, utatoa ajira kwa wakazi wa Dar es Salaam Hivyo, nitoe wito kwa wote watakaoajiriwa kwenye mradi huu kuwa waaminifu na kuacha vitendo vya wizi Nawaomba pia kuachana na migomo isiyokuwa na msingi ili mradi huu umalizike kwa haraka Aidha, nawahimiza wasimamizi na wakandarasi wa mradi huu kujitahidi ili mradi huu umalizike mapema, ikiwezekana hata kabla ya muda uliopangwa ili kuwapunguzia wananchi wa Dar es Salaam kero ya foleni, hasa kwa kuzingatia kuwa fedha za ujenzi wa mradi huu zipo Sambamba na kuulinda mradi hii, naomba wananchi wadumishe usafi kwenye Jiji letu ili miradi ya namna hii idumu muda mrefu Natoa wito kwa viongozi wa Dar es Salaam kusimamia suala la usafi, ikiwezekana tungeni sheria ndogondogo kwa ajili ya kuwadhibiti watu wasiopenda usafi Ni lazima Watanzania tubadilike Ni lazima tuwe wasafi Nafahamu wakati mwingine tatizo la uchafu hapa Dar es Salaam linatokana na sisi viongozi wenyewe kuwa wabinafsi Tunatoa zabuni za usafi kwa kampuni zetu ambazo hazina uwezo wa kufanya kazi Tubadilike kwa kuweka maslahi ya taifa mbele badala ya maslahi yetu binafsi Waheshimiwa Viongozi; Wageni Waalikwa; Mabibi na Mabanwa; Napenda kuhitimisha kwa kutoa pongezi kwa Mheshimiwa Waziri kwa kazi kubwa unayoifanya ya kusimamia ujenzi wa miundombinu Nawapongeza pia Watendaji na watumishi wote wa Wizara kwa kufanya kazi kwa kujituma Mimi nilikuwa Waziri wa Ujenzi kwa takriban miaka   hivyo ninaifahamu Wizara hiyo Naomba ushirikiano mlionipa mimi muuendeleze kwa Waziri wenu mpya Nafahamu mna changamoto za madeni kutokana na miradi mikubwa tuliyoifanya siku za nyuma lakini nawaahidi Serikali italipa madeni hayo yote Baada ya kueleza maneno hayo, sasa nipo tayari kuweka Jiwe la Msingi la Mradi wa Barabara ya Juu katika Makutano ya TAZARA Mungu Ibariki Tanzania! Mungu Wabariki Watanzania!  Ahsanteni kwa kunisikiliza 