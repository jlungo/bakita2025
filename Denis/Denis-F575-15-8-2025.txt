 Makala hii inajadili dhima ya lugha za kiasili, ikiwemo ya Kiswahili,   katika kuafikia maendeleo endelevu barani Afrika. Kimsingi, asilimia kubwa ya   wenyeji wa bara hili huishi katika maeneo ya mashambani na huzitumia lugha za   kiasili katika mawasiliano ya kila siku. Kati ya sekta muhimu zinazoathiriwa na   matumizi ya lugha ni pamoja na elimu, habari na mawasiliano, burudani, dini,   uandishi na uchapishaji, utunzaji na uhifadhi wa mazingira, afya, kilimo na   biashara. Aidha, upatikanaji wa maendeleo endelevu utategemea kwa kiasi   kikubwa iwapo wananchi watashirikishwa katika aina mbalimbali za utafiti na   matokeo yake kuwasilishwa kwa lugha wanayoielewa ili waweze kuyatekeleza.   Makala hii inachukulia kuwa lugha inayo dhima kuu katika utekelezaji wa huduma   na shughuli mbalimbali za kitaaluma.   Keywords: lugha za kiasili, maendeleo endelevu, mawasiliano.   Copyright ©   The Author : This is an open-access article distributed under the terms of the Creative Commons Attribution   .   International   License    CC BY-NC   .       which permits unrestricted use, distribution, and reproduction in any medium for non-commercial use provided the original   author and source are credited.   UTANGULIZI   Mnamo mwaka wa   , Rais wa Jamhuri ya   Kenya alitangaza Nguzo Nne za Agenda Kuu ya   Maendeleo ambazo alikusudia kutimiza kufikia mwisho   wa kipindi chake cha pili cha uongozi             .   Ajenda hizo zilihusu kujitosheleza kwa chakula, ujenzi   wa nyumba za gharama nafuu, ukuzaji wa viwanda na   huduma za afya kwa wote. Ili kuhakikisha kuwa ajenda   hizi hazingebaki tu katika maandishi na hotuba za   kisiasa, palihitajika mbinu na mikakati mwafaka ya   kuzitekeleza. Palikuwa na haja ya kuhakikisha kuwa   washikadau wote wamepata fasiri ya ajenda hizi kwa   lugha wanayoielewa vyema. Hii ni kwa sababu   wananchi hawawezi kushiriki katika utekelezaji wa   dhana wasizong’amua. Ni dhahiri kuwa utangamano na   maendeleo endelevu ni mambo ambayo hayawezi   kupatikana bila mawasiliano kwa lugha inayoeleweka   na kutumiwa na wanajamii wengi    Simala,      .   Uchunguzi uliofanywa na Kamisheni ya   Kiswahili ya Afrika Mashariki    KAKAMA   [   ]   Capacity Assessment of the Development and Use of   Kiswahili in the EAC. Ripoti hii ilitokana na uchunguzi   uliofanywa na KAKAMA ili kubainisha uhusiano   uliopo kati ya mawasiliano, ushirikiano wa kikanda na   maendeleo endelevu katika muktadha wa lugha ya   Kiswahili.   umebainisha dhima ya lugha katika elimu, habari na   mawasiliano, biashara, sheria, siasa na utawala,   burudani, afya na dini. Uchunguzi huu umeonyesha   kuwa lugha ni kiungo muhimu kinachowapatanisha   washikadau mbalimbali katika upangaji, uendelezaji na   utekelezaji wa masuala na miradi yote inayohusisha na   kuathiri binadamu. Bila mawasiliano mwafaka,   binadamu watakwama na kushindwa kutekeleza   malengo yao, kama walivyofanya wakati wa ujenzi wa   Mnara wa Babeli [   ].   Lugha katika Elimu   Kati ya malengo makuu ya elimu kote   ulimwenguni ni kuwaandaa na kuwawezesha wananchi   kutekeleza majukumu yao ipasavyo. Ili kutekeleza   lengo hili, Shirika la Umoja wa Mataifa la Elimu,   Sayansi na Utamaduni    UNESCO    linasisitiza umuhimu   wa kuhakikisha kuwa elimu inayotolewa kote   ulimwenguni ina manufaa kwa wote. Kupitia kwa   Ripoti ya Dunia ya Ufuatiliaji wa Elimu kwa Wote   Ujenzi wa Mnara wa Babeli ni dhana ya kidini   inayopatikana katika Biblia    Mwanzo   :          ambapo   mpango wa kuujenga mnara ambao ungewawezesha   watu kufika mbinguni ulisambaratishwa na Mungu   alipogundua kuwa mawasiliano kupitia kwa lugha moja   yangewawezesha kufanya chochote walichotaka.   Timothy Kinoti M’Ngaruthi., East African Scholars J Edu Humanit Lit; Vol   : Iss      Jun,      :      © East African Scholars Publisher, Kenya   [   ], shirika hili linatambua umuhimu wa lugha ya   kufundishia shuleni katika kukuza ubora wa kufundisha   na kujifunza. Ripoti hii inaonyesha kuwa, mbali na   lugha za kimataifa, lugha za kiasili zimetekeleza wajibu   muhimu katika upatikanaji wa elimu, hasa kwa   makundi madogo ya watu wanaoongea lugha zisizo   maarufu.   Kwa mujibu wa Trudgil          , lugha ni   chombo cha kubadilisha maadili, mielekeo na matarajio   ya watu walio na utamaduni unaowatambulisha.   Tukizingatia wazo hili, lugha za Kiafrika zina nafasi   muhimu ya kuendeleza maadili na kubadilisha mielekeo   na matarajio ya vijana kuhusiana na tamaduni, mataifa   yao na bara la Afrika kwa jumla. Hili litawezekana pale   lugha hizi zinatumiwa katika miktadha mbalimbali,   ukiwemo muktadha wa elimu. Ni muhimu kutaja hapa   kuwa kuna aina mbili za elimu – elimu isiyo rasmi      inayotokana na utangamano na mazingira    na elimu   rasmi    inayotolewa shuleni na taasisi nyinginezo   .   Lugha za Kiafrika ni chombo muhimu cha   kuwasilisha turathi na falsafa za Kiafrika. Ili elimu   iwafaidi walengwa panafaa kuwepo na uwiano kati ya   elimu inayotolewa na lugha ya utamaduni wa wahusika      Wa Thiong’o,      . Mtaalamu huyu anashikilia kuwa   lugha sio tu chombo cha mawasiliano bali pia ni   chombo cha kubebea utamaduni. Elimu inayoendelezwa   kwa lugha za kigeni haiwezi kuakisi mazingira halisi ya   kijamii, kitamaduni, kisiasa na kiuchumi ya mpokezi   wake. Mwananchi aliyepagazwa elimu ya aina hii   atakumbwa na changamoto chungu nzima atakapojaribu   kuitumikiza maishani. Kwa mtazamo huu, elimu   haiwezi kuwa chombo cha kuendeleza maendeleo   endelevu iwapo itaurutubisha utamaduni wa kigeni   unaowakanganya walengwa.   Kaviti na Ngugi           wanasema kuwa lugha   ni chombo muhimu cha kuiwezesha jamii   kujitambulisha na kujibainisha na jamii zile zingine   mbali na kuwawezesha wanajamii kuelewana na   wenzao. Wataalamu hawa wanasisitiza umuhimu wa   kufanya utafiti na kuandika kwa lugha za Kiafrika ili   zisije kuangamia. Mawazo haya yanaungwa mkono na   nadharia ya Utambulisho wa Jamii iliyoasisiwa na   Tajfel na Turner          . Nadharia hii huiangalia jamii   kwa misingi kama vile lugha, tamaduni, siasa, uchumi   na biashara na jinsi wanajamii hujitambulisha kwa   misingi hiyo. Kati ya misingi iliyotajwa hapa, lugha   ndiyo gundi inayowaunganisha wanajamii kwani   ndicho kipengele muhimu kinachotumiwa katika   kuendeleza utamaduni, siasa, uchumi na biashara.   Tazama Ripoti ya UNESCO – Elimu kwa Wote:   Mafanikio na Changamoto kupitia   www.efareport.unesco.org   Habari na Mawasiliano   Vyombo vya habari vina nafasi kubwa ya   kurahisisha biashara ya kisasa kwani pembe mbalimbali   za ulimwengu zimeunganishwa kupitia Teknolojia ya   Habari na Mawasiliano    M’Ngaruthi,      . Kuibuka   kwa vituo vya redio vinavyotumia lugha za kiasili   kumechangia pakubwa katika maendeleo ya sehemu za   mashambani    Wasike,      . Kwa mujibu wa Tume ya   Mawasiliano ya Kenya, kuna vituo thelathini   vinavyotangaza kwa lugha za kiasili    mbali na   Kiswahili    nchini Kenya. Vituo hivi vimesambaa katika   maeneo ya miji na mashambani na huwafikia   wasikilizaji wake katika kaunti zote nchini. Kwa mfano,   wasikilizaji wa lugha ya Kimeru nchini Kenya wana   vituo vya redio kama vile Muuga FM, Meru FM,   Mwago FM, Wega FM, Weru FM, Geetu FM na   Mwariama FM. Isitoshe, kuna vituo vya runinga kama   vile Mwariama Tv, Weru Tv, Baite Tv na Meru Tv   ambavyo hutoa matangazo yake kwa lugha iyo hiyo.   Umaarufu wa vyombo hivi umedhihirika hasa   katika maeneo ya mashambani kwani vipindi vyake   hutoa burudani na mafunzo muhimu kwa lugha   zinazoeleweka na wengi. Idhaa nyingi huinufaisha   hadhira yake katika masuala ya elimu, siasa, utamaduni,   mazingira, dini na afya. Kwa mfano, kipindi cha   ‘Murimi Caruruku’    Mkulima Shupavu    kwenye Weru   Tv huwashirikisha wakulima na wafugaji katika   majadiliano kuhusiana na ufanisi na changamoto   wanazopitia katika shughuli zao. Wakulima na   washikadau wengine katika sekta hiyo pia hupata fursa   ya kuuliza maswali na kushauriwa na wataalamu wa   kilimo.   Vyombo hivi vya habari pia huwa katika   mstari wa mbele kuufahamisha umma kuhusu kuzuka   kwa majanga mbalimbali. Kwa mfano, vyombo hivi   vilichukua hatua muhimu katika kuuangazia umma   kuhusu uvamizi wa nzige katika maeneo kadha nchini   Kenya mwanzoni mwa mwaka wa   . Ni vyombo   vivyo hivyo vilivyotumiwa na serikali na mashirika   yasiyo ya kiserikali kuuelimisha umma juu ya jinsi ya   kuwakabili wadudu hao waharibifu ambao tayari   walikuwa wameyaharibu maelfu ya tani za chakula.   Habari za mafuriko yaliyosababisha maafa makubwa   katika maeneo mbalimbali nchini Kenya mwaka wa   na   ziliangaziwa katika idhaa nyingi   zinazotangaza kwa Kiswahili na lugha nyinginezo za   wenyeji.   Licha ya hatua muhimu zilizoshuhudiwa,   ongezeko la vituo hivi limesababisha utashi mkubwa   wa waandishi wa habari, wahariri na watangazaji walio   na ujuzi wa lugha husika. Inasikitisha kuona kuwa   waandishi wengi wa habari, wahariri, watangazaji na   waandalizi wa vipindi vya redio na runinga hawana   ujuzi wa lugha walizoajiriwa kuendeleza. Wengi wao ni   vijana wasio na ujuzi wowote wa lugha hizi. Baadhi yao   wanapozungumza huwafedhehi waajiri wao kutokana   Timothy Kinoti M’Ngaruthi., East African Scholars J Edu Humanit Lit; Vol   : Iss      Jun,      :      © East African Scholars Publisher, Kenya   na matumizi mabovu ya lugha, ikiwa ni pamoja na   kuchanganya lugha mbalimbali wanapotangaza.   Sekta hii pia inakumbwa na changamoto   kubwa ya utafsiri wa habari kutoka lugha moja hadi   nyingine. Hali hii inaathiri usambazaji wa habari sahihi   kwani baadhi ya watafsiri huupotosha ujumbe   uliokusudiwa. Kwa mfano, habari muhimu kuhusiana   na majanga kama vile mafuriko, kuenea kwa nzige na   usambaaji wa maradhi hatari ya korona zisipotafsiriwa   ipasavyo zinaweza kuwatia wananchi hatarini. Isitoshe,   huenda habari muhimu zikapotea kabisa wakati wa   utafsiri. Sera za serikali na habari nyingine muhimu   zisipowafikia wananchi kama zilivyokusudiwa bara hili   litaendelea kubaki nyuma katika utekelezaji wa   mipango muhimu ya serikali. Ujumbe uliopotoshwa   katika tafsiri pia unaweza kuzua taharuki miongoni   mwa wanajamii na kuugawanya umma kwa misingi ya   kikabila, kidini au kitabaka.   Tafsiri na Ukalimani   Kuna aina mbalimbali za tafsiri. Hizi ni   pamoja na tafsiri ya makala, tafsiri ya mtandao, tafsiri   ya vitandazi, tafsiri ya filamu, ukalimani andamizi,   ukalimani mtawalia, ukalimani wa simu, ukalimani   kupitia video, ukalimani wa lughaishara, ujanibishaji,   ufundishaji wa lugha, uandishi wa vitabu vya lugha,   sanaa ya lugha, uhariri, uundaji wa istilahi, utafiti wa   lugha, pamoja na uundaji na uuzaji wa nyenzo za   kielektroniki za kutafsiria    Kamundi,      .   Wakalimani na watafsiri wanahitajika katika   sekta nyingi, ikiwa ni pamoja na tafsiri za moja kwa   moja au kupitia vyombo vya kielektroniki. Baadhi ya   nchi za Kiafrika zimepiga hatua za kufundisha masuala   ya Teknolojia ya Habari na Mawasiliano    TEHAMA      kwa lugha za kiasili    Kevogo,      . Hatua hii   imewezeshwa na juhudi za wataalamu za kufanya   utafiti na kutafsiri istilahi za kiteknolojia kwa lugha za   kiasili. Bila shaka juhudi hii imezaa matunda kwani   imeibua kizazi kipya kinachoweza kuendeleza maarifa   haya kwa vizazi vijavyo kwa lugha wanayoielewa kwa   urahisi.   Ukalimani katika makongamano ya kimataifa   ambapo washiriki wake huwa wasemaji wa lugha ainati   umekuwa maarufu kote ulimwenguni. Aidha,   wakalimani huhitajika katika mikutano ya kidini ili   kuwawezesha walengwa kupokea ujumbe kwa urahisi.   Watafsiri wa vitabu, makala, habari na matangazo   katika vyombo vya habari wanahitajika kote   ulimwenguni.   Sekta ya Dini   Kwa mujibu wa Kevogo, Mukuthuria na   Mukhwana          , usemi wa kidini ni usemi wa kijamii   unaoshirikisha wahubiri na waumini wao ambao   hutangamana na kuwasiliana wakitumia lugha.   Wataalamu hawa wanasema kuwa mawasiliano ya   kidini yanapaswa kutumia lugha kwa uangalifu ili   kuwashawishi na kuwaathiri waumini kufikiri, kutenda   na kubadili mitazamo yao ya kilimwengu kwa njia   inayoafiki matarajio mema ya jamii. Wanaonya pia   kuwa iwapo usemi utatumiwa vibaya unaweza kuwa   hatari na kuzua chuki. Hii inamaanisha kuwa pana haja   ya wahubiri kuwa na msingi mwema wa lugha   utakaowawezesha kuitumia kwa upole na kuzingatia   miktadha ifaayo ili kutekeleza wajibu huu muhimu.   Hali ilivyo hivi sasa ni kwamba pana wahubiri   wengi wasio na ujuzi wa kusoma na kufasiri maandiko   matakatifu kwa Kiswahili na lugha nyingine za   Kiafrika. Hata wanapokuwa na ujuzi huu, wahubiri   wengi wa kisasa hupenda kutumia lugha za kigeni, hasa   Kiingereza. Hapa ndipo panapohitajika wakalimani na   watafsiri wenye ujuzi wa lugha hizo za kigeni pamoja   na lugha za kiasili ili kuwawezesha wenyeji kulipata   neno la Mungu kwa njia mwafaka. Hii ni kwa sababu   kazi nzuri ya tafsiri inafaa kuzingatia utamaduni wa   lugha chanzi na lugha lengwa    Malangwa,      .   Wahubiri pia wana jukumu la kuielimisha   jamii kuhusiana na masuala-ibuka kama vile athari za   mafuriko, uharibifu wa mazingira na maradhi hatari ya   korona. Nchini Kenya pamekuwepo na visa vya   wahubiri wachache waliojaribu kuwapotosha wananchi   kuhusiana na hali halisi ya maradhi hayo. Madhalani,   mhubiri mmoja kutoka kwa kanisa la kibinafsi mjini   Meru aliripotiwa katika vyombo vya habari akiwaambia   wafuasi wake kuwa hakukuwa na ugonjwa kama   korona. Jijini Nairobi mhubiri mmoja maarufu alidai   kuwa angewaponya wagonjwa wa korona kwa   kuwachezea gitaa na kuimba nyimbo za sifa. Kwa kuwa   viongozi wa kidini wana ushawishi mkubwa miongoni   mwa wanajamii, ujumbe wa kiupotoshi kama huu, hasa   unapotolewa kwa lugha za kiasili katika maabadi ya   vijijini, unaweza kuzua taharuki kuu. Hali hii huenda   ikaufanya umma kuzikaidi juhudi za serikali za   kupambana na changamoto nyingi zinazolikumba taifa   na ulimwengu kwa jumla.   Uandishi na Uchapishaji   Nafasi ya sekta ya uandishi na uchapishaji   katika uendelezaji wa elimu haiwezi kupuuzwa katika   ulimwengu uliostaarabika. Mamilioni ya tani za   machapisho hutolewa kila mwaka ili kukidhi mahitaji   ya maandishi katika viwango mbalimbali vya elimu.   Kabla ya kuwafikia wasomaji wake, machapisho haya   hupitia mchakato changamano wa uwazaji, uandishi,   uhariri na uchapishaji. Iwapo mchakato huu utaingia   dosari katika kiwango cha uandishi, kazi itakayoibuka   itakuwa chapwa kiasi cha kutokuwa na maana yoyote   kwa msomaji. Matumizi yake katika viwango   mbalimbali vya elimu hatimaye yataathiri utekelezaji   wa malengo ya maendeleo endelevu.   Kati ya vigezo vinavyozingatiwa katika   maandalizi ya kitabu ni utamaduni wa wasomaji, umri   Timothy Kinoti M’Ngaruthi., East African Scholars J Edu Humanit Lit; Vol   : Iss      Jun,      :      © East African Scholars Publisher, Kenya   wao, viwango vya elimu na mazingira wanamopatikana.   Vigezo hivi ndivyo humwongoza mwandishi katika   kuteua lugha atakayotumia katika kazi yake. Kama   anavyosisitiza Wa Thiong’o          , lugha ya elimu   inayo dhima kuu ya kuwasilisha na kuhifadhi   utamaduni na turathi za jamii yoyote. Kazi inayolenga   kiwango chochote cha elimu sharti iakisi uhalisi wa   jamii husika. Katika muktadha huu, mwandishi   anapaswa kuwa na ufahamu wa kina kuhusiana na   hadhira anayonuia kuandikia kabla hajaanza uandishi   wake. Isitoshe, mwandishi anafaa kuwa na ufahamu wa   lugha anayonuia kutumia.   Mchakato wa uandishi pia huhitaji wahariri   walio na ujuzi wa lugha iliyotumika. Mhariri ndiye   huifanya kazi inayohusika kuchukua muundo   unaohitajika pamoja na kuhakikisha habari sahihi   zinachapishwa. Udhaifu wa kiuhariri huifanya kazi hiyo   kuwa na makosa mengi ya lugha na usahihi wa habari.   Hali hii inaweza kuharibu sifa ya shirika la uchapishaji   na hata mwandishi mwenyewe na pia kuwapotosha   wasomaji. Makosa mengi ya aina hii hujitokeza katika   vitabu, magazeti na majarida iwapo wahariri   hawakumakinika katika lugha za kazi wanazohariri.   Mabadiliko yaliyopendekezwa katika Mtaala   wa Kiumilisi nchini Kenya yananuiwa kukuza na   kuendeleza matumizi ya Kiswahili na lugha nyingine za   Kiafrika. Vitabu vingi vilivyoandikwa kwa lugha za   wenyeji vitahitajika ili vitumike katika shule za msingi   zilizo katika maeneo ya mashambani kwani kila   Mkenya ana uhuru wa kutumia na kudumisha lugha   pamoja na utamaduni wake    Katiba ya Jamhuri ya   Kenya,   ,            . Ufunzaji wa lugha ya Kiswahili   pia umetiliwa mkazo katika shule zilizoko mijini.   Taasisi ya Ukuzaji Mitaala nchini Kenya imeshachukua   hatua ya kuwaandalia warsha waandishi wa vitabu vya   lugha mbalimbali za kienyeji nchi Kenya.   Utafiti   Lengo kuu la utafiti ni kupata suluhu kwa   matatizo yanayoikumba jamii. Kupitia utafiti,   utekelezeji wa malengo ya maendeleo endelevu kama   vile upunguzaji wa vifo vya watoto na akina mama   wajawazito na utoaji wa huduma za afya kwa wananchi   wote huafikiwa. Watafiti wanapogundua na kuvumbua   mambo mapya wana jukumu la kuyafasiri na   kuusambazia umma matokeo ya utafiti huo ili manufaa   yake yawafikie walengwa. Kwa mfano, kuzuka kwa   maradhi hatari ya korona kumewafanya watafiti kote   ulimwengu kujitahidi ili kupata tiba na chanjo yake.   Pamekuwepo na mjadala wa iwapo chanjo hiyo   ifanyiwe mararibio barani Afrika au la. Mojawapo ya   matatizo yaliyokinza hatua hii muhimu ya kiutafiti ni   ukosefu wa mawasiliano mwafaka na wananchi   wanaonuiwa kuhusishwa.   Bara la Afrika lina wasomi na watafiti wengi   ambao hawawezi kuwasiliana na wanajamii kwa   kutumia Kiswahili au lugha nyingine za wenyeji. Wengi   wa wataalamu hawa hupenda kujifaharisha kwa   matumizi ya istilahi ngumu za kitaaluma ambazo   hazimnufaishi mwananchi wa kawaida. Wananchi   wengi wanaoishi mashambani huwaajabia wasomi   hawa wanaoonekana kuishi katika ulimwengu wa   ndoto. Udhaifu huu umelifanya bara la Afrika kuwa na   maarifa mengi yaliyogubikwa katika majarida ya   kitaaluma na akilini mwa watafiti. Sekta zilizoathiriwa   na usomi huu wa kinadharia ni pamoja na afya, kilimo,   uhandisi na elimu. Pana haja ya wataalamu katika sekta   mbalimbali kuwa na uwezo wa kimsingi wa lugha ya   huduma na kuziacha istilahi za kitaaluma katika uwanja   wa kiakademia.   Sekta ya Afya   Afya ya wananchi huchangia pakubwa katika   maendeleo endelevu ya taifa lolote. Sehemu kubwa ya   bajeti ya taifa hutengewa sekta ya afya kwani taifa   lenye watu waliodhoofika kiafya ni taifa legevu katika   utoaji huduma na uzalishaji mali. Mawasiliano   mwafaka yana nafasi kubwa katika kuhakikisha utoaji   bora wa huduma za afya. Miaka michache iliyopita   pameshuhudiwa changamoto kubwa ambapo madaktari   walioagizwa na serikali ya Kenya kutoka Cuba   hawangeweza kuwasiliana na wagonjwa katika maeneo   mbalimbali nchini. Utata huu ulitokana na ukweli   kwamba asilimia kubwa ya Wakenya wanaoishi vijijini   huwasiliana kwa lugha za kienyeji. Madaktari kutoka   Cuba hawakufahamu lugha hizi kwani walizungumza   Kiingereza na Kihispaniola. Hali hii iliifanya serikali   kutumia pesa nyingi katika kuwaajiri wakalimani na   kuwapa baadhi ya madaktari hao mafunzo ya kimsingi   ya Kiswahili    Business Daily, Thursday, July   ,      .   Changamoto iliyojitokeza hapa inabainisha   kuwa sekta ya afya inahitaji mawasiliano mwafaka ili   kuhakikisha kuwa wagonjwa wanapata tiba ifaayo.   Pana haja ya kuwa na wahudumu wa afya wanaoweza   kuwasiliana kikamilifu na wananchi bila kuhitaji   wakalimani. Utabibu unahitaji usahihi mkubwa katika   utambuzi wa magonjwa ili huduma sahihi itolewe.   Utata kidogo katika mawasiliano unaweza kumfanya   daktari kutoa huduma isiyofaa, hali inayoweza   kumuathiri mgonjwa, na wakati mwingine kusababisha   kifo. Tunapostaajabishwa na kioja cha madaktari   kutoka Cuba, tusije kamwe kupuuza ukweli kwamba   tunao wahudumu wa Kiafrika wasioweza kuwasiliana   hata kidogo kwa lugha za kiasili, kikiwemo Kiswahili.   Lugha za Kiafrika pia zinayo nafasi ya   kuuhamasisha umma kuhusiana na masuala ya afya na   lishe bora. Wataalamu wa sekta hii walio na ujuzi wa   lugha hizi huchangia pakubwa wanapojadili mada   mbalimbali kupitia kwa vyombo vya habari. Wananchi   hufaidika pakubwa wanapopata fursa ya kutoa maoni   yao na pia kuuliza maswali kwenye vipindi vya redio na   runinga kwa lugha iliyo rahisi kwao.   Timothy Kinoti M’Ngaruthi., East African Scholars J Edu Humanit Lit; Vol   : Iss      Jun,      :      © East African Scholars Publisher, Kenya   Janga la Korona   Maradhi hatari ya Korona    Covid         yalipozuka nchini Uchina mnamo Novemba   na   kusambaa kwenye mataifa mengi ulimwenguni huku   yakiwaathiri mamilioni ya watu, palihitajika njia   mwafaka za kuuelimisha umma kuhusiana na janga hili.   Vyombo vya habari vinavyotangaza kwa Kiswahili na   lugha nyingine za kiasili viliwawezesha wananchi   wengi, hasa wanaoishi katika maeneo ya mashambani,   kufikiwa na habari kuhusiana na jinsi ulivyosambazwa,   dalili zake na jinsi ya kujikinga nao. Aidha, palitolewa   hamasisho kuhusiana na umuhimu wa kuchanjwa dhidi   ya maradhi haya. Habari hizi zilisambazwa kupitia   taarifa za habari, matangazo mahsusi pamoja na mbinu   za sanaa kama vile nyimbo na maigizo mafupi.   Ni dhahiri kuwa taarifa za kila siku   zilizotolewa na Wizara ya Afya nchini Kenya   kuhusiana na idadi ya watu waliopimwa,   walioambukizwa, waliopata nafuu na waliofariki   pamoja na mikakati ya serikali ya kupambana na virusi   hivyo zilikuwa katika lugha ya Kiingereza. Hata hivyo,   palikuwepo na nafuu kwa wananchi wengi waliokosa   kuelewa Kiingereza kwani maelezo mafupi yalianza   kutolewa kwa Kiswahili mwishoni mwa hotuba rasmi   kutokana na malalamiko ya wanahabari wanaotangaza   kwa Kiswahili. Aidha, vyombo vya habari vilihakikisha   habari hizi ziliwafikia wananchi wengi iwezekanavyo   kwa kuzitafsiri kwa Kiswahili na lugha nyingine za   kiasili. Kwa upande mwingine, mashirika, viongozi   pamoja na wananchi wa tabaka mbalimbali   waliusambaza ujumbe huo katika mitandao ya kijamii   kama vile Facebook, Twitter na Whatsapp kwa lugha   zilizoeleweka kwa urahisi na hadhira yao.   Sekta ya Kilimo   Kwa kuwa bara la Afrika halijajimudu   pakubwa katika sekta ya viwanda, kilimo huchukuliwa   kuwa uti wa mgongo wa mataifa mengi. Sekta hii ndiyo   hutegemewa na wananchi wengi kwa chakula na   mapato. Kwa mfano, sekta hii huajiri asilimia   ya   Wakenya wote na zaidi ya asilimia   ya wananchi   wanaoishi maeneo ya mashambani. Aidha, nchi ya   Kenya hupata asilimia   ya mapato kutoka nje ya taifa   kutokana na mauzo ya mazao ya kilimo na bidhaa zake.   Hali hii imelifanya bara hili kutumia rasilimali nyingi   katika kuiendeleza sekta hii kupitia mafunzo na utafiti.   Wataalamu wa kilimo wanaotokana na juhudi   hizi hutarajiwa kufanya kazi katika maeneo ya   mashambani ambako shughuli za kilimo zimekita   mizizi. Dhima kuu ya wataalamu hawa ni kutangamana   na wakulima na washikadau wengine katika sekta hii ili   kuwasaidia kuongeza mazao na kukabiliana na   changamoto zozote zinazoweza kuhatarisha uzalishaji   wa chakula na bidhaa nyinginezo. Wataalamu hawa   hutarajiwa kuwasambazia wakulima maarifa   yanayotokana na elimu na utafiti kama vile uvumbuzi   wa mbegu mpya zinazoweza kukabiliana na hali   mbalimbali za kimazingira. Hata hivyo, baadhi ya   wataalamu hushindwa kutekeleza majukumu hayo   ipasavyo kutokana na changamoto ya mawasiliano.   Taaluma nyingi, ikiwemo ile ya kilimo, zimetawaliwa   na watu waliofuzu kutoka kwa shule za kibinafsi na zile   za kimataifa ambamo Kiingereza na lugha nyingine za   kigeni hupewa kipaumbele. Inatazamiwa kuwa mtaala   mpya wa elimu nchini Kenya ambao unasisitiza umilisi   na utumikizi wa vipaji pamoja na ukuzaji wa lugha za   kienyeji utasaidia kujaza pengo hili.   Makazi na Usafiri   Ajenda ya serikali ya Kenya ya kuwepo na   makazi bora na kwa gharama ya chini inahitaji kupewa   kipaumbele. Wakazi wengi wa maeneo ya vijijini na   mitaani hawana makao bora na idadi ya watu wanaoishi   katika maeneo ya mabanda inazidi kuongezeka    The   Guardian, Thursday 28th March      . Isitoshe, makazi   hayo yanapatikana katika maeneo yasiyofikika kwa   urahisi kutokana na barabara mbovu. Hali ilivyo hivi   sasa ni kuwa taaluma ya uhandisi imekaliwa na wageni   kutoka Uchina ambao hawawezi kuwasiliana na   kushauriana ipasavyo na wawekezaji na wafanyikazi wa   Kiafrika. Serikali za mataifa ya Kiafrika hazina budi   kutafuta suluhu kwa changamoto hii kupitia kuwaandaa   wahandisi wake wanaoweza kuelewana na wawekezaji   na wafanyikazi ambao wengi ambao hawakubahatika   kupata elimu ya juu.   Utamaduni na Mazingira   Lugha ni chombo muhimu katika uimarishaji   wa utamaduni na mazingira, ambavyo udumishaji wake   ni viakisi muhimu vya jamii yoyote inayoweza kudai   kuwa na ustaarabu    M’Ngaruthi,      . Utamaduni na   mazingira anayoishi mtu ndiyo humtambulisha na   kumpa hadhi katika jamii. Iwapo masuala haya mawili   yatapuuzwa, Waafrika watabaki kuwayawaya na   kuyumbayumba kama ndege asiye na pa kutua. Pana   haja ya kuwa na mikakati mwafaka ya kuhakikisha   kwamba utambulisho huu muhimu unadumishwa   kupitia elimu kwa umma. Lugha za kiasili ni muhimu   kwani zina uwezo wa kuusawiri utamaduni na   mazingira ya Mwafrika bila kupotoka. Lugha hizi   zinafaa kutumiwa ili kuuhamasisha umma kuhusiana na   umuhimu na mbinu mbalimbali zinazoweza kutumiwa   katika uhifadhi wa mazingira yanayozidi kuchafuliwa   na ongezeko kubwa la watu, viwanda na magari kote   ulimwenguni. Aidha, utamaduni unaweza kudumishwa   kupitia tamasha mbalimbali zinazoendelezwa kwa   lugha hizi. Elimu juu ya masuala haya pia inaweza   kutolewa kupitia kwa Teknolojia ya Habari na   Mawasiliano kwa lugha za wenyeji ili kuwafikia watu   wengi iwezekanavyo.   Hitimisho   Imebainika katika makala hii kuwa kuna aina   mbili za lugha kwa misingi ya utumikizaji wake – lugha   za kitaaluma na lugha za huduma. Lugha za kigeni,   ambazo hutumika katika taaluma mbalimbali,   Timothy Kinoti M’Ngaruthi., East African Scholars J Edu Humanit Lit; Vol   : Iss      Jun,      :      © East African Scholars Publisher, Kenya   zimegubika mengi kwenye uchangamano wa istilahi   zake. Lugha hizi zilizojaa masuala ya kiakademia   huenda zisimfaidi mwananchi wa kawaida. Lugha za   kiasili, ikiwemo ile ya Kiswahili, hutekeleza wajibu   muhimu katika utoaji wa huduma panapohitajika   mawasiliano sahili. Lugha hizi ni muhimu kwani ndizo   zinazowafikia watu wengi, hasa wanaoishi katika   maeneo ya mashambani. Makala hii haipingi kamwe   matumizi ya lugha za kigeni bali inapendekeza kuwepo   kwa juhudi mahsusi za kuhakikisha kuwa habari   zinawafikia wananchi kwa lugha wanayoielewa.   Uafikiaji wa ajenda na malengo mbalimbali ya   maendeleo endelevu utagonga mwamba iwapo   wananchi wanaopaswa kuyatekeleza hawataelewa   wanachohitajika kufanya. Ujumbe muhimu kuhusiana   na elimu, afya, siasa, dini, usalama na sera mbalimbali   za serikali pia unapaswa kuwasilishwa kwa lugha ya   mwananchi wa kawaida. Serikali Na waandalizi wa   mitaala wanao wajibu wa kuhakikisha kuwa Wakenya   wote wanapata msingi bora wa lugha hizi. Mfumo wa   elimu unaozipa kipaumbele lugha za kigeni na   kudunisha Kiswahili na lugha za wenyeji hautatimiza   lengo hili.   