 HOTUBA  YA  RAIS  WA  ZANZIBAR  NA  MWENYEKITI  WA  BARAZA  LA  MAPINDUZI  MHESHIMIWA  DK.  HUSSEIN  ALI  MWINYI,  KATIKA  KUADHIMISHA  MIAKA  60  YA  MAPINDUZI  YA  ZANZIBAR  TAREHE:  11  JANUARI,  2024  Assalamu  Aleikum  Ndugu  Wananchi,  Naomba  nianze  kwa  kumshukuru  Mwenyezi  Mungu,  kwa  kutupa  uhai  na  afya  njema  na  kutuwezesha  kufikia  siku  ya  leo,  tukiwa  katika  mkesha  wa  Maadhimisho  ya  miaka  60  ya  Mapinduzi  Matukufu  ya  Zanzibar.  Tunapoadhimisha  sherehe  za  Mapinduzi,  tuna  wajibu  pia  wa  kuwakumbuka  Waasisi  wetu  chini  ya  Marehemu  Mzee  Abeid  Amani  Karume,  viongozi  na  wananchi  wenzetu  waliotangulia  mbele  ya  haki,  ambao  waliitumikia  nchi  yetu  kwa  moyo,  ujasiri  na  uzalendo.  Tunamuomba  Mwenyezi  Mungu  awalaze  pema  peponi.  Na  wale  walio  hai,  Mola  awape  afya  njema  na  umri  mrefu  tuendelee  kushirikiana  nao  katika  kujiletea  maendeleo.  Ndugu  Wananchi,  Nachukua  fursa  hii  kuwashukuru  wananchi  wote  kwa  kujitokeza  kwa  wingi  katika  matukio  mbali  mbali  yaliyoandaliwa  katika  Maadhimisho  ya  miaka  60  ya  Mapinduzi.  Ni  matarajio  yangu  kuwa  na  kesho  siku  ya  kilele,  mtajitokeza  tena  kwa  wingi  katika  uwanja  wa  Amani  ili  kufanikisha  sherehe  zetu.  Tofauti  na  mara  nyengine  zote  safari  hii  sherehe  yetu  itafanyika  mchana  ili  kutoa  fursa  kwa  waumini  wa  Dini  ya  Kiislamu  kupata  nafasi  ya  kutekeleza  ibada  ya  sala  ya  Ijumaa.  Mara  hii  tulikuwa  na  miradi  iliyozinduliwa  65  na  miradi  45  imeekewa  mawe  ya  msingi.  Hii  ni  idadi  kubwa  sana  ya  miradi  ambayo  hatujawahi  kuifikia  katika  kipindi  cha  sherehe  kama  hizi.  Vile  vile,  tumeandaa  matukio  makuu  maalum  na  sherehe  za  aina  yake  ambazo  kilele  chake  kitafanyika  katika  uwanja  wa  Amani.  Kadhalika,  tuna  ujio  wa  baadhi  ya  wageni  mashuhuri  tutakao  kuwa  nao  katika  maadhimisho  yetu  haya.  Ndugu  Wananchi,  Mafanikio  tuliyoyapata  miaka  60  tokea  Mapinduzi  ya  mwaka  1964,  yametokana  na  uongozi  thabiti  wa  Waasisi  wa  Taifa  letu  na  viongozi  wote  wa  awamu  zilizotangulia  kwa  ushirikiano  na  uzalendo  kati  yao  na  nyinyi  wananchi.  Serikali  ya  Awamu  ya  Nane  tokea  ilipoingia  madarakani  miaka  mitatu  iliopita,  inayaendeleza  mafanikio  hayo  na  kufanya  juhudi  za  kuhakikisha  Zanzibar  inazidi  kupiga  hatua  za  maendeleo  katika  sekta  zote  na  kudumisha  amani  na  umoja  wa  kitaifa.  Nilipoingia  madarakani  mwaka  2020,  nilieleza  dhamira  yangu  ya  kuunganisha  Malengo  ya  Mapinduzi  na  uchumi,  nikilenga  kuimarisha  jitihada  za  kukuza  uchumi  ili  kustawisha  maisha  ya  wananchi  wa  Zanzibar.  Lengo  la  Serikali  ninayoiongoza  ni  kuendeleza  umoja,  mshikamano  na  maridhiano  ili  kila  Mzanzibari  apate  fursa  ya  kuchangia  maendeleo  na  kunufaika  na  matunda  ya  Mapinduzi  kwa  misingi  ya  usawa.  Namshukuru  Mwenyezi  Mungu  kwa  mafanikio  tunayoendelea  kuyapata  katika  kuifikia  dhamira  hiyo  katika  kipindi  cha  miaka  mitatu  ya  Serikali  ya  Awamu  ya  Nane.  Ndugu  Wananchi,  Katika  kuadhimisha  miaka  60  ya  Mapinduzi  na  miaka  mitatu  ya  Serikali  ya  Awamu  ya  Nane,  tunafurahia  mafanikio  tuliyo  nayo  katika  kudumisha  na  kuendeleza  Amani,  Umoja  na  Mshikamano.  Misingi  hii  muhimu  imetuwezesha  kupiga  hatua  katika  maendeleo  ya  uchumi,  ujenzi  wa  miundombinu,  kuimarisha  huduma  za  jamii,  biashara  na  kuendelea  kuvutia  wawekezaji  wa  ndani  na  nje  ya  nchi.  Natoa  shukrani  zangu  za  dhati  kwa  Mheshimiwa  Dkt.  Samia  Suluhu  Hassan;  Rais  wa  Jamhuri  ya  Muungano  wa  Tanzania  na  Mwenyekiti  wa  CCM  kwa  ushirikiano  mkubwa  anaonipa.  Vile  vile,  nawashukuru  viongozi  wa  kisiasa,  viongozi  wa  dini  na  asasi  za  kijamii,  viongozi  wa  vyombo  vya  ulinzi  na  usalama  vya  Jamhuri  ya  Muungano  wa  Tanzania  na  Serikali  ya  Mapinduzi  ya  Zanzibar  pamoja  na  wananchi  wote  kwa  kunipa  ushirikiano  na  kuendelea  kudumisha  amani  na  utulivu  nchini  kwa  faida  ya  kizazi  cha  sasa  cha  baadae.  Nawahakikishia  wananchi  na  wageni  wote  wanaotutembelea  kwamba  nchi  yetu  ipo  salama  na  kwamba  Serikali  zetu  zote  mbili  zitaendelea  kutekeleza  wajibu  wake  wa  kikatiba  na  kisheria  katika  kulinda  amani,  utulivu  na  usalama  wa  mali  zao.  Ndugu  Wananchi.  Katika  hotuba  yangu  hii  ya  kuadhimisha  miaka  60  ya  Mapinduzi  Matukufu  ya  Zanzibar  na  miaka  mitatu  Serikali  ya  Awamu  ya  Nane,  nitaelezea  kwa  muhtasari  mafanikio,  changamoto  na  mipango  yetu  ya  utekelezaji  wa  majukumu  ya  kuwaletea  maendeleo  wananchi  wa  Zanzibar.  Serikali  iliwapa  jukumu  mawaziri  wote  kuelezea  kwa  kina  kupitia  vyombo  vya  habari,  mafanikio,  changamoto  na  mipango  ya  kila  wizara  ili  wananchi  wafahamu  utendaji  wa  Serikali  yao.  Nawashukuru  Waheshimiwa  Mawaziri  kwa  kutekeleza  kwa  mafanikio  agizo  hilo.  Ndugu  Wananchi  Juhudi  zinazochukuliwa  na  Serikali  zimewezesha  uchumi  wetu  kuzidi  kuimarika.  Thamani  ya  Pato  halisi  la  Taifa  (GDP  at  constant  Price)  imeongezeka  kutoka  TZS.  Trilioni   16  kwa  mwaka  2020  na  kufikia  thamani  ya  TZS.  Trilioni   99  mwaka  2022.  Vile  vile  ukusanyaji  wa  mapato  umeongezeka  kufikia  TZS.  Trilioni     mwaka  2022/2023  kutoka  TZS.  Bilioni   8  mwaka  2020/2021,  sawa  na  ongezeko  la  asimilia   .  Aidha,  kasi  ya  ukuaji  wa  uchumi  mwaka  2022  imefikia  wastani  wa  asilimi     ikilinganishwa  na  asilimia     ya  mwaka  2020.  Kiwango  cha  ukuaji  wa  uchumi  wetu  ni  kikubwa  ikilinganishwa  na  nchi  nyingi  zinazoendelea.  Kukuwa  kwa  uchumi  wetu  kumetokana  na  kuongezeka  kwa  uwekezaji  kwa  kutekelezwa  miradi  ya  Maendeleo  ya  kipaumbele  ikiwemo  miundombinu  ya  barabara,  bandari,  viwanja  vya  ndege,  huduma  za  maji  safi  na  salama,  uimarishaji  wa  huduma  za  nishati  ya  umeme,  masoko  na  kuimarika  kwa  sekta  ya  huduma  kwa  kuongezeka  kwa  idadi  ya  watalii.  Pato  la  mtu  binafsi  nalo  limeongezeka  kutoka  USD  1,099  sawa  na  TZS.  Milioni     mwaka  2020  na  kufikia  USD  1,230  sawa  na  TZS.  Milioni     mwaka  2022.  Aidha,  jitihada  zilizochukuliwa  na  Serikali  zimeweza  kudhibiti  kasi  ya  mfumko  wa  bei  na  kuendelea  kuwa  katika  tarakimu  moja.  Kwa  mwaka  2023  mfumko  wa  bei  ulikuwa  ni  wa  wastani  wa  asilimia     hali  inayomuhakikishia  mwananchi  kupata  mahitaji  ya  lazima.  Ndugu  Wananchi  Serikali  za  awamu  zote  zilizopita  baada  ya  Mapinduzi  zilichukuwa  juhudi  za  uwekezaji  kwa  ujenzi  wa  miundombinu,  majengo  ya  Ofisi,  huduma  na  maakazi,  viwanda  na  kuwakaribisha  wawekezaji  kuzitumia  fursa  na  rasilimali  zilizopo  nchini  katika  kuchangia  ukuaji  wa  uchumi.  Tunapoadhimisha  miaka  60  ya  Mapinduzi  na  Miaka  mitatu  ya  Serikali  ya  Awamu  ya  Nane  tumeshuhudia  mafanikio  makubwa  katika  jitihada  zetu  za  kuvutia  wawekezaji.  Kasi  ya  uwekezaji  nchini  imeongezeka  ambapo  jumla  ya  miradi  296  yenye  thamani  ya  USD.  Bilioni     imeidhinishwa.  Miradi  hiyo  inakadiriwa  kutoa  ajira  zipatazo  17,479  ikihusisha  uwekezaji  katika  visiwa  vidogo  16  wenye  thamani  ya  USD.  Milioni   ,  ujenzi  wa  hoteli  za  kitalii  112,  viwanda  36,  biashara  ya  majengo  56  na  miradi  mingine  ya  kiuchumi.  Mafanikio  haya  yametokana  na  mageuzi  makubwa  yaliyofanywa  na  Serikali  ikiwemo  uimarishaji  wa  huduma  zinazotolewa  na  Mamlaka  ya  Kukuza  Uwekezaji  Zanzibar     ambapo  sasa  wawekezaji  wanaweza  kupata  huduma  zote  za  uwekezaji  katika  kituo  kimoja  (One  Stop  Center)  ndani  ya  masaa  24.  Serikali  inaendelea  kuchukua  hatua  za  kuvutia  wawekezaji  ikiwa  ni  pamoja  na  kutangaza  fursa  zilizopo  katika  maeneo  ya  bandari  jumuishi  ya  Mangapwani  na  ujenzi  wa  miundombinu  ikiwemo  barabara,  maji  na  umeme  katika  maeneo  ya  uwekezaji.  Ndugu  Wananchi  Kwa  kuzingatia  umuhimu  wa  biashara  kwa  Zanzibar,  Serikali  ya  Mapinduzi  ya  Zanzibar  imechukua  hatua  mbali  mbali  kuimarisha  mazingira  ya  ufanyaji  wa  biashara.  Tunapoadhimisha  miaka  60  ya  Mapinduzi  na  mitatu  ya  Serikali  ya  Awamu  ya  Nane,  sekta  ya  biashara  ya  usafirishaji  na  uingizaji  bidhaa  kwa  ujumla  inaendelea  kuimarika  ambapo  kwa  mwaka  2022  Zanzibar  imefanya  biashara  yenye  thamani  ya  TZS.  Trilioni     ukilinganisha  na  TZS.  Bilioni     kwa  mwaka  2020,  sawa  na  ongezeko  la  asilimia   .  Zanzibar  imesafirisha  nje  bidhaa  zenye  thamani  ya  TZS.  Bilioni     kwa  mwaka  2022,  sawa  na  ongezeko  la  asilimia     ikilinganishwa  na  usafirishaji  wa  bidhaa  zenye  thamani  ya  TZS.  Bilioni     kwa  mwaka  2020.  Kwa  mwaka  2022,  Zanzibar  imesafirisha  tani  6,   za  karafuu  yenye  thamani  ya  TZS.  Bilioni     ikilinganishwa  na  tani  3,   zilizosafirishwa  mwaka  2020,  zenye  thamani  ya  TZS.  Bilioni   7  sawa  na  ongezeka  la  fedha  la  asilimia   .  Kwa  upande  wa  mwani  Zanzibar  imesafirisha  Tani  13,   zenye  thamani  ya  TZS.  Bilioni     kwa  mwaka  2022  ukilinganisha  na  tani  11,   wenye  thamani  ya  TZS.  Bilioni     kwa  mwaka  2020,  sawa  na  ongezeko  la  asilimia   .  Kuhusu  biashara  baina  ya  Zanzibar  na  Tanzania  Bara,  mwaka  2022,  Zanzibar  imesafirisha  bidhaa  zenye  thamani  ya  TZS.  Bilioni   4  ikilinganishwa  na  bidhaa  zenye  thamani  ya  TZS.  Bilioni   3  zilizosafirishwa  mwaka  2020.  Kwa  upande  wa  uagiziaji  katika  kipindi  cha  mwaka  2022,  Zanzibar  imeagizia  bidhaa  zenye  thamani  ya  TZS.  Bilioni   0  kutoka  Tanzania  Bara  ikilinganishwa  na  uagiziaji  wa  bidhaa  zenye  thamani  ya  TZS.  Bilioni   1  kwa  mwaka  2020.  Ndugu  Wananchi  Kwa  madhumuni  ya  kuleta  mapinduzi  ya  kiuchumi,  Serikali  imechukua  hatua  za  kuimarisha  uwezeshaji  wa  wananchi  kiuchumi  na  kupambana  na  umaskini.  Serikali  imepata  mafanikio  katika  uimarishaji  wa  vikundi  vya  ushirika  ambapo  jumla  ya  vikundi  1,546  vya  ushirika  vimesajiliwa.  Idadi  hiyo  imewezesha  kufikia  vikundi  3,662  vya  ushirika  vilivyosajiliwa  nchini.  Kupitia  fedha  za  Ahuweni  ya  UVIKO    19,  Serikali  imetoa  jumla  ya  TZS  Bilioni  60.  Fedha  hizi  zinajumuisha  TZS.  Bilioni  29  zilizotolewa  kwa  ajili  ya  sekta  za  Uchumi  wa  Buluu,  TZS  Bilioni  16  kwa  ajili  ya  ujenzi  wa  Masoko  na  TZS.  Bilioni  15  kwa  ajili  ya  Programu  ya  Inuka  yenye  lengo  la  kutoa  mikopo  kwa  wajasiriamali  na  wafanyabiashara.  Programu  ya  Inuka  ilianza  na  mtaji  wa  TZS.  Bilioni   .  Hadi  sasa  mikopo  yenye  thamani  ya  TZS.  Bilioni     imeshatolewa  kupitia  programu  hii.  Ongezeko  la  thamani  la  mikopo  hiyo  limetokana  na  fedha  za  marejesho  ambazo  zinaendelea  kutolewa  mikopo  mipya  (Revolving  Fund).  Mikopo  hiyo  imewezesha  kuzalisha  ajira  za  moja  kwa  moja  (direct  employment)  kwa  Wananchi  43,360.  Aidha,  programu  ya  Khalifa  Fund  imetoa  mikopo  yenye  thamani  ya  TZS.  Bilioni   0  kwa  miradi  18  ya  wananchi.  Kadhalika,  kupitia  Mfuko  wa  Uwezeshaji  wa  Wananchi  Kiuchumi  jumla  ya  TZS  Milioni   7  zimetolewa  kwa  wananchi.  Kupitia  Programu  ya  Mikopo  kwa  Makundi  Maalum,  hadi  sasa  Serikali  imefanikiwa  kukusanya  jumla  ya  TZS.  Bilioni     kutoka  Halmashauri  za  Wilaya.  Fedha  hizi  zimelengwa  kutumika  kwa  ajili  ya  kutoa  mikopo  kwa  Wanawake,  Vijana  na  Watu  Wenye  Ulemavu.  Ndugu  Wananchi  Katika  kuhakikisha  suala  la  uwezeshaji  wananchi  kiuchumi  linapata  mafanikio,  Ujenzi  wa  miundombinu  umezingatiwa  ambapo  vituo  viwili  vya  kusarifu  asali  vinavyogharimu  TZS.  Milioni   9  vimejengwa  Unguja  na  Pemba.  Aidha,  ujenzi  wa  kituo  cha  mafunzo  ya  usarifu  mazao  utakaogharimu  USD.  Milioni   9  umeanza  kwa  matayarisho  ya  awali.  Kadhalika,  wajasiriamali  wamepatiwa  vifaa  vya  uzalishaji  wa  asali  ikiwemo  Mizinga  yenye  thamani  ya  TZS.  Milioni   8,  vifaa  vya  nyuki  vyenye  thamani  ya  TZS  Milioni   4,  Vifaa  vya  maabara  vyenye  thamani  ya  TZS  Milioni   0  na  Pikipiki  9  zenye  thamani  ya  TZS  Milioni   1.  Serikali  pia,  imeanzisha  Wakala  ili  kuimarisha  usimamizi  wa  utoaji  wa  Mikopo  kwa  kushirikiana  na  Benki  ya  CRDB.  Vile  vile,  mafunzo  yanaendelea  kutolewa  kwa  wajasiriamali  ili  kuwajengea  uwezo  zaidi  ambapo  wajasiriamali  2,225  wameshapatiwa  mafunzo  hayo  kwa  kipindi  hiki.  Jitihada  hizi  za  Serikali  ya  Awamu  ya  Nane  katika  kipindi  cha  miaka  mitatu,  zimewezesha  kupatikana  kwa  jumla  ya  ajira  187,651.  Idadi  hiyo  imevuka  malengo  ya  ajira  180,000  kwa  miaka  mitatu,  sawa  na  ongezeko  la  asilimia     Ndugu  Wananchi,  Serikali  imezingatia  haja  ya  kuwapatia  wajasiriamali  na  wafanyabiashara  wadogo  mazingira  bora  ya  kufanyia  kazi  zao.  Ujenzi  wa  vituo  14  vya  wajasiriamali  na  wafanyabiashara  wadogo  vilivyogharimu  TZS  Bilioni   3  vimejengwa  Unguja  na  Pemba  ambapo  baadhi  yake  vimeanza  kutumika.  Vile  vile,  jumla  ya  masoko  10  yamejengwa  kwenye  Wilaya  6  yenye  thamani  ya  TZS.  Bilioni   3.  Aidha,  ujenzi  wa  masoko  makubwa  ya  kisasa  unaogharimu  TZS.  Bilioni   1  unaendelea  katika  maeneo  ya  Mwanakwerekwe,  Jumbi  na  Chuini.  Ni  matumaini  yetu  kuwa  masoko  haya  yatakamilika  mwaka  huu  2024  na  kuanza  kutumika.  Hadi  kufikia  tarehe  20  Disemba,  2023  jumla  ya  wajasiriamali  7,227  wamesajiliwa  na  kupatiwa  vitambulisho  katika  Serikali  za  Mitaa  Unguja  na  Pemba.  Vile  vile,  mafanikio  yamepatikana  katika  ukusanyaji  wa  mapato  kwa  Serikali  za  Mitaa,  ambapo  ukusanyaji  wa  mapato  umeongezeka  kwa  asilimia  26  kutoka  TZS  Bilioni   4  zilizokusanywa  mwaka  2020  hadi  kufikia  TZS  Bilioni   1  mwaka  2023.  Ndugu  Wananchi  Serikali  ya  Mapinduzi  ya  Awamu  ya  Nane  imekuja  na  dhana  ya  Uchumi  wa  Buluu  unaotilia  mkazo  matumizi  ya  rasilimali  za  bahari  na  shughuli  nyengine  za  kiuchumi  zinazohusiana  na  bahari.  Tunapoadhimisha  miaka  60  ya  Mapinduzi  na  miaka  mitatu  ya  Serikali  ya  Awamu  ya  Nane,  mafanikio  yamepatikana  katika  sekta  kuu  za  uchumi  wa  buluu  ambazo  ni  utalii,  uvuvi  na  kilimo  cha  mwani,  bandari,  mafuta  na  gesi  asilia  na  biashara  inayohusiana  na  usafiri  wa  majini.  Kuhusu  utalii,  ni  sekta  iliyopewa  mazingatio  katika  kuleta  fedha  za  kigeni  na  ajira  katika  awamu  zote  za  Serikali  baada  ya  Mapinduzi  ikilinganishwa  na  hali  ilivyokuwa  kabla  ya  Mapinduzi.  Juhudi  mbali  mbali  zimefanywa  na  viongozi  wa  awamu  zilizopita  ili  kuongeza  michango  ya  sekta  hii  katika  Pato  la  Taifa  pamoja  na  upatikanaji  wa  ajira.  Sekta  ya  utalii  imeendelea  kupata  mafanikio  makubwa.  Idadi  ya  watalii  imeongezeka  kwa  asilimia   ,  kutoka  watalii  260,644  mwaka  2020  hadi  638,498  mwaka  2023.  baada  ya  UVIKO    19.  Miongoni  mwa  sababu  za  kuongezeka  kwa  idadi  ya  watalii  ni  ongezeko  la  idadi  ya  ndege  za  kimataifa  zilizotua  nchini  kutoka  4,253  mwaka  2020  hadi  10,548  mwaka  2022  kulikochochewa  na  uimarishaji  wa  huduma  ya  kiwanja  chetu  cha  ndege  cha  AAKIA.  Aidha,  ongezeko  la  hoteli  za  daraja  la  juu  nchini  kumechangia  kuimarisha  sekta  ya  utalii  kwani  kumevutia  kutembelewa  na  wageni  wengi.  Katika  kipindi  hiki,  idadi  ya  miradi  ya  utalii  imeongezeka  kutoka  620  mwaka  2020  hadi  miradi  709  mwaka  2023,  sawa  na  ongezeko  la  asilimia  15.  Ndugu  Wananchi,  Kabla  ya  Mapinduzi,  Zanzibar  haikuwa  na  mipango  madhubuti  ya  kuimarisha  uvuvi  na  mazao  mengine  ya  bahari  licha  ya  nchi  hii  kubarikiwa  rasilimali  hiyo  kila  upande.  Katika  kipindi  chote  baada  ya  Mapinduzi,  jitihada  zimefanywa  na  Serikali  kuimarisha  sekta  hii  hasa  kwa  kuwashajiisha  wavuvi  wadogo  wadogo  wanaoishi  pembezoni  mwa  mwambao  wa  bahari.  Serikali  ya  Awamu  ya  Nane  katika  utekelezaji  wa  sera  ya  uchumi  wa  buluu,  imeongeza  juhudi  za  kuimarisha  sekta  ya  uvuvi  na  kilimo  cha  mwani.  Mafanikio  yameanza  kupatikana  katika  dhamira  hiyo  baada  ya  Serikali  kuwapatia  wananchi  vifaa,  fedha  za  mitaji,  mafunzo  na  miundombinu  ikiwemo  ujenzi  wa  soko  la  kisasa  la  samaki  Malindi  na  kiwanda  cha  kusarifu  bidhaa  za  mwani  Chamanangwe  Mkoa  wa  Kaskazini  Pemba.  Serikali  pia  imeanza  kuvutia  uwekezaji  katika  Mpango  mkakati  wa  Uchumi  wa  Buluu  ili  kuwezesha  kuongezeka  kwa  miradi  ya  maendeleo.  Kiwango  cha  uzalishaji  wa  samaki  kwa  mwaka  kimeongezeka  kutoka  Tani  38,107  mwaka  2020  zilizokuwa  na  thamani  ya  TZS.  Bilioni     hadi  kufikia  Tani  80,085  kwa  mwaka  2023  zenye  thamani  ya  TZS.  Bilioni   8.  Aidha,  usafirishaji  wa  dagaa  umeongezeka  kufikia  Tani  10,695  zenye  thamani  ya  TZS.  Bilioni     kwa  mwaka  2023  ikilinganishwa  na  mwaka  2020  ambao  ulikuwa  Tani  3,500  zenye  thamani  ya  TZS.  Bilioni   .  Mafanikio  hayo  yamewezesha  kuongezeka  kwa  pato  la  Taifa  katika  sekta  ya  uvuvi  kutoka  asilimia     na  kufikia  asilimia   2  mwaka  2023.  Ndugu  Wananchi,  Kuhusu  zao  la  mwani,  Selikali  ilitoa  jumla  ya  boti  500  pamoja  na  kamba  na  taitai  kwa  wakulima  wa  mwani  5,000.  Jitihada  hizi  zimechangia  kuongezeka  kwa  uzalishaji  wa  mwani  kutoka  tani  8,785  zenye  thamani  ya  TZS.  Bilioni   8  mwaka  2020  na  kufikia  tani  16,653  zenye  thamani  ya  TZS.  Bilioni   5  kwa  mwaka  2023.  Pia,  katika  kuendeleza  mnyororo  wa  thamani  wa  zao  la  mwani,  tumekamilisha  ujenzi  wa  Kiwanda  cha  kusarifu  mwani  cha  Chamanangwe  Pemba  kwa  awamu  ya  kwanza.  Kwa  ushirikiano  na  wadau  wetu  wa  maendeleo  kutoka  Korea,  Kiwanda  chengine  cha  pili  kikubwa  cha  kutengeneza  bidhaa  za  mwani  kitajengwa  Pemba.  Vilevile,  viwanda  vitatu  vidogo  vidogo  vya  ujasiriamali  wa  wakulima  wa  mwani  vitajengwa  kwa  Mikoa  ya  Unguja.  Kuanzishwa  kwa  Kampuni  ya  Mwani  ya  Serikali,  kumeongeza  ushindani  katika  ununuzi  wa  mwani  kutoka  kwa  wananchi.  Hali  hii  imesababisha  kuongezeka  kwa  bei  ya  mwani.  Bei  ya  mwani  wa  Spinosum  imepanda  kutoka  TZS  600  kwa  kilo  hadi  TZS.  1,000  kwa  kilo.  Mwani  wa  Cottonii  unauzwa  kwa  TZS.  2,200  kwa  kilo  kutoka  TZS.  1,000.  Ahadi  ya  Serikali  ni  kufanya  kila  linalowezekana  katika  kuhakikisha  bei  hiyo  inazidi  kuongezeka  ili  kumpa  faida  zaidi  mkulima.  Ndugu  Wananchi,  Serikali  baada  ya  Mapinduzi  ilianza  kuchukua  hatua  za  kuimarisha  huduma  za  bandari  na  usafiri  wa  majini  kutokana  na  umuhimu  wake  kwa  uchumi  wa  visiwa  kama  ilivyo  Zanzibar  na  kurahisisha  huduma  za  usafiri.  Serikali,  ilifanya  upanuzi  wa  bandari  zetu,  ujenzi  wa  gati,  ununuzi  wa  vifaa  na  mashine  mbali  mbali  pamoja  na  ujenzi  wa  majengo  ya  Ofisi  na  kuhudumia  abiria.  Pia,  Selikali  ilinunua  meli  mpya  na  kuruhusu  sekta  binafsi  kuanzisha  usafiri  wa  boti  za  mwendo  wa  kasi  kwa  madhumuni  ya  kuimarisha  usafiri  wa  majini.  Tunapoadhimisha  miaka  60  ya  Mapinduzi  jitihada  za  kuimarisha  bandari  zetu  na  usafiri  wa  majini  nazo  zimepata  mafanikio.  Kwa  upande  wa  bandari,  Serikali  ilifunga  mkataba  na  Africa  Global  Logistic     inayomilikiwa  na  kampuni  ya  MSC,  shirika  lenye  kumiliki  meli  za  usafirishaji.  Kampuni  hii  inahusika  na  uendeshaji  wa  bandari  ya  Malindi  kwa  kipindi  cha  miaka  mitano  na  imesajiliwa  kwa  jina  la  Zanzibar  Multipurpose  Terminal   .  Tayari  Kampuni  hii  imeanza  kazi  ya  kushughulikia  meli  za  makontena  pamoja  na  mizigo  ili  kuongeza  ufanisi  wa  huduma  za  bandari  ya  Malindi.  Mafanikio  ya  hatua  hiyo  yameanza  kupatikana  ikiwemo  kupunguza  muda  wa  meli  kukaa  ukutani,  wafanyabiashara  kupata  makontena  yao  ndani  ya  muda  mfupi,  kujengewa  uwezo  wafanyakazi  na  stahiki  zao  kuongezeka.  Pia  gharama  za  usafirishaji  zimepungua,  ulinzi  na  usalama  bandarini  umeimarika  na  mapato  yameanza  kuongezeka.  Aidha,  utoaji  wa  huduma  kwa  wateja  kupitia  mifumo  ya  kidijitali  umeimarishwa  kwa  kuweka  mifumo  na  taratibu  zilizo  wazi  zenye  malengo  ya  kurahisisha  kupata  huduma  bora  kwa  wadau  (customer-oriented  service).  Utaratibu  wa  kuwa  na  bandari  kavu  umeanza  ili  kupunguza  mrundikano  wa  makontena  katika  bandari  ya  Malindi.  Serikali  tayari  imetoa  eneo  la  Maruhubi  kutumika  kuhifadhia  kontena.  Vile  vile  kwa  kushirikiana  na  wawekezaji  Serikali  imeanzisha  bandari  ya  mizigo  katika  eneo  la  Fumba.  Sambamba  na  hilo  Serikali  ipo  mwishoni  kukamilisha  hatua  zote  muhimu  za  kuanza  ujenzi  wa  bandari  ya  kisasa  ya  Mwangapwani.  Hatua  za  uwekaji  wa  miundombinu  muhimu  katika  bandari  ya  Mangapwani  zinaendelea  ikiwa  ni  pamoja  na  ujenzi  wa  barabara  ya  mzunguko  (Ring  Road).  Mipango  ya  Serikali  ni  kuifanya  bandari  hiyo  kuwa  ndio  lango  kuu  la  biashara  katika  ukanda  wa  Afrika  Mashariki  kwa  kutoa  huduma  bora  zenye  ufanisi  katika  kuhifadhi  na  kusafirisha  mizigo,  matengenezo  ya  vyombo  vya  majini  na  kuwa  kituo  kikuu  cha  kutoa  huduma  ya  mwanzo  katika  ukanda  wa  bahari  ya  hindi.  Pamoja  na  hatua  hiyo  Serikali  inadhamira  ya  kuzifanyia  matengenezo  makubwa  bandari  zote  nchini  ili  zitowe  huduma  zilizo  bora.  Aidha,  Serikali  imetiliana  saini  na  kampuni  ya  ZF  DEVCO  ya  Uholanzi  juu  ya  mradi  wa  ujenzi  wa  Bandari  kubwa  ya  kisasa  ya  abiria  katika  eneo  la  Mpigaduri.  Tumedhamiria  kuikarabati  bandari  ya  Malindi  iwe  kubwa  zaidi  ndani  ya  Afrika  Mashariki  ya  kutoa  huduma  za  abiria  na  kuruhusu  meli  kubwa  za  kitalii  kuweza  kufunga  nanga  Zanzibar.  Katika  kuimarisha  usafiri  wa  baharini,  Serikali  imeamua  kuifanyia  matengenezo  meli  ya  Mapinduzi  2  chini  ya  wataalam  kutoka  Jamhuri  ya  Korea  ya  Kusini  (South  Korea)  wakisaidiana  na  wahandisi  wetu  wa  ndani  ili  kukabiliana  na  changamoto  ya  usafiri  iliyopo  hasa  baina  ya  Unguja  na  Pemba.  Nachukua  fursa  hii  kuwashukuru  kwa  dhati  wenzetu  wa  sekta  binafsi  Kampuni  Azam  Marine  na  Zan  Fast  farries  kwa  mchango  wao  katika  kusaidia  kukabiliana  na  changamoto  hii  kwa  kuimarisha  usafiri  kati  ya  bandari  ya  Unguja,  Pemba,  Dar  es  Salaam  na  Tanga.  Ndugu  Wananchi,  Sekta  ya  mafuta  na  gesi  asilia  haikupewa  mazingatio  kabla  ya  Mapinduzi.  Kufuatia  taarifa  za  kuwepo  kwa  rasimali  hizo  hapa  nchini,  Serikali  baada  ya  Mapinduzi  katika  awamu  mbalimbali  za  uongozi  ilianza  kuchukua  hatua  za  kufanya  tafiti  zitakazowezesha  kupatikana  kwa  mafuta  na  gesi  asilia  hapa  Zanzibar.  Serikali  ya  Awamu  ya  Nane  nayo  inaendelea  na  jitihada  hizo.  Serikali  imekamilisha  kazi  ya  ugawaji  wa  vitalu  katika  eneo  la  baharini  kupitia  taarifa  zilizokabidhiwa  na  Serikali  ya  Jamhuri  ya  Muungano  wa  Tanzania  Mwezi  Agosti  2022.  Kazi  hiyo  imefanywa  kwa  kushirikiana  na  Kampuni  ya  Kimataifa  ya  Schlumbeger  ambapo  vitalu  12  vimegaiwa  katika  eneo  la  baharini.  Aidha,  katika  mwezi  Julai  2023,  Serikali  ilitangaza  rasmi  kufungua  maeneo  ya  uwekezaji  kupitia  vitalu  vilivyogaiwa.  Hatua  hiyo  ina  lengo  la  kukuza  sekta  hii  kwa  kuwakaribisha  wawekezaji  wa  utafutaji  na  uchimbaji  wa  mafuta  na  gesi  asilia.  Ndugu  Wananchi  Ujenzi  wa  miundombinu  ni  muhimu  katika  kuchochea  kasi  ya  ukuaji  wa  uchumi  na  maendeleo  ya  ustawi  wa  jamii.  Katika  miaka  60  ya  Mapinduzi  jitihada  mbali  mbali  zimefanywa  na  Serikali  katika  ujenzi  wa  barabara  na  uimarishaji  wa  viwanja  vya  ndege.  Serikali  ilianza  ujenzi  wa  barabara  za  lami  na  madaraja,  shamba  na  mjini  na  kufanyiwa  matengenezo  kwa  vipindi  tafauti  pamoja  na  kujengwa  mpya  katika  awamu  mbali  mbali  za  serikali  kwa  lengo  la  kurahisisha  usafiri.  Serikali  ya  Awamu  ya  Nane  nayo  imeanza  kwa  mafanikio  kazi  ya  ujenzi  wa  barabara  kuu  KM   ,  barabara  za  ndani  mjini  na  vijijini  KM  275  pamoja  na  ujenzi  wa  barabara  za  mjini  KM  100  na  madaraja  ya  juu  mawili  katika  Manispaa  ya  Mji  wa  Zanzibar.  Miradi  hii  inatekelezwa  na  Makampuni  mbali  mbali  toka  nje  ya  nchi.  Ndugu  Wananchi  Tunapoadhimisha  miaka  60  ya  Mapinduzi  na  miaka  mitatu  ya  Serikali  ya  Awamu  ya  Nane,  mafanikio  makubwa  yamepatikana  katika  kuimarisha  huduma  za  viwanja  vya  ndege  na  usafiri  wa  anga.  Mageuzi  makubwa  yaliyofanywa  na  Serikali  kwenye  viwanja  vya  ndege  na  usafiri  wa  anga,  yamewezesha  Mapato  ya  Mamlaka  ya  Viwanja  vya  Ndege  kuongezeka  kutoka  TZS.  Bilioni     mwaka  2019/2020  hadi  kufikia  TZS.  Bilioni     mwaka  2022/2023.  Aidha,  kuna  ongezeko  kubwa  la  abiria  wanaoingia  na  kutoka  Zanzibar  kwa  kutumia  Viwanja  vya  Ndege  kutoka  abiria  1,609,235  mwaka  2019  (Kabla  ya  UVIKO    19)  na  840,599  mwaka  2020  (wakati  wa  UVIKO    19)  hadi  kufikia  abiria  1,904,459  mwaka  2023.  Ndugu  Wananchi,  Mafanikio  mengine  ni  kuanza  kazi  kwa  kampuni  ya  Emirate  leisure  inayoendesha  biashara  katika  jengo  jipya  la  TB3  pamoja  na  kampuni  ya  Dnata  inayohusika  na  uhudumiaji  wa  ndege.  Kupitia  Kampuni  hizi  uwanja  wa  ndege  wa  AAKIA  umeweza  kupata  tuzo  ya  Kimataifa  kuhusu  mabadiliko  ya  huduma  bora  za  chakula  na  vinywaji  kutoka   Airport  Food  &  Bevarage     +  Hospitality  Conference  &  Awards    Bangkok  nchini  Thailand.  Kadhalika,  Serikali  imeingia  Makubaliano  na  Kampuni  ya  SEGAP  ya  Ufaransa  kuisaidia  Menejimenti  katika  huduma  za  uendeshaji  viwanja  kwa  lengo  la  kuimarisha  utoaji  huduma  za  usafiri  wa  Anga  hapa  nchini.  Vile  vile,  kazi  ya  upembuzi  yakinifu  (feasibility  study)  imekwishanza  kwa  ajili  ya  ujenzi  wa  jengo  la  nne  la  abiria    TB4  katika  kiwanja  cha  AAKIA.  Ripoti  ya  awali  tayari  imeshakamilika  na  Serikali  ipo  katika  hatua  za  kukamilisha  utaratibu  wa  upatikanaji  fedha  kwa  ajili  ya  ujenzi  wa  jengo  hilo.  Kwa  upande  wa  ujenzi  wa  Uwanja  wa  Pemba,  Serikali  imeshakamilisha  hatua  za  tathmini  na  kuanza  kulipa  fidia.  Sambamba  na  hilo,  Serikali  imekamilisha  kazi  ya  uwekaji  wa  taa  za  kuongozea  ndege  katika  njia  ya  kurukia  ndege  (Portable  AGL  lights  system)  ili  kuziwezesha  ndege  kutua  na  kuruka  kwa  usalama  zaidi  wakati  wa  usiku  na  wakati  wa  mvua  na  mawingu.  Ndugu  Wananchi  Katika  awamu  zote  baada  ya  Mapinduzi,  Serikali  ilifanya  jitihada  za  kuwezesha  upatikanaji  wa  huduma  za  umeme  kwa  wananchi  pamoja  na  miradi  ya  kiuchumi.  Tunapoadhimisha  miaka  60  ya  Mapinduzi  na  miaka  mitatu  ya  Serikali  ya  Awamu  ya  Nane,  mafanikio  yamepatikana  katika  kuimarisha  upatikanaji  wa  huduma  za  umeme  nchini.  Kwa  lengo  la  kuhakikisha  wananchi  wanapata  huduma  za  umeme  kwa  urahisi,  Serikali  imepunguza  bei  ya  kuunganisha  umeme  kwa  wananchi  kwa  wastani  wa  asilimia  50.  Punguzo  hilo  ni  kutoka  TZS.  464,000  kufikia  200,000  kwa  gharama  za  uungaji  usiozidi  mita  30.  Vile  vile,  kutoka  TZS.  1,700,000  kufikia  690,000  kwa  gharama  za  uungaji  wa  nguzo  moja  na  kutoka  TZS.  2,600,000  kufikia  1,040,000  kwa  gharama  za  uungaji  wa  nguzo  mbili.  Hatua  hiyo  imesababisha  idadi  ya  wateja  wanaoomba  kuunganishiwa  umeme  kuongezeka  hadi  kufikia  wastani  wa  wateja  mia  mbili     kwa  siku  katika  kipindi  hiki  kutoka  wastani  ya  wa  wateja  50  kwa  siku  hapo  awali.  Wananchi  wengi  wameweza  kufikiwa  na  huduma  ya  umeme  ambapo  Shirika  la  ZECO  limeweza  kuwaungia  umeme  wananchi  93,124;  (Unguja  78,122  na  Pemba  15,002)  sawa  na  ongezeko  la  wateja  kwa  asilimia  45  kwa  kipindi  cha  miaka  mitatu.  Kufuatia  kuimarika  kwa  huduma  za  usambazji  umeme  vijijini  katika  kipindi  cha  miaka  mitatu   ,  Serikali  imeweza  kuviungia  umeme  jumla  ya  Vijiji  190  ambapo  Unguja  ni  116  na  Pemba  74,  sawa  na  asilimia  62  ya  Vijiji  305  kama  ilivyoelekezwa  katika  Ilani  ya  Uchaguzi  ya  CCM  ya  mwaka  2020    2025.  Katika  kuhakikisha  Zanzibar  inapata  vyanzo  vyake  vya  ndani  vya  uzalishaji  umeme,  Serikali  imesaini  mkataba  wa  mauziano  ya  umeme     na  Kampuni  ya  Generation  Capital  Ltd  kwa  lengo  la  kuwekeza  katika  nishati  ya  umeme  wa  jua  kwa  kujenga  mtambo  wenye  uwezo  wa  kuzalisha  megawati  130.  Aidha,  Serikali  imetiliana  saini  na  Kampuni  ya  ESR  ya  Ujerumani  ambayo  itazalisha  megawati  15  za  umeme  wa  jua  kwa  ajili  ya  kisiwa  cha  Pemba.  Sambamba  na  hatua  hiyo,  Serikali  inashirikiana  na  mshauri  elelezi  kutoka  Kampuni  ya  NOVAVIS  INTERNATIONAL  ya  Marekani  kufanya  upembuzi  yakinifu  wa  kutafuta  ufumbuzi  wa  changamoto  ya  umeme  mdogo  katika  baadhi  ya  maeneo  hapa  nchini.  Vile  vile,  mshauri  elekezi  wa  Kampuni  ya  WSP  ya  Canada  amepatikana  kwa  ajili  ya  upembuzi  yakinifu  wa  mradi  wa  ujenzi  wa  laini  kubwa  ya  kilowati  132  ya  Mkoa  wa  Kusini  na  Kaskazini  Pemba  kwa  ufadhili  wa  AfDB,  KOICA  na  Shirika  la  Umeme  Tanzania   .  Ndugu  Wananchi  Kabla  ya  Mapinduzi  watoto  wengi  wa  Zanzibar  hawakupata  elimu  kwa  kukosa  uwezo  wa  kuilipia,  ubaguzi  na  uchache  wa  skuli.  Baada  ya  Mapinduzi,  fursa  za  upatikanaji  wa  elimu  zimeimarika  katika  ngazi  zote.  Tunapoadhimisha  miaka  60  ya  Mapinduzi,  mafanikio  makubwa  yamepatikana  katika  uimarishaji  wa  miundombinu  ya  elimu  na  ongezeko  la  uandikishaji  wa  wanafunzi.  Hatua  zilizochukuliwa  na  Serikali  ya  Awamu  ya  Nane  katika  kipindi  cha  miaka  mitatu  ni  pamoja  na  kuimarisha  miundombinu  ya  elimu  kwa  ujenzi  wa  skuli  mpya  zikiwemo  za  ghorofa,  ujenzi  wa  maabara,  ujenzi  wa  vyoo  pamoja  na  ukarabati  wa  skuli  mbali  mbali.  Jumla  ya  madarasa  2,273  yamejengwa  ambapo  madarasa  1,131  yamekamilika  na  tayari  yanatumika.  Idadi  hiyo  ni  sawa  na  ongezeko  la  madarasa  773  katika  lengo  la  kujenga  madarasa  1500  kwa  mujibu  wa  ilani  ya  CCM  2020    2025.  Vile  vile  ujenzi  wa  maabara  10,  vyoo  1,693  na  ukarabati  wa  Skuli  24  umekamilika.  Juhudi  hizi  za  Serikali  zimeanza  kuzaa  matunda  kwa  kuimarisha  kiwango  cha  ufaulu  wa  wanafunzi  katika  mitihani  ya  taifa  ya  darasa  la  7,  kidato  cha  4  na  6.  Kwa  upande  wa  matokeo  ya  darasa  la  7  ufaulu  umeongezeka  kutoka  wanafunzi  2,167  waliofaulu  madarasa  ya  michepuo  na  vipawa  mwaka  2021  na  kufikia  wanafunzi  6,666  mwaka  2023.  Aidha  Takwimu  zinaonesha  kuwa,  ufaulu  katika  mtihani  wa  kidato  cha  nne  umeongezeka  kutoka  asilimia     mwaka  2020  hadi  kufikia  asilimia  74  mwaka  2022.  Pia,  matokeo  ya  kidato  cha  sita  ya  mwaka  2023  yametupa  taswira  bora  zaidi,  ambapo  asilimia     ya  wanafunzi  wamefaulu  kuendelea  na  masomo  ya  chuo  kikuu.  Kati  yao,  asilimia     wamefaulu  katika  masomo  ya  Sayansi.  Aidha,  wanafunzi  wawili  tu  kati  ya  wanafunzi  2,587  waliofanya  mtihani  walipata  divisheni  zero  ikilinganishwa  na  wanafunzi  99  waliopata  divisheni  0  mwaka  2021.  Kwa  kuwazingatia  wenye  mahitaji  maalum,  Serikali  imewajengea  Skuli  maalum  mbili  pamoja  na  kujenga  ngazi  mteremko     kwa  ajili  ya  kuwasaidia  wenye  mahitaji  maalum  katika  Skuli  43  Unguja  na  Pemba.  Pia  Serikali  inakamilisha  matayarisho  ya  ujenzi  wa  vyuo  vitano  vya  mafunzo  ya  Amali  na  kuvifanya  kuwa  kumi  kwa  madhumuni  ya  kuzidi  kupanua  fursa  za  elimu  ya  ujuzi.  Serikali  pia  imeimarisha  mafunzo  ya  juu  ya  fani  za  ufundi  katika  Taasisi  ya  Karume  ya  Sayansi  na  Teknolojia  hadi  ngazi  ya  shahada  ya  kwanza.  Aidha,  katika  kuimarisha  elimu  jumla  ya  madawati  4,012  yaliyogharimu  TZS  Bilioni   8  kwa  ajili  ya  Skuli  za  msingi  yamenunuliwa  na  ajira  2,050  za  walimu  zimetolewa  ili  kupunguza  tatizo  la  upungufu  wa  walimu.  Tunapoadhimisha  miaka  60  ya  Mapinduzi,  mafunzo  ya  walimu  yameendelea  kuimarishwa  katika  vyuo  viwili  vya  ualimu  vya  Serikali  na  katika  vyuo  vikuu  vilivyopo  Zanzibar  ambapo  kabla  ya  Mapinduzi  kulikuwa  na  Chuo  kimoja  tu  cha  ualimu  cha  Beit  Raas.  Fursa  ya  Elimu  ya  juu  nayo  imeimarika  ambapo  mwaka  2023,  Vyuo  vikuu  vimedahili  wanafunzi  11,272  katika  fani  mbalimbali  kuanzia  ngazi  ya  cheti  hadi  shahada  ya  uzamivu.  Ndugu  Wananchi,  Bajeti  ya  Serikali  katika  Sekta  ya  elimu  imeongezeka  kutoka  TZS  Bilioni     mwaka  2021/2022  na  kufikia  TZS  Bilioni     mwaka  2023/2024,  sawa  na  ongezeko  la  asilimia   .  Aidha,  Serikali  inaendelea  kuwapatia  mikopo  na  udhamini  vijana  wanaojiunga  na  elimu  ya  juu  ndani  na  nje  ya  nchi.  Bajeti  ya  Serikali  kwa  Bodi  ya  Mikopo  ya  elimu  ya  juu  imeongezeka  kutoka  TZS  Bilioni  19  kwa  mwaka  2022/2023  na  kufikia  TZS  Bilioni     kwa  mwaka  2023/2024.  Ongezeko  hili  limenufaisha  wanafunzi  wa  elimu  ya  juu  6,060  wanaosoma  vyuo  vikuu  vya  ndani  na  nje  ya  nchi.  Hatua  hii  imewezesha  kuzalisha  wataalamu  kwa  wingi  katika  fani  mbali  mbali  na  kupunguza  tatizo  la  kutegemea  wataalam  kutoka  nje  ya  Zanzibar.  Ndugu  Wananchi,  Juhudi  kubwa  imefanywa  na  Serikali  katika  kipindi  cha  miaka  60  iliyopita  kwa  madhumuni  ya  kuimarisha  huduma  za  afya  ambazo  kabla  ya  Mapinduzi  zilitolewa  kwa  ubaguzi  na  hazikutosheleza  mahitaji.  Katika  miaka  mitatu  ya  Serikali  ya  Awamu  ya  Nane,  mafanikio  yamezidi  kupatikana  kutokana  na  mabadiliko  makubwa  ya  muundo  na  uendeshaji  wa  huduma  za  afya  nchini.  Serikali  imejenga  Hospitali  kumi     za  Wilaya  ambazo  zimeshaanza  kazi.  Aidha,  Serikali  imedhamiria  kujenga  hospitali  za  Mikoa,  ambapo  kwa  sasa  ujenzi  wa  hospitali  ya  Mkoa  wa  Mjini  magharibi  iliopo  Lumumba  umeshakamilika  na  imeshaanza  kazi.  Kuwepo  hospitali  hizi  kumeboresha  mfumo  wa  rufaa  nchini  kwa  wagonjwa  kuanza  kupata  huduma  katika  vituo  vya  Afya  ya  Msingi,  Hospitali  za  Wilaya  badala  ya  wagonjwa  wote  kukimbilia  Hospitali  ya  Rufaa  ya  Mnazi  Mmoja.  Hospitali  za  Wilaya  hivi  sasa  zinatoa  huduma  bora  za  uzazi,  upasuaji,  maabara,  rediolojia  na  ICU  katika  Wilaya  zote  Unguja  na  Pemba.  Hatua  hii  imefungua  ukurasa  mpya  wa  upatikanaji  wa  huduma  za  afya  hapa  nchini.  Mafanikio  mengine  ni  kuimarika  kwa  upatikanaji  wa  dawa  na  vifaa  tiba  katika  hospitali  na  vituo  vya  afya  kutokana  na  kuongeza  bajeti  ya  dawa  kutoka  TZS.  Bilioni  17  mwaka  2020  hadi  TZS  Bilioni     mwaka  2023/2024.  Hivi  sasa  vituo  vya  afya  vinapelekewa  dawa  kila  mwezi.  Dawa  za  Pemba  zinapelekwa  moja  kwa  moja  na  msambazaji  bila  ya  kupitia  Bohari  kuu  ya  Dawa  ya  Unguja    Maruhubi.  Ndugu  Wananchi,  Kwa  kipindi  cha  miaka  mitatu,  Serikali  imetoa  ajira  mpya  1,050  katika  sekta  ya  Afya  kati  ya  hizo  738  Unguja  na  312  Pemba.  Madaktari  bingwa  wameongezeka  kutoka  50  mwaka  2020  hadi  kufikia  90  mwaka  2023.  Maslahi  ya  wafanyakazi  yameboreshwa,  mishahara  imeongezwa  kutokana  kiwango  cha  elimu,  muda  wa  ajira  na  kada  muhimu.  Mafanikio  mengine  ni  kuanza  kwa  Mfuko  wa  Huduma  za  Afya     kuanzia  Oktoba  2023.  Huduma  zake  zinapatikana  katika  Hospitali  za  Umma  na  Binafsi.  Hadi  kufikia  tarehe  31  Oktoba  2023,  jumla  ya  Watumishi  wa  Sekta  za  Umma  53,490  wameingizwa  katika  mfumo.  Ndugu  Wananchi,  Uimarishaji  wa  huduma  za  Afya  nchini  umepelekea  kupunguza  tatizo  la  mama  wajawazito  kujifungulia  majumbani  na  vifo  vya  watoto  wachanga.  Vifo  vitokanavyo  na  uzazi  vimepungua  kutoka  vifo  120  kwa  kila  vizazi  hai  100,000  mwaka  2020  hadi  vifo  99  kwa  kila  vizazi  hai  100,000  mwaka  2022.  Hali  hii  kwa  kiasi  kikubwa  imechangiwa  na  uhakika  wa  upatikanaji  wa  dawa,  vifaa  tiba,  wataalam  na  kuimarika  kwa  elimu  ya  Afya  kwa  jamii.  Vile  vile,  ufanisi  umepatikana  baada  ya  kuanza  kwa  utaratibu  wa  kutoa  huduma  za  afya  kwa  ushirikiano  na  Sekta  Binafsi.  Utaratibu  huu  umeondosha  usumbufu  kwa  wananchi  wanaofika  kupata  huduma  na  vipimo  vyote  wanavyohitaji  bila  ya  kulazimika  kwenda  hospitali  binafsi.  Aidha,  usimamizi  wa  Hospitali  za  Wilaya  unaofanywa  na  Taasisi  binafsi  umeimarisha  hali  ya  usafi,  upatikanaji  wa  chakula  cha  wagonjwa  na  mazingira  ya  nje  kwa  kupanda  bustani.  Utaratibu  huu  unahakikisha  dawa  zote  muhimu  zinapatikana  katika  hospitali  zote  za  Wilaya.  Ndugu  Wananchi,  Sekta  ya  maji  ni  miongoni  mwa  sekta  muhimu  kwa  maisha  ya  watu  na  maendeleo  yao.  Baada  ya  Mapinduzi,  Serikali  ilianza  jitihada  ya  kuwapatia  huduma  ya  maji  safi  na  salama  wananchi  wa  Zanzibar  wanaoishi  mijini  na  vijijini.  Jitihada  hizo  zimeendelezwa  katika  awamu  zote  za  Serikali  ya  Mapinduzi  ya  Zanzibar.  Tunapoadhimisha  miaka  60  ya  Mapinduzi  na  miaka  mitatu  ya  Serikali  ya  Awamu  ya  Nane,  huduma  ya  maji  safi  na  salama  zimeimarika  kwa  kuongeza  uzalishaji,  uhifadhi  na  usambazaji.  Katika  awamu  hii  ya  Nane  tumeweza  kutekeleza  miradi  miwili  mikubwa.  Miradi  hiyo  ni  Mradi  wa  Uhuishaji  na  Uimarishaji  wa  Mfumo  wa  Usambazaji  Maji  Zanzibar  wenye  thamani  ya  Dola  za  Kimarekani  TZS  Milioni   8  na  Mradi  wa  Ahueni  ya  UVIKO  19  wenye  thamani  ya  TZS  Bilioni   .  Katika  kipindi  hiki  cha  miaka  mitatu,  jumla  ya  visima  102  vimechimbwa  vyenye  uwezo  wa  kuzalisha  maji  lita  201,552,000  kwa  siku.  Hatua  hiyo  itawezesha  uzalishaji  wa  maji  kuongezeka  kufikia  lita  345,388,735  tutakapomaliza  kufungua  miradi  yote  ya  maji  ambapo  mahitaji  kwa  sasa  ni  lita  264,568,220.  Jumla  ya  Skimu  9  mpya  za  maji  tumeshazifungua  rasmi  katika  kipindi  hiki  cha  maadhimisho  ya  miaka  60  ya  Mapinduzi,  kati  ya  Skimu  17  mpya.  Ndugu  Wananchi,  Jumla  ya  matangi  15  ya  maji  yenye  uwezo  wa  kuhifadhi  maji  lita  134,000,000  yamejengwa  katika  Mkoa  wa  Mjini  Magharibi  kupitia  Mradi  wa  Uhuishaji  na  Uimarishaji  wa  Mfumo  wa  Usambazaji  Maji  Zanzibar.  Aidha,  Matangi  10  yamejengwa  Unguja  na  Pemba  yenye  ujazo  wa  lita  milioni  1  kila  moja  kupitia  Mradi  wa  Ahueni  ya  UVIKO    19  yenye  jumla  ya  ujazo  wa  lita  10,000,000  kuwezesha  uhifadhi  mpya  wa  lita  144,000,000  katika  matangi  mapya  25  ya  miradi  yote  miwili.  Kabla  ya  ujenzi  huo  kulikuwa  na  matangi  64  kwa  Unguja  na  Pemba  yenye  uwezo  wa  kuhifadhi  maji  lita  46,915,000.  Kukamilika  kwa  Miradi  miwili  mikubwa  tutaweza  kuwa  na  uhifadhi  wa  maji  lita  190,915,000.  Kiwango  hicho  ni  sawa  na  ongezeko  la  asilimia  144  ya  uhifadhi.  Ndugu  Wananchi,  Kazi  ya  ulazaji  mabomba  ya  kusambazia  Maji  kwa  miradi  yote  miwili  itafikia  jumla  ya  KM   ,  kwa  mradi  wa  Exim  Bank  KM     na  mradi  wa  Ahuweni  ya  UVIKO    19  KM     katika  kipindi  cha  miaka  mitatu.  Aidha,  Serikali  kupitia  ZAWA  imeanzisha  Mfumo  shirikishi  (Intergrated  Water  Management  System)  unaosaidia  kusimamia  utekelezaji  wa  huduma  ya  maji,  zikiwemo  kuwafahamu  wateja  wa  Mamlaka  ya  maji,  kupeleka  bili,  kupokea  malipo,  kupata  taarifa  za  uvujaji  na  ujazo  wa  maji  katika  matangi.  Jitihada  hizi  za  Serikali  hadi  sasa,  zimewezesha  kupeleka  huduma  za  maji  safi  na  salama  katika  shehia  342  kati  ya  shehia  388  kwa  kusambaza  mtandao  wa  maji  Unguja  na  Pemba.  Lengo  la  Serikali  ni  kuwafikishia  huduma  endelevu  za  maji  safi  na  salama  wananchi  wote  wa  Zanzibar  kwa  saa  24.  Miradi  mingine  mipya  ya  maji  safi  na  salama  iko  njiani  kutekelezwa  ili  kuimarisha  zaidi  upatikanaji  wa  huduma  hii  ikiwemo  Mradi  wa  KfW  wa  Ujerumani  wenye  thamani  ya     Milioni  25   ,  Mradi  wa  JICA  Yen  Milioni  100,  Mradi  wa  Mkopo  wa  Exim  Bank  USD  Milioni  35  na  Mradi  wa  NEC  wenye  thamani  ya  USD  Milioni  26.  Ndugu  Wananchi,  Ujenzi  wa  majengo  kwa  ajili  ya  makaazi,  Ofisi  na  biashara  umepewa  umuhimu  katika  awamu  zote  za  Serikali  baada  ya  Mapinduzi.  Kwa  kuzingatia  haja  ya  wananchi  kupata  makaazi  bora,  Serikali  ilianzisha  ujenzi  wa  nyumba  za  maendeleo  mijini  na  vijijini  na  kuwapatia  wananchi.  Aidha,  majengo  ya  huduma  za  kiofisi,  hospitali  na  Skuli  yalijengwa  baada  ya  Mapinduzi  ili  kupata  mazingira  mazuri  ya  kufanyia  kazi  na  kuongeza  ufanisi.  Vile  vile,  ujenzi  wa  majengo  ya  Umma  na  Binafsi  ya  biashara  unaendelezwa.  Katika  kusherehekea  miaka  60  ya  Mapinduzi  na  miaka  mitatu  ya  Serikali  ya  Awamu  ya  Nane,  jitihada  ya  ujenzi  wa  majengo  ya  makaazi,  biashara  na  Ofisi  za  Serikali  umeshamiri.  Ujenzi  wa  nyumba  za  makaazi  kwa  Mchina  na  Tomondo  unaendelea.  Vile  vile  Serikali  imejenga  maduka  ya  kisasa  Darajani.  Maandalizi  ya  ujenzi  wa  mji  wa  Serikali  Kisakasaka  yameanza  pia  ujenzi  wa  eneo  la  maonesho  ya  biashara  Nyamanzi  umikamilika  na  limeanza  kutumika.  Kwa  lengo  la  kuimarisha  haiba  ya  mji  na  kuondoa  changamoto  ya  maegesho,  Serikali  kupitia  Mfuko  wa  Hifadhi  ya  Jamii     inaendelea  na  mradi  wa  kituo  cha  mabasi  Kijangwani  na  ujenzi  wa  maegesho  ya  kisasa  katika  eneo  la  Malindi.  Serikali  inaendelea  kuwakaribisha  Wawekezaji  katika  Sekta  ya  ujenzi  zikiwemo  nyumba  za  gharama  nafuu,  kumbi  za  mikutano  na  majengo  ya  biashara.  Ndugu  Wananchi,  Nchi  yetu  ina  historia  ndefu  ya  maendeleo  ya  sekta  ya  habari  na  michezo  kabla  na  baada  ya  Mapinduzi.  Kuhusu  sekta  ya  habari,  juhudi  kubwa  zimechukuliwa  na  Serikali  katika  awamu  zote  za  uongozi  baada  ya  Mapinduzi  kwa  madhumuni  ya  kuimarisha  utoaji  na  upatikanaji  wa  habari  nchini.  Serikali  ya  Awamu  ya  Nane  imeziendeleza  juhudi  hizo  kwa  kuliimarisha  Shirika  la  Utangazaji  la  Zanzibar     kwa  kulipatia  vifaa  vya  kisasa  vya  kufanyia  kazi  na  mafunzo  kwa  wafanyakazi  ili  kuongeza  ufanisi  katika  kutoa  huduma  zake.  Pia,  Serikali  imepanga  kuimarisha  Kampuni  ya  Uunganishaji  Maudhui  Zanzibar     kwa  kuweka  miundombinu  ya  urushaji  wa  matangazo  na  vifaa  vya  kisasa,  gari  la  kurushia  matangazo  (OB  VAN)  pamoja  na  wataalamu  ili  kufanya  kazi  kwa  ufanisi.  Aidha,  Shirika  la  Magazeti  ya  Serikali  limeimarishwa  kwa  kupatiwa  jengo  jipya  la  Ofisi  na  mtambo  wa  kuchapia  magazeti.  Hatua  hii  imeliongezea  Shirika  ufanisi  kwa  kuhimili  gharama  na  kuongeza  uzalishaji  na  usambazaji  wa  magazeti  kwa  asilimia  80  ya  Wilaya  zote  za  Tanzania  bara.  Kwa  upande  wa  sekta  ya  michezo,  Serikali  ya  Awamu  ya  Nane,  imekamilisha  matengenezo  makubwa  ya  viwanja  vya  Amani  na  Gombani  kuwa  na  kiwango  cha  kimataifa.  Vile  vile,  katika  uwanja  wa  Amani,  ujenzi  wa  viwanja  viwili  vya  mpira  wa  miguu  vya  nje,  ukumbi  wa  judo  na  viwanja  vya  ndani  vya  michezo  midogo  umekamilika.  Kadhalika,  ukarabati  mkubwa  wa  hoteli  ya  uwanja  wa  Amani  unaendelea  na  kutarajiwa  kukamilika  hivi  karibuni.  Aidha,  kupitia  mradi  wa  michezo  kwa  ushirikiano  na  Serikali  ya  Ujerumani,  tunakamilisha  zabuni  ya  ujenzi  wa  viwanja  vitatu  vya  michezo  katika  maeneo  ya  Mkokotoni,  Kangani  na  Mchanga  mdogo.  Kwa  lengo  la  kuimarisha  sekta  ya  michezo,  Serikali  imeruhusu  mchezo  wa  ngumi  hapa  Zanzibar  ili  kuwapatia  nafasi  wapenzi  wa  mchezo  huo.  Ndugu  Wananchi,  Utumishi  bora  wa  Umma  ni  miongoni  mwa  vigezo  vya  Utawala  Bora  unaotekelezwa  na  kusimamiwa  na  Serikali  ya  Mapinduzi  ya  Zanzibar  kwa  kipindi  chote  cha  miaka  sitini  60  iliyopita.  Katika  miaka  mitatu  3  hii,  Serikali  imechukua  hatua  mbali  mbali  za  kuimarisha  mazingira  ya  Utumishi  wa  Umma  ili  kuongeza  ufanisi.  Serikali  imeongeza  maslahi  ya  Watumishi  kwa  kupandisha  mishahara  na  maposho  kwa  kuzingatia  viwango  vya  Elimu,  Kada  na  Uzoefu.  Hatua  hii,  imeweza  kuondoa  malalamiko  yaliyokuwepo  ya  kutozingatiwa  suala  la  Elimu,  Kada  na  Uzoefu  katika  Miundo  ya  Awali.  Katika  marekebisho  hayo,  Serikali  ilitumia  jumla  ya  TZS.  Bilioni     kwa  mwezi  kutoka  TZS.  Bilioni   .  Kiwango  hicho  ni  ongezeko  la  TZS.  Bilioni   ,  sawa  na  asilimia   5.  Vilevile,  Serikali  ilifanya  marekebisho  ya  kima  cha  chini  cha  Pencheni  kwa  Wastaafu  kutoka  TZS.  90,000  kwa  mwezi  kwenda  TZS.  180,000  sawa  na  asilimia  100.  Kwa  upande  wa  Pencheni  jamii,  Serikali  imepandisha  Pencheni  hiyo  kutoka  TZS.  20,000  kwenda  TZS.  50,000  kwa  mwezi  sawa  na  asilimia  150.  Mbali  na  Pencheni,  Serikali  imefanya  mabadiliko  katika  mifumo  ya  ulipaji  wa  Kiinua  Mgongo  kwa  Wastaafu  ambapo  awali  walikuwa  wakilipwa  kwa  awamu  mbili  au  tatu,  lakini  kwa  sasa  ulipaji  umekuwa  ukilipwa  kwa  awamu  moja  tu.  Ndugu  Wananchi,  Kupitia  Ofisi  ya  Mkaguzi  Mkuu  wa  Hesabu  za  Serikali,  tumeweza  kuimarisha  kiwango,  mbinu  pamoja  na  kasi  ya  ukaguzi  wa  matumizi  ya  fedha  za  umma,  ukusanyaji  wa  mapato  pamoja  na  utunzaji  wa  rasilimali  za  umma.  Kwa  kiwango  kikubwa  tumeimarisha  ukaguzi  katika  utekelezaji  wa  miradi  ya  Serikali.  Kwa  lengo  la  kuongeza  uwazi,  tumeanzisha  utaratibu  wa  kusomwa  Ripoti  ya  Mkaguzi  na  mdhibiti  wa  hesabu  za  Serikali     hadharani.  Hatua  hiyo  imesaidia  sana  kukomesha  ubadhirifu  katika  utekelezaji  wa  miradi  ya  Serikali.  Aidha,  niliahidi  kuendeleza  Uchumi  wa  kidigitali  na  kuhakikisha  kwamba  tunatumia  mifumo  ya  kielektroniki  katika  utoaji  huduma  na  uendeshaji  wa  Serikali.  Katika  kipindi  hiki  cha  Serikali,  tumeendeleza  na  kuanzisha  mifumo  mbali  mbali  ambapo  hivi  sasa  mifumo  29  muhimu  inaendeshwa  na  kusimamiwa  na  Wakala  wa  Serikali  Mtandao.  Ndugu  Wananchi,  Sekta  ya  Sheria  ni  miongoni  mwa  sekta  kongwe  nchini  katika  uendeshaji  na  usimamizi  wa  masuala  ya  kusimamia  haki.  Tunapoadhimisha  miaka  60  ya  Mapinduzi  na  miaka  mitatu  ya  Serikali  ya  Awamu  ya  Nane,  mafanikio  makubwa  yamepatikana  katika  sekta  ya  Sheria.  Zanzibar  imepiga  hatua  katika  kuimarisha  utendaji  wa  Mahakama  katika  ngazi  zote.  Hivi  sasa,  Mahkama  maalum  ya  kusikiliza  kesi  za  udhalilishaji  imefunguliwa  rasmi  katika  Mahkama  za  Mikoa  Unguja  na  Pemba.  Pia,  mfumo  wa  uendeshaji  kesi  kwa  njia  ya  kieletroniki  tayari  umeandaliwa  na  kufanyiwa  majaribio  kwa  ajili  ya  kuongeza  kasi  ya  uendeshaji  wa  kesi,  juhudi  zetu  hizi  zimeimarisha  upatikanaji  wa  haki  kwa  wananchi.  Katika  kuhakikisha  mahakama  zetu  zina  mazingira  mazuri  ya  kufanyia  kazi,  Serikali  inazifanyia  matengenezo  makubwa  Mahakama  katika  ngazi  mbali  mbali  Unguja  na  Pemba.  Ndugu  Wananchi,  Kuimarika  kwa  ushirikishwaji  wa  wananchi  katika  vyombo  vya  kutunga  sheria,  ni  matokeo  ya  Mapinduzi  Matukufu  ya  mwaka  1964.  Zanzibar  ilianzisha  Baraza  la  Wawakilishi  mwaka  1980  ili  kutoa  fursa  ya  kuwakilishwa  Wananchi  katika  kujadili  na  kupitisha  mipango  ya  maendeleo,  kuisimamia  Serikali  na  kutunga  Sheria.  Kazi  kubwa  imefanywa  na  Baraza  la  Wawakilishi  katika  utekelezaji  wa  majukumu  yake  tokea  lilipoanzishwa.  Katika  kipindi  hiki  cha  miaka  mitatu,  Baraza  la  Wawakilishi  limewezesha  kupitishwa  kwa  sheria  mbali  mbali  na  kupitisha  bajeti  ya  Serikali.  Vile  vile,  kupitia  Kamati  za  Baraza,  Baraza  la  Wawakilishi  linahoji  utendaji  wa  taasisi  za  Serikali  na  kutoa  ushauri  kwa  madhumuni  ya  kufanikisha  utekelezaji  wa  majukumu  ya  Serikali.  Nachukua  fursa  hii  kutoa  shukurani  kwa  Mheshimiwa  Spika,  Naibu  Spika,  Wenyeviti,  Wajumbe  wote  na  Watumishi  wa  Baraza  la  Wawakilishi  kwa  ushirikiano  wanaotupa  katika  kutekeleza  mipango  ya  Serikali.  Ndugu  Wananchi,  Muungano  wa  Tanzania  ambao  ni  matunda  ya  Mapinduzi,  mwaka  huu  wa  2024  unatimiza  miaka  60  tokea  kuasisiwa  kwake.  Muungano  wetu  umetuwezesha  kupata  mafanikio  makubwa  ya  kisiasa,  kiuchumi  na  ustawi  wa  jamii.  Tokea  kuanzishwa  kwa  utaratibu  wa  kushughulikia  hoja  za  Muungano  mwaka  2006,  jumla  ya  hoja  25  zimejadiliwa  na  18  kati  ya  hizo  zimepatiwa  ufumbuzi.  Aidha,  Zanzibar  imeendelea  kunufaika  na  mgawanyo  wa  mapato  yanayotokana  na  misaada  kutoka  nje.  Vile  vile,  hivi  sasa  Zanzibar  inafaidika  na  miradi  10  ya  maendeleo  inayotekelezwa  katika  pande  zote  mbili  za  Jamhuri  ya  Muungano  wa  Tanzania  ikiwemo  ile  ya  TASAF,  MIVARF  na  PADEP.  Miradi  hii  imekuwa  ikileta  mabadiliko  makubwa  katika  miundombinu,  upatikanaji  wa  huduma  mbali  mbali  za  kiuchumi  na  kijamii  kwa  wananchi.  Napenda  kuwahakikishia  wananchi  kuwa  Serikali  itaendelea  kutekeleza  wajibu  wake  wa  kikatiba  na  Sheria  wa  kuwatumikia  wananchi  wote  kwa  misingi  ya  usawa  na  kuwaletea  maendeleo.  Tutahakikisha  tunaitekeleza  mipango  yetu  ya  maendeleo  kwa  mujibu  wa  Ilani  ya  Uchaguzi  ya  CCM  ya  mwaka  2020    2025,  Dira  ya  Maendeleo  ya  Zanzibar  2050,  Malengo  ya  kikanda  na  kimataifa  pamoja  na  ahadi  tulizozitoa  katika  kampeni  za  uchaguzi  wa  mwaka  2020.  Ndugu  Wananchi,  Namalizia  hotuba  yangu  kwa  kutoa  shukurani  kwa  wasaidizi  wangu  wakuu;  Mheshimiwa  Makamo  wa  Kwanza  wa  Rais  na  Makamo  wa  Pili  wa  Rais  kwa  kutekeleza  vyema  dhamana  zao.  Pia,  nawashukru  Mawaziri  na  Naibu  Mawaziri,  Wakuu  wa  Mikoa  na  Wilaya,  watendaji  na  watumishi  wote  wa  Serikali,  viongozi  wa  dini,  sekta  binafsi  na  washirika  wetu  wa  maendeleo  wakiwemo  Serikali  za  nchi  rafiki,  mashirika  na  Taasisi  za  Kitaifa  na  Kimataifa  kwa  ushirikiano  wao.  Natoa  shukrani  maalumu  kwa  Rais  wa  Jamhuri  ya  Muungano  wa  Tanzania  Mheshimiwa;  Dkt.  Samia  Suluhu  Hassan,  viongozi  na  wanachama  wote  wa  CCM,  Jumuia  zake  na  viongozi  wengine  wa  vyama  vya  siasa  kwa  kutupa  ushirikiano  katika  kufanikisha  majukumu  ya  Serikali  hadi  tunapoadhimisha  miaka  60  ya  Mapinduzi  yetu.  Shukrani  za  pekee  nazitoa  kwenu  ndugu  wananchi  kwa  kuendelea  kudumisha  amani  na  kushirikiana  na  Serikali  yenu  katika  kuzipatia  ufumbuzi  changamoto  mbalimbali  za  maendeleo.  Ahadi  yangu  kwenu  ni  kuendelea  kufanya  kazi  kwa  pamoja  kuyadumisha  mafanikio  tuliyoyapata  katika  miaka  60  ya  Mapinduzi  Matukufu  ya  Zanzibar  na  tuongeze  kasi,  uwajibikaji  na  uadilifu  kwa  lengo  la  kupata  mafanikio.  Tumuombe  Mwenyezi  Mungu  aizidishie  nchi  yetu  amani,  umoja  na  mshikamano  na  atuwezeshe  kuitekeleza  mipango  yetu  ya  maendeleo  kwa  ufanisi  zaidi.  Nakutakieni  nyote  kila  la  kheri  katika  kuadhimisha  miaka  60  ya  Mapinduzi  Matukufu  ya  Zanzibar.  MAPINDUZI  DAIMA!  Asanteni  kwa  kunisikiliza