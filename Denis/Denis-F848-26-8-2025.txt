 HOTUBA YA MGENI RASMI MKUU WA WILAYA YA GEITA MHESHIMIWA HERMAN KAPUFI KWENYE MAADHIMISHO YA SIKU YA MTOTO WA AFRIKA HALMASHAURI YA MJI GEITA, KATA YA NYANGUKU TAREHE 16/06/2018 Mh. Mwenyekiti wa Halmashauri, Mkurugenzi wa Halmashauri ya Mji, Waheshimiwa Madiwani, Wakuu wa Idara, Viongozi wa Madhehebu ya Dini, Wakuu wa Mashirika /Makampuni na Taasisi za Serikali, Waheshimiwa watoto, Wageni waalikwa, Mabibi na Mabwana. Ndugu wananchi, Awali ya yote, napenda kumshukuru Mwenyezi Mungu kwa kutujalia nafasi hii ya kujumuika pamoja kwa lengo la kuadhimisha siku ya mtoto wa Afrika. Napenda kushukuru kwa dhati kabisa wananchi wa Nyanguku kwa kukubali kuwa wenyeji wa maadhimisho haya. Aidha ninawashukuru wadau wote walioacha shughuli zao na kuamua kujumuika nasi katika maadhimisho haya, Karibuni sana tujumuike pamoj–∞. Ndugu wananchi, siku hii ya Mtoto wa Afrika huadhimishwa kote Barani Afrika tarehe 16 Juni ya kila mwaka. Hii ni kwa makusudi ya kutekeleza azimio la Umoja wa Nchi huru za Afrika katika kuwakumbuka watoto wa Kitongoji cha Soweto Afrika ya Kusini waliouwawa kinyama tarehe 16 Juni, 1976 wakati wakidai haki yao ya kutokubaguliwa na haki nyingine za msingi zikiwemo kupewa Elimu, huduma za Afya, kusikilizwa, kupendwa na kulindwa. Ndugu wananchi, kauli mbiu ya mwaka huu 2018 inasema "Kuelekea Uchumi wa Viwanda: Tusimwache mtoto nyuma" kauli mbiu hii inatumkumbusha umuhimu wa ushirikishaji wa watoto katika ubunifu na kukua wakiwa wabunifu ili tuweze kuzalisha wataalam wengi ambao watasaidia kuendeleza nchi yetu kiuchumi, naamini nyote mmeona shughuli walizotengeneza vijana wetu, tutakaposhikamana nao na kuthamini juhudi zao watasaidia kuendelea mpango wa Serikali wa kuwa nchi ya viwanda. Ndugu wananchi, nchi yetu inaendelea kupiga hatua kiuchumi kufikia uchumi wa kati, uwepo wa viwanda utasaidia kuongeza kasi ya maendeleo ya nchi yetu. Malezi na makuzi ya watoto ni muhimu katika maendeleo ya nchi. Watoto wanatakiwa kujengewa uwezo toka wakiwa wadogo katika dhana mbalimbali za uzalishaji mali ili tuweze kuzalisha wataalam wengi wenye tija kwa masilahi ya nchi yetu. Ndugu wananchi, mtoto ana haki ya kulindwa, haki ya kulindwa inahusu kuzuia vitendo viovu wanavyofanyiwa watoto. Ulinzi huo unahitajika katika hatua za ukuaji wake kabla na baada ya kuzaliwa. Aidha, mtoto anahitaji ulinzi dhidi ya unyanyasaji, vitendo vya kikatili, ukeketaji watoto wa kike, mimba na ndoa za utotoni, matumizi ya madawa ya kulevya na vitendo vya ubakaji. Ndugu wananchi, kumefanyika harakati nyingi za kukomesha vitendo vya kikatili dhidi ya watoto lakini bado vinaendelea na kutishia amani, utulivu na uhuru kutokana na kulindana katika familia. Hivyo Serikali itaendelea kuchukua hatua kali kwa wote watakaohusika, napenda kuwasisitiza wazazi