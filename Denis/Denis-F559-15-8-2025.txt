
 East African Journal of Swahili Studies, Volume 8, Issue 2, 2025Article DOI: This work is licensed under a Creative Commons Attribution 4.0 International License.waiEast African Journal of SwahiliStudieseajss.eanso.orgVolume 8, Issue 2, 2025Print ISSN:2707-3467| Online ISSN: 2707-3475Title DOI: AFRICANNATURE & SCIENCEORGANIZATIONOriginal ArticleUangavu wa Maana kama Nyenzo ya Ujalizaji katika Lugha ya KiswahiliAmulike Abraham Mwampamba1*na Lohay Marko Labiswai11Chuo Kikuu Huria cha Tanzania, S.L.P 23409, Dar es Salaam, Tanzania.*Baruapepe ya mawasiliano:amulikemwampamba@gmail.comDOIya Nakala: ya Uchapishaji:14Julai2025Istilahi Muhimu:Sintaksia,Kijalizo, Uangavu wa maana.IKISIRIMakala haya yanahusu uangavu wa maana kama nyenzo ya ujalizaji katika lugha ya Kiswahili. Lengo la makala haya ni kuonesha kuwa ujalizaji huwa wa lazima ili kukidhi uangavu wa maana na si kukidhi miundo pekee. Data za makala haya zimekusanywa kwa njia ya usomaji makini, kuchambuliwa kwa nadharia ya Uchambuzi wa Maudhui na kuwasilishwa kwa kutumia mkabala wa kimaelezo. Aidha, wataalamu wengi wanakieleza kijalizo kama kipashio mojawapo katika sentensi. Hata hivyo hawabainishi wazi ulazima wa kijalizo katika sentensi huukiliwa na nini. Baadhi wanataja tu kuwa kijalizo ni cha lazima katika muundo wa sentensi. Miongoni mwao ni Massamba (2004); Habwe na Karanja (2004); Koech (2013); Matei (2017); Philipo na Kuyenga (2017) na Mtego (2022). Makala yameonesha jinsi uangavu wa maana unavyokifanya kijalizo kuwa cha lazima katika sentensi za Kiswahili. Makala yamedhihirisha kuwa kijalizo huwa cha lazima si tu kukidhi miundo ya sahihi bali pia kukidhi uangavu wa maana katika sentensi za lugha. Matokeo ya makala haya yameonesha kuwa ujalizaji katika tungo si jambo la hiari bali ni hitaji la lazima. Ulazima wa ujalizaji katika tungo hutokana na ukweli kwamba ili tungo iwe na uangavu lazima pawepo ujalizaji. Kwa hiyo, mwandishi anapendekeza kwamba ujalizaji katika tungo usifanyike ili tu kukamilisha muundo wa tungo pekee bali ufanyike ili kuleta uangavu wa maana katika tungo. Kwa kuwa lengo la lugha ni kukidhi mwasiliano, tungo zenye uangavu utokanao na ujalizaji ndizo zenye uwezo wa kufikia hitajio hilo.APACITATIONMwampamba, A. A.& Labiswai, L. M. (2025). Uangavu wa Maana kama Nyenzo ya Ujalizaji katika Lugha ya Kiswahili.East African Journal of Swahili Studies, 8(2), 97-106. Amulike AbrahamandLohay Marko Labiswai.2025. “Uangavu wa Maana kama Nyenzo ya Ujalizaji katika Lugha ya Kiswahili”. East African Journal of Swahili Studies8(2), 97-106. A. A.& Labiswai, L. M. (2025) “Uangavu wa Maana kama Nyenzo ya Ujalizaji katika Lugha ya Kiswahili”, East African Journal of Swahili Studies, 8(2), pp. 97-106. doi: 10.37284/jammk.8.2.3318
 East African Journal of Swahili Studies, Volume 8, Issue 2, 2025Article DOI: This work is licensed under a Creative Commons Attribution 4.0 International License.IEEECITATIONA. A.,Mwampamba& L. M.,Labiswai“Uangavu wa Maana kama Nyenzo ya Ujalizaji katika Lugha ya Kiswahili”, EAJSS, vol. 8, no. 2, pp. 97-106, Jul.2025.MLACITATIONMwampamba, Amulike Abraham&Lohay Marko Labiswai.“Uangavu wa Maana kama Nyenzo ya Ujalizaji katika Lugha ya Kiswahili”. East African Journal of Swahili Studies, Vol. 8, no. 2, Jul.2025, pp. 97-106, doi:10.37284/jammk.8.2.3318.UTANGULIZIMawasiliano ya binadamu hufanywa kwa kutumia lugha kwa sehemu kubwa. Tungo zenye mpangilio sahihi na uangavu wa maana huwezesha kufikia mawasiliano yaliyokamilifu. Hata hivyo, ili kuweza kupata uangavu wa maana lazima ujalizaji ufanyike. Wataalamu kama Massamba (2004); Habwe na Karanja (2004); Koech (2013), Matei (2017); Philipo na Kuyenga (2017) na Mtego (2022), wamebainisha tu kuwa kijalizo ni cha lazima katika muundo wa sentensi. Wataalamu hawa hawajaonesha kuwa ujalizaji ni hitajio la lazima katika kuleta uangavu wa maana katika tungo. Uangavu wa maana ni kilele cha tungo imara kimantiki katika lugha. Aidha, katika sintaksia tungo hujengwa ili kubeba maana angavu kwa watumiaji ama wasomaji wa tungo hizo. Vipashio mbalimbali katika tungo hujitokeza kwa mahitajio ya kisintaksia lakini hukamilisha uangavu wa kimaana katika tungo hizo. Kwa hiyo, makala haya yalikusudia kuonesha jinsi ujalizaji unavyotumika kuleta uangavu wa maana katika lugha ili kukidhi haja ya mawasiliano katika jamii. Pia, dhana za sintaksia, ujalizaji na uangavu wa maana zimefasiliwa ipasavyo katika makala haya.Dhana ya SintaksiaSintaksia ni utanzu mojawapo katika sarufi ya lugha. Kwa mujibu wa Massamba, Kihore & Hokororo (1999) na TUKI (2004) sintaksia ni utanzu wa sarufi unaojihusisha na uchunguzi wa mpangilio wa maneno katika sentensi na uhusiano wa vipashio vyake. Utanzu huu huchunguza sheria au kanuni zinazofuatwa katika kuyapanga maneno ili yalete maana inayokubalika na kueleweka katika lugha husika. Habwe na Karanja (2004) wanaeleza kwamba sintaksia hushughulikia muundo wa sentensi na elementi nyingine zinazounda sentensi kama vile kategoria za maneno, virai na vishazi. Kipacha (2007) anaeleza zaidi kwamba sintaksia huchambua jinsi maneno yanavyofumwa ili kuunda vipande vikubwa zaidi tuviitavyo vishazi, virai na sentensi. Kwa hiyo, sintaksia huchunguza mpangilio wa vipashio katika lugha na uhusiano uliopo baina ya vipashio hivyo. Mathalani, nomino huwa na uhusiano wa kivumishi ilhali kitenzi huwa na uhusiano zaidi na kielezi kwa kuwa kazi ya kielezi ni kutoa taarifa zaidi kuhusu kitenzi.Dhana ya UjalizajiKwa mujibu wa Chuo Kikuu Huria Cha Tanzania (2008) kijalizo ni mojawapo ya kategoria ya kidhima katika lugha. Philipo na Kuyenga (2017) wanabainisha kuwa kijalizo ni istilahi inayotokana na kitenzi jalizachenye maana ya kamilisha au ongezea habari ili kukamilisha au kutosheleza maana ya kipashio kingine katika sentensi. Matei (2017) anabainisha kwamba kijalizo kinaweza kuwa neno moja au kikundi cha maneno. Massamba (2004), Radford (2004) na Hassan (2021) wanaeleza kwamba kijalizo ni kiambajengo muhimu cha sentensi au kishazi ambacho katika sarufi mapokeo kimechukuliwa kuwa na kazi ya kukamilisha maelezo yaelekezwayo na kitenzi. Hata hivyo, kijalizo hakihusiani na kitenzi tu, kwani kategoria zingine za maneno huweza kujalizwa pia. Kijalizo hukamilisha kiarifu wakati ambapo kuna kitenzi kisichokuwa na uarifishaji mkamilifu abwe na Karanja, 2004). Pia, TUKI (2004) na Koech (2013) wanaongeza kwamba kijalizo ni kipashio kinachokamilisha kipashio kingine katika tungo, na kwamba kipashio hicho hakiwezi kuondolewakatika muundo wa tungo pasipo kuharibu maana. Kwa hiyo, kijalizo ni kipashio cha lazima kikiondolewa katika tungo basi tungo hiyo 
 