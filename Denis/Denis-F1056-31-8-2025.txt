 HALMASHAURI YA MANISPAA YA UBUNGO TOLEO LA JULAI SEPTEMBA MHE. KHERI JAMES MKUU WA WILAYA YA UBUNGO MHE. JAFFARY NYAIGESHA MSTAHIKI MEYA WA MANISPAA YA UBUNGO NDUGU. BEATRICE DOMINIC MKURUGENZI WA MANISPAA YA UBUNGO UBUNGO YETU HALMASHAURI YA MANISPAA YA UBUNGO JARIDA MTANDAO LA RC MAKALLA: OPERESHENI INAENDELEA, DAR ES SALAAM NI Asema Operesheni ya kukamata Panya Road imekuwa na mafanikio makubwa. Vituo vya polisi vikubwa kwa vidogo kufanya kazi saa kudhibiti uhalifu. Aelekeza Kila Mtaa kuweka utaratibu wa kufanya kikao Cha Ulinzi kila wiki ya kwanza ya Mwezi. Mkuu wa Mkoa wa Dar es Salaam Mhe. Amos Makalla amesema kwa siku nne tangu kuanza kwa Operesheni ya kukabiliana na Panya Road Mkoa upo salama Baada ya kufanikiwa kuwakamata Watuhumiwa na Vifaa mbalimbali vilivyoibiwa. RC Makalla amesema hayo wakati wa kikao kazi Cha Kamati ya Ulinzi na usalama kilichoketi kufanya tathimini ya Hali ya usalama Mkoa pamoja na kupokea taarifa ya mwenendo wa Operesheni ya kukamata Wahalifu. kuhakikisha matukio hayo hayajirudii, RC Makalla amebainisha mipango ya kudhibiti uhalifu ikiwemo Vituo vyote vya polisi kufanya kazi kwa saa 24, Ongezeko la Doria kila Kata, Kila Mtaa kufanya mkutano maalumu kujadili ajenda ya Ulinzi na usalama kila wiki ya kwanza ya Mwezi. Aidha RC Makalla amesema mipango mingine ni msako kwa Wafanyabiashara wanaouza na kununua Vifaa vya Wizi, Kuimarisha Vikundi vya ulinzi Shirikishi, ufuatiliaji wa mienendo wafungwa waliomaliza kutumikia vifungo na msako kwenye vijiwe, majumba mabovu yasiyokamilika na vibanda umiza ambavyo vimekuwa sehemu ya kukutana na kuweka mipango. Pamoja na hayo RC Makalla ametoa wito kwa Wazazi kuhakikisha wanazingatia suala la malezi kwa kufuatilia mienendo ya watoto wao. Operesheni ya kukamata Panya Road ilizinduliwa Septemba na ndani ya siku nne imekuwa na mafanikio makubwa yaliyopelekea kukamatwa kwa Watuhumiwa 135, Wanunuzi wa Vifaa vya Wizi na kupatikana kwa Mali zilizoibiwa ikiwemo Tv, Radio, simu za mkononi na vitu vingine. PANYA ROAD WADHIBITIWA UBUNGO. Mkuu wa Wilaya ya Ubungo Mhe. Kheri James amewahakikishia wananchi wa Wilaya hiyo kuwa kufuatia matukio ya Panya Road yanayohatarisha ulinzi na usalama wa raia na mali zao. Wilaya hiyo imejipanga kudhibiti hali hiyo, hivyo wananchi waendelee na shughuli zao za kimaendeleo huku wakishirikiana na vyombo vya ulinzi na usalama kutoa taarifa za waarifu. Mhe. James alitoa kauli hiyo Septemba 15, katika kikao kazi kilichojumuisha Wenyeviti wa Mitaa, Watendaji wa Kata na Mitaa wa Wilaya hiyo lengo ikiwa ni kujadili na kuweka mikakati ya kuhakikisha suala la ulinzi na usalama linaendelea kuwa ni jukumu la kila kiongozi kwenye eneo lake ikiwemo kukomesha masuala ya unyanyasaji wa kijinsia hasa kwa watoto. Kheri aliendelea kueleza kuwa kumeibuka vitendo vya uhalifu vinavyofanywa na vikundi vya vijana wadogo maarufu kama ‘Panya Road’ katika mitaa mbalimbali ya Jiji la Dar es Salaam ambapo amesema kwa upande wa Wilaya ya Ubungo hali ni shwari na hakujaripotiwa taarifa yoyote ya vitendo vya uhalifu na uvunjifu wa amani. Aidha, Kheri ametoa wito kwa wazazi na walezi kuhakikisha wanasimamia maadili ya watoto wao kwa kufanya ufuatiliaji wa mienendo yao kwani wanaojihusisha na vitendo vya kihalifu ni vijana wenye umri mdogo na ameagiza jeshi la polisi kukamata wahalifu hao na kuwafikisha mahakamani kwa hatua za kisheria. “Tukiendelea kudekeza wahalifu katika mitaa yetu Nchi itaingia matatizoni, Muhalifu akikamatwa apelekwe mahakamani haraka akahukumiwe kwa mujibu wa Sheria” Alisema James. Naye Mwenyekiti wa Mtaa wa Mpigi Magoe ndugu Said Seleman Diuchile ameeleza kuwa wao kama viongozi wapo tayari kutoa ushirikiano kwa jeshi la polisi juu ya utoaji taarifa za wahalifu sugu kwenye mitaa yao kusaidia Wananchi kuwa salama katika shughuli zao za kila siku. SP Leah ameendelea kueleza kuwa vitendo hivyo vimekithiri kutokana na watu wengi kunyamazia vitendo hivyo vinapotokea katika ngazi ya familia hali inayopelekea kupoteza ushahidi muhimu wa kuwafikisha watuhumiwa kwenye vyombo vya Sheria. Operesheni ya kukamata panya road ilizinduliwa September na ndani ya siku nne imekuwa na mafanikio makubwa yaliyopelekea kukamatwa kwa watuhumiwa 135, wanunuzi wa vifaa vya wizi na kupatikana kwa mali zilizoibiwa zikiwemo TV, Radio, Simu za Mkononi na vitu vingine. Kwa upande wake Kamanda wa Polisi wa Wilaya ya Kipolisi Kimara SP Leah Ncheyeti ametoa taarifa ya kukithiri kwa vitendo vya ukatili na unyanyasaji wa kijinsia kwenye maeneo mbalimbali ya Wilaya hiyo ambapo wanawake na watoto wamekua wakikumbana na vitendo hivyo kwa kiasi kikubwa. BEI ZA KODI YA PANGO KITUO CHA MABASI CHA MAGUFULI ZASHUSHWA Manispaa ya Ubungo imeshusha viwango vya kodi ya pango katika Kituo Kikuu cha Mabasi cha Magufuli (Magufuli Bus Terminal) kutoka shilingi 40, kwa mita za mraba hadi shilingi 25, kiwango cha juu huku kiwango cha chini kikiwa shilingi 20, kulingana na eneo alilopanga mfanyabiashara. Mabadiliko ya viwango hivyo yamefanyika baada ya Manispaa hiyo kupokea na kufanyika kazi maombi kutoka kwa wafanyabiashara waliopanga maeneo ya biashara (fremu na vizimba) katika Kituo hicho kikubwa cha Mabasi Nchini kuomba kushushiwa viwango hivyo waweze kumudu kulipa kodi ya pango bila kuathiri ustawi wa biashara zao. Akiongea katika kikao hicho Mkurugenzi wa Manispaa hiyo Beatrice Dominic alieleza kuwa ombi la wapangaji hao la kushushiwa gharama za kodi limefanyiwa kazi ambapo viwango vya kodi hizo vimepunguzwa kiasi ambacho kila mfanyabiashara ataweza kumudu kulipa kodi hiyo bila shida kwani awali wapangaji wengi walikuwa wanashindwa kulipa na hivyo kuisababishia halmashauri kushindwa kukusanya mapato kama ilivyopanga. Beatrice alifafanua kuwa kabla ya punguzo la viwango vya kodi Manispaa iliwajibika kugharamia huduma za maji, usafi ulinzi na umeme ila baada ya punguzo la viwango hivyo vya kodi kila Mfanyabiashara atawajibika kulipia huduma ya umeme kulingana na matumizi yake kama utaratibu utakavyoelekeza huku Manispaa ikiendelea kutoa huduma za Maji , Usafi na Ulinzi. yake ni makubwa kuliko anayetumia umeme kwa ajili ya kuwasha taa na kiyoyozi pekee hivyo ni vema kila mmoja akalipia kulingana na mtumizi yake” alisisitiza Beatrice Akifafanua kwa kina mchanganuao wa viwango hivyo vipya vya kodi , Mkuu wa Kitengo cha Fedha wa Manispaa hiyo George Mzeru alisema kuwa Wafanyabiashara waliopanga Jengo la Utawala kwa Sakafu ya chini (ground floor) Tsh 25,000, Sakafu ya kwanza (first floor) Shilingi 24,500, sakafu ya pili (second floor) shilingi 24, na sakafu ya tatu (third floor) italipiwa shilingi 22, Kwa upande wa Jengo la abiria ambalo chini Lina “Basement” Sakafu ya kwanza (Mezzanine floor) itakuwa shilingi 22,500, Sakafu ya pili (second floor) 22, na Sakafu ya tatu (third floor) italipiwa shilingi 20, Kwa upande wake Mkuu wa Kitengo cha Sheria wa Manispaa hiyo Kissah Mbilla amewataka kila Mfanyabiashara kuhakikisha analipa kodi za pango za kuanzia mwezi Julai hadi Septemba na kupewa mkataba wake, kwa atakaye kaidi atachukuliwa hatua za kisheria ikiwemo kusitisha mkataba wa upangaji. “Kila mfanyabiashara anamatumizi yake mfano mwenye majokofu na majiko matumizi Inaendelea Kituo Kikuu cha Mabasi cha Magufuli kilizinduliwa na kuanza kufanya kazi tarehe Februari, kwa ajili ya kuboresha utoaji wa huduma za usafiri na usafirishaji lakini pia kama chanzo cha mapato kwa Serikali ambapo kwa mwaka wa fedha 2021/ jumla ya shilingi bilioni zilikusanywa na kwa mwaka huu wa fedha 2022/ jumla ya shilingi bilioni Aidha, baada ya miundombinu yote ya kituo kukamilika kinatarajia kukusanya jumla ya shilingi bilioni kwa mwaka MADIWANI WASISITIZA UKAMILISHWAJI WA MIRADI KWA WAKATI Baraza la Madiwani Manispaa ya Ubungo limetaka kasi kubwa ielekezwe kwenye ukamilishaji wa miradi ya maendeleo na ukusanyaji wa mapato Halmashauri iendelee kupata hati Safi na kushika nafasi ya kwanza katika ukusanyaji wa mapato. Hayo yamesemwa leo tarehe 12/8/ kwenye mkutano wa kujadili utekelezaji wa shughuli za maendeleo kwa kipindi cha robo ya nne na kusisitiza kuwa mapato yakikusanywa kwa wingi miradi ya maendeleo itatekelezwa kwa kiasi kikubwa na kwa wakati na hivyo kuboresha huduma kwa wananchi. Wajumbe wa baraza hilo waliendelea kusisitiza kubuni vyanzo vipya vya mapato kwa ajili ya kuongeza mapato na kwa vile vilivyopo Viendelee kusimamiwa vizuri. Aidha, Wajumbe, walisisitiza Halmashauri kupitia wataalam wake na kamati ya Kudhibiti UKIMWI waweze kusimamia vyema bajeti yakusaidia na kuwahudumia watu walioathirika na maambukizi ya UKIMWI Nae, Mstahiki Meya Mhe. Jaffari Juma Nyaigesha alisisitiza wananchi kushiriki katika zoezi la Sensa ya watu na makazi linaloenda kufanyika tarehe agosti, Pia amewataka wajumbe kushiriki katika tamasha la Sensa ya Watu na Makazi kwa Wilaya ya Ubungo litakalofanyika Agosti 20, katika viwanja vya Barafu Mburahati MHE. KATAMBI APONGEZA VIKUNDI VYA VIJANA UBUNGO Naibu Waziri Ofisi ya Waziri Mkuu, Kazi, Vijana, Ajira, na Wenye ulemavu, Mhe. Patrobas Katambi ameadhimisha sikukuu ya Nanenane kwa kutembelea vikundi vya vijana vilivyopo Manispaa ya Ubungo ambavyo vimenufaika na mkopo wa 10% inayotokana na mapato ya ndani ya Manispaa hiyo ambapo amevipongeza vikundi hivyo kwa kutendea haki mikopo hiyo kwa kufanya uzalishaji wenye tija na kurejesha kwa wakati. Katika ziara Mhe. Katambi ametembelea kikundi cha Umoja ni Nguvu kinachojihusisha na utengenezaji wa mapambo ya ndani kwa kutumia unga wa gypsum na kikundi cha BRIACO kinachojishughulisha na uzalishaji wa Kripsi za viazi mbatata na kueleza kuwa dhima ya Serikali ni kuona vijana wanajiajiri kwenye shughuli za uzalishaji wakisaidiwa na Halmashauri kwa kuongezewa mikopo isiyo na riba kama sheria inavyoelekeza. Mhe. Katambi ametaka vijana kuwa na malengo, kusudio na shabaha katika mipango kazi yao waweze kuzalisha bidhaa zenye ushindani kwenye soko la ndani na nje, kujikwamua kiuchumi, kuzalisha ajira na kuanzisha viwanda kwa kutumia elimu na ujuzi waliyonao kwani vijana ndio nguvu kazi ya jamii na Taifa kwa ujumla. Kutokana na utendaji kazi mzuri wa vikundi hivyo, Mhe. Katambi ameielekeza Manispaa ya Ubungo kuviongezea kiwango cha mkopo vikundi Aidha Mhe. Katambi ameeleza kuwa “Kwa mujibu wa takwimu za Sensa ya mwaka 2012, vijana wanakadiriwa kuwa nusu ya idadi ya watu wote kwa maana hiyo ni kundi muhimu lenye maarifa, ujuzi na usomi,nguvu kazi kwa ujumla hivyo sisi kama serikali lazima tuwekeze nguvu katika kulisaidia kubadilisha mitazamo waliyonayo, kuwahudumia kulingana na mahitaji yao waweze kujitegemea na kufanya majukumu ya kimaendeleo” Kwa upande wake Mkurugenzi wa Manispaa ya Ubungo Beatrice Dominic amevipongeza vikundi hivyo kwa kazi nzuri na kuahidi kuwaongezea nguvu ikiwemo kupata eneo la kudumu la kufanyia kazi, kutangaza bidhaa zao pamoja na kutumia bidhaa zao kwenye miradi ya Halmshauri. RAIS KAUPIGA MWINGI, WATUMISHI UBUNGO WAMSHUKURU Watumishi Manispaa ya Ubungo wamemshukuru Mhe. Rais wa Jamuhuri ya Muungano wa Tanzania Samia Suluhu Hassan kwa utendaji kazi wake ikiwemo kuboresha maslahi ya watumishi wa umma kwa kipindi cha mwaka mmoja tangu aingie madarakani. Akiongea kwa niaba ya Watumishi wa Manispaa hiyo Naomi Masangopole mbele ya waandishi wa habari leo agosti 5, na kueleza mafanikio ambayo Rais ameyafanya kwa kipindi Cha mwaka mmoja ikiwa ni pamoja na ongezeko la mishahara kwa watumishi wa umma, punguzo la madeni kwa upande wa mikopo ya Elimu ya juu ambayo watumishi wengi walikua wanadaiwa, Watumishi wameendelea kumshukuru Rais kwa kupandisha madaraja watumishi ambapo kwa Manispaa ya Ubungo jumla ya watumishi wamepandishwa madaraja ndani ya mwaka mmoja na kuleta watumishi wa ajira mpya kwa kada mbalimbali. Pia, wamempongeza Rais kwa ongezeko la mishahara la asilimia ambalo limelenga kuwainua wenye viwango vya chini vya mishahara na kueleza kuwa jambo hilo ni kubwa kwani linaendelea kutengeneza usawa baina yetu na kuongeza ari ya kufanya kazi "Sisi kama watumishi tunamuahidi mheshimiwa Rais kuendelea kuchapa kazi kwani tunamuelewa dhamira yake" waliahidi watumishi hao. Aidha, watumishi hao wamewapongeza viongozi wa Wilaya hiyo wakiongozwa na Mkuu wa Wilaya na Mkurugenzi kwa uongozi wao makini katika kumsaidia mheshimwa Rais kutekeleza majukumu yake ya kuhudumia wananchi hususani usimamizi wa miradi na ukusanyaji wa mapato. Pia watumishi hao wametumia nafasi hiyo kuwakumbusha watumishi wa umma, viongozi wa dini na wananchi kwa ujumla kushiriki katika zoezi la Sensa ya Watu na Makazi litakalofanyika tarehe kutokana na umuhimu wake kwa maendeleo ya Taifa letu. KATIBU MKUU UVCCM TAIFA ARIDHISHWA NA UWEZESHWAJI WA VIJANA KUPITIA MIKOPO YA 10% YA HALMASHAURI Katibu Mkuu Umoja wa vijana Taifa Ndg. Kenani Kihongosi ameipongeza Halmashauri ya Manispaa ya Ubungo kwa uwezeshaji mzuri kwa vikundi vya vijana kupitia mikopo ya 10% ya mapato ya ndani ambapo kupitia mikopo hiyo vijana wengi wanajipatia kipato na kuzalisha ajira kwa vijana wenzao. Pongezi hizo alizitoa septemba 10, wakati alipotembelea kikundi cha vijana cha UMOJA NI NGUVU kilichopo katika Halmashauri hiyo kata ya kibamba kinachojishughulisha na utengenezaji wa mapambo ya ndani kupitia unga wa gypsum na kueleza kuwa kutoa mikopo hiyo ni kutekeleza kwa vitendo dhamira ya Mheshimiwa Rais wa Jamhuri ya Muungano wa Tanzania Mhe. Samia Suluhu Hassan ya kuhakikisha vijana wanawezeshwa. Kenani amesema kuwa, Kwa mujibu wa taarifa ya kikundi hicho, Vijana hao baada ya kupata Mkopo wa Halmashauri wa shilingi Milioni wameboresha uzalishaji wa bidhaa za kiwanda chao, kuongeza wateja , kufanya marejesho kwa wakati na kulipa kodi za Halmashauri na TRA. Kenani amekiri kuwa, Moja ya changamoto kubwa kwa vijana wanaopata mikopo hii hawafanyi marejesho lakini kikundi hicho kinafanya marejesho vizuri na wana mpango wa kumaliza mkopo wao kabla ya muda uliopangwa, “nawapongeza sana”. “Vijana wakiwezeshwa wakafanya kazi za uzalishaji mali na biashara ni walipaji wazuri wa kodi za serikali na nchi itapiga hatua kubwa kimaendeleo” alieleza Kenani. Aidha, amesema pamoja na mafanikio ya kikundi hicho ameitaka Halmashauri kuhakikisha vijana hao wanasaidiwa kutatua changamoto zao hasa ya kupata gari kwa ajili ya kusafirishia bidhaa zao kwa wateja “na hili najua lipo ndani ya uwezo wenu kupitia mapato yenu ya ndani, nimetembelea vikundi vingi sana lakini kikundi hiki kinaweza kuwa cha mfano katika kuitendea haki mikopo hii kupitia mapato ya ndani” Wito wangu kwa Maafisa Maendeleo ya Jamii ni kuendelea kutoa elimu kwa vijana namna ya kupata mikopo hii kwa kuwaelekeza vitu vya kuzingatia kwa ajili kupata mikopo hiyo tuwe na vijana wengi wanaojishughulisha na kutoa ajira kwa vijana wengine. UHARIBIFU WA MAZINGIRA UBUNGO SASA BASI Kama yalivyo maeneo mengine Manispaa ya ubungo imekuwa na uharibifu wa mazingira unatokana na uchiimbji holela wa mchanga kwenye mito na maeneo mengine na hivyo kupelekea manispaa hiyo kuweka mikakati ya kukabiliana na changamoto hiyo kwa kuhakikisha watalaamu wa mazingira, wenyeviti na watendaji wa kata na mitaa wanalinda mazingira. Hayo yameelezwa kwenye kikao kazi cha kuwasilisha ripoti ya tathmini ya uchimbaji holela wa mchanga kilichojumuisha wataalamu toka Bonde la Wami/Ruvu, NEMC, Afisa Mazingira, Waheshimiwa Madiwani, Wenyeviti na Watendaji wa Kata na Mitaa Manispaa ya Ubungo lengo ikiwa ni kudhibiti uharibifu wa mazingira ambao unaendelea kwa sasa kwenye maeneo tofauti ya manispaa hiyo. Akiongea kwenye kikao kazi hicho Dkt. Elizabeth Mshote Mwenyekiti kikosi kazi Mkoa wa Dar es Salaam alieleza kuwa sheria ya usimamizi wa rasilimali za maji Na. ya mwaka inazitaka Bodi za maji za mabonde nchini Tanzania Bara kusimamia na kuratibu shughuli zote zinazofanyika ndani ya hifadhi za vyanzo vya maji kama vile mito, mabonde, maeneo oevu, maziwa, chemchemi na mabwawa. Mshote aliendelea kueleza kuwa kutokana na uchimbaji holela wa mchanga katika mito na mabonde na kwakuwa kumekuwa na uhitaji mkubwa wa mchanga ambao unatumika kwa ajili ya kujengea miundombinu mbalimbali yakiwemo majengo ya Umma na binafsi na miradi mingine kumekuwa na uharibifu mkubwa wa mazingira hasa kwenye mito na mabonde. Kwa upande wake Mkuu wa Wilaya ya Ubungo Mhe. Kheri James amewataka watendaji wa Kata na Mitaa pamoja na Wenyeviti wa Mitaa kuhakikisha wanadhibiti na kuyalinda mazingira juu ya uchimbaji holela wa mchanga. Aidha, James amesema kuanzia ngazi ya Halmashauri, NEMC, Bonde Wami, Viongozi wa Kata na Mitaa kila mmoja anawajibu wa kufanya juu ya udhibiti wa mazingira. James amewataka watu kuacha tabia ya kuchimba mchanga kiholela kwani kufanya hivyo kunapelekea uharibifu wa mazingira tena unaopelekea kupoteza makazi ya watu. Na amesema mtu yeyote atakayefanya hivyo atachukuliwa hatua za kisheria na kama ni kampuni basi itafungiwa. Mbali na hayo Mhe. James amelitaka jeshi la polisi kuhakikisha watu hao wanashughulikiwa kwa mujibu wa sheria kwani kosa la uharibifu wa mazingira ni sawa na makosa mengine ya uvunjifu wa sheria. “Tusipoipambania vizuri vita ya udhibiti wa mazingira vita zingine zitatushinda. Hakuna uchumi bila mazingira, hakuna utalii bila mazingira, hakuna diplomasia bila mazingira, hakuna siasa bila mazingira lindeni mazingira” Alisema James. SHIRIKA LA OCODE LAJENGA DARASA LA WANANAFUNZI WA AWALI Shirika la OCODE TANZANIA limekabidhi chumba kimoja cha darasa la mfano kwaajili ya wanafunzi wa awali, viti 16, meza Tatu na zana za kufundishia vyenye thamani ya shilingi milioni katika Shule ya msingi Kiluvya iliyopo Kata ya Kibamba Manispaa ya Ubungo lengo ikiwa ni kuhamasisha wanafunzi kujua kusoma, kuandika na kuhesabu. Akiongea katika hafla hiyo ya kukabidhi miundombinu hiyo Mkurugenzi wa OCODE Bw. Joseph Jackson amesema sambamba na ujenzi huo wamefanikiwa kutoa mafunzo ya mbinu na zana mbadala za kufundishia iitwayo jifunze kwa walimu wa darasa la awali, la kwanza, la pili na la tatu kuwezesha wanafunzi kujua kusoma, kuandika na kuhesabu. Bw. Jackson ameeleza kuwa mbinu hiyo imesaidia wanafunzi wengi kujua kusoma, kuandika na kuhesabu kwa muda mfupi kwa shule za msingi Kibwegele, Malambamawili, Goba na Kiluvya na ametoa wito kwa Manispaa kuendeleza mbinu hiyo kwa shule zingine zilizobaki. Aidha, ameeleza kuwa zoezi hilo la ugawaji wa vifaa hivyo limeambatana na kauli mbiu isemayo “Ulinzi na Usalama wa watoto ni jukumu letu sote tupaze sauti kupinga ukatili dhidi ya watoto wetu sote” kwani watoto wamekuwa wahanga wa vitendo vya ukatili na hivyo kudhoofisha ustawi wao na haki zao za msingi. Bw. Jackson ameendelea kueleza kuwa kwa muda wa Miaka minne mfululizo imekuwa ikishirikiana na Manispaa hiyo kwa kujenga shule za awali katika Shule ya msingi Kibwegere, Malamba Mawili, Goba na Kiluvya kwa gharama za Shilingi milioni Kwa upande wake Mkuu wa Wilaya ya Ubungo Mhe. Kheri James amelipongeza Shirika hilo na kutoa wito kwa wadau wengine kuendelea kuisaidia jamii kama ambavyo wamefanya OCODE kwani jukumu la kujenga jamii ni letu sote sio Serikali pekee. Kheri ameitaka jamii kutofumbia macho ukatili wa watoto kwani ukatili huo usipodhibitiwa juu ya watoto wetu wataendelea kunyanyasika, pamoja na changamoto za maisha zilizopo ni lazima wazazi na walezi tutenge muda wa kuzungumza na watoto kujua nini wanapitia , matarajio yao na ndoto zao kufanikisha maisha yao ya baadae. “Mapambano dhidi ya ukatili wa watoto ni wajibu wa kila mmoja wetu kwani mtoto anayefanyiwa ukatili atatendea wengine ikiwemo kujihusisha na uhalifu katika jamii” Alisema James Nae Mwalimu Mkuu wa Shule hiyo Bi. Leah Linus Sanga amelishukuru shirika la OCODE kwa msaada wao mkubwa na kueleza kuwa Shule hiyo ina jumla ya wanafunzi 2, na jumla ya vyumba vya madarasa ya msingi na darasa la awali kutokana na wanafunzi waliopo kuna uhitaji wa vyumba vya madarasa. Ofisi za Manispaa ya Ubungo zilizopo luguruni KAMISAA WA SENSA TAIFA AKIWASILI KATIKA OFISI YA MKUU WA WILAYA UBUNGO KWA AJILI YA KIKAO KAZI CHA SENSA YA MAJARIBIO daraja la juu la kijazi kijazi interchange kituo cha mabasi cha magufuli KATIBU MWENEZI WA TAIFA, ndugu, SHAKA HAMDU SHAKA AKIWA KATIKA ZIARA YA UKAGUZI WA MRADI WA KITUO CHA MABASI CHA MAGUFULI. WAZIRI WA OFISI YA RAIS TAMISEMI MHE. INNOCENT BASHUNGWA AKIWA KATIKA ZIARA YA KIKAZI ALIYO IFANYA KATIKA HALMASHAURI YA MANISPAA YA UBUNGO KWENYE MRADI WA KITUO CHA MABASI CHA MAGUFULI. KAMATI YA BUNGE YA MAZINGIRA YAFANYA ZIARA UBUNGO WAJUMBE WA KAMATI YA MIPANGO MIJI MANISPAA YA UBUNGO, WAMETEMBELEA KITUO CHA UCHAKATAJI WA TAKA KILICHOPO BONYOKWA KINACHOJULIKANA KAMA MATERIAL RECOVERY FACILITY CENTER UZINDUZI WA CHANJO YA POLIO HOSPITALI YA SINZA PALESTINA Ubungo imezinduzi rasmi zoezi la utoaji wa chanjo ya polio katika Hospitali ya Sinza Palestina ikiwa ni awamu ya tatu ya utoaji wa chanjo hiyo na zoezi Hilo litaendelea kufanyika kwa muda wa siku nne kuanzia tarehe Hadi septemba, Kwa Wilaya ya Ubungo watoto 174, wanalengwa kufikiwa na Katika kuhakikisha huduma inawafikia wananchi kwa haraka. Wataalamu wa Afya watapita nyumba kwa nyumba na pia katika Vituo vyote vya Afya chanjo tayari imesambazwa. Uzinduzi wa zoezi hilo ulifanyika tarehe septemba, ambapo Mkuu wa Wilaya ya Ubungo Mheshimiwa Kheri James aliwasihi Wakina mama kuhakikisha watoto wanapata chanjo hiyo kuwaepusha watoto na ugonjwa wa kupooza "Wananchi wetu tutawafikia popote walipo, wahudumu wetu wa Afya watapita kuhakikisha zoezi hili linafanyika" alisema hayo Kheri Kheri Aliendelea kuwasisitiza wakina mama hao kuhakikisha wanazingatia usafi wa maeneo yao kwa kunawa mikono na maji safi na kuweka makazi yao safi kuwalinda watoto dhidi ya ugonjwa wa Polio na maradhi mengine yanayosababishwa na uchafu. Mkuu wa Idara ya Utawala na Utumishi Manispaa ya Ubungo Selemani Kateti amefanya kikao na watumishi walio chini ya Idara ya Utawala na Utumishi na kuwakumbusha utekelezaji wa majukumu yao wanapokuwa katika Ofisi zao kwa kusimamia majukumu yao na kufata kanuni, taratibu na Sheria za kazi Kikao hicho kimefanyika Leo Agosti 10, ambapo Watumishi hao walipata nafasi ya kushiriki kutoa Mapendekezo na maoni mbalimbali kuimarisha utendaji kazi Kateti, aliwataka watumishi hao Kila mmoja kujua nafasi yake anapokuwa katika kituo Chake Cha kazi kuboresha utendaji kazi na utoaji wa huduma . "Tujifunze kujiamini na mkasimamie ipasavyo watu mnao waongoza katika Vituo vyenu vya kazi" aliongeza Kateti. Aliendelea kwa kusisitiza Kila mmoja kushiriki katika maswala ya kijamii kupeana nguvu na faraja mtu anapopata changamoto na hata matukio ya furaha. Aidha, Kateti alisema pia ushirikiano ni muhimu, upendo, kufata maadili ya kazi, kanuni, Sheria na taratibu za kazi ni Jambo la msingi Kwakila mmoja wetu kulizingatia. Katika swala la ukusanyaji wa mapato ya Halmashauri watendaji waliomba ushirikishwaji wa maafisa biashara kufanya kazi kwa pamoja na kuomba uwepo wa kikao cha tathmini ambacho kitalenga kuboresha na kuongeza mapato ya Halmashauri. Aidha, watumishi hao walimpongeza mkuu wa idara hiyo kwa kusimamia vyema changamoto wanazozipata na kuahidi kuendelea kufanya kazi kwa uweledi. IDARA YA UTAWALA NA UTUMISHI MANISPAA YA UBUNGO MHESHIMIWA YUSUPH OMARI YENGA NAIBU MEYA MPYA UBUNGO. YUSUPH OMARI YENGA diwani wa kata ya Mburahati amekuwa naibu meya mpya wa Halmashsuri ya manispaa ya ubungo baada ya kushinda kwa kura sawa na asilimia 95% akichukua nafasi ya aliyekuwa Naibu Meya Mhe. Hassan Siraji Mwasha kutoka Kata ya Msigani baada ya kumaliza muda wake kwa mujibu wa sheria. Uchaguzi huo umefanyika Leo agosti 15, ambapo Kila baada ya mwaka mmoja hufanyika uchaguzi kwaajili ya kumchagua Naibu Meya kwa mujibu wa Sheria. Akitoa shukrani zake Mhe. YENGA ameshukuru wajumbe wa baraza hilo kwa kumpa kura za ndio "Ntaenda kufanya kazi Kama mlivyoniamini, mnipe ushirikiano wenu" aliongeza Yenga Nae aliyekuwa Naibu Meya Mhe. Hassan Mwasha ametoa shukrani zake za pekee katika baraza hilo kwa madiwani wote kwa ushirikiano mkubwa walio muonyesha kipindi alipokuwa Naibu na pia amempongeza Naibu Meya mpya kwa kupata nafasi hiyo. Aidha, katika baraza hilo wenyeviti na wajumbe wa kamati mbalimbali walichaguliwa Aidha, Mkuu wa Wilaya ya Ubungo Mheshimiwa Kheri James amempongeza kwa ushindi Naibu Meya YUSUPH OMARI YENGA na wajumbe wa kamati zote na kuwaahidi Serikali kuwapa ushirikiano katika utekelezaji wa majukumu Nae Mkurugenzi wa Manispaa hiyo ndugu, Beatrice Dominic amewapongeza wajumbe wa kamati zote na Naibu Meya kwa kuchaguliwa na kuahidi kuendelea kushirikiana bega kwa bega katika kutekeleza majukumu ya halmashauri Halikadhalika, Zoezi la ugawaji wa vyeti vya shukrani kwa waliokuwa viongozi wa kamati zilizopita lilifanyika. Pamoja na hayo baraza liliwapongeza mtendaji kata ya Ubungo, Mwenyekiti sinza , mtendaji kata ya manzese, Mwenyekiti Mtaa wa kibangu na Mwenyekiti wa Mtaa MAKALLA AMALIZA SINTOFAHAMU YA STENDI YA MAGUFULI NA STENDI BINAFSI Awataka LATRA kutokukwepa majukumu Na nyaraka zao walizotoa kwa stendi binafsi Aruhusu stendi binafsi zilizohakikiwa Na LATRA kuendelea kutoa huduma Kwa sharti la kuingia na kutoka wapitie stendi ya Magufuli Aagiza Manispaa ya Ubungo kukaa Na wamiliki wa stendi binafsi kuona njia bora kukusanya mapato Mkuu wa Mkoa wa Dar es salaam Mhe. Amos Makalla ametangaza kuondoa katazo lililokuwa likizuia Mabasi yaendayo mikoani na nje ya Nchi kutoruhusiwa kupakia abiria au kushusha katika Vituo binafsi na badala yake ameruhusu utaratibu huo kuendelea Kwa sharti la kila basi kuingia ndani ya Kituo kikuu Cha Mabasi Cha Magufuli RC Makalla ametoa maamuzi hayo wakati wa kikao Cha pamoja baina ya LATRA, Wamiliki wa Stendi binafsi na Halmashauri ya Ubungo na kubaini pasipokuwa na shaka kuwa Waliotengeneza Vituo binafsi walifuata taratibu na kupatiwa Vibali na LATRA Baada ya kukidhi vigezo Miongoni mwa vigezo vilivyotolewa na LATRA kuruhusiwa kuanzisha Stendi binafsi ni pamoja na uwepo wa Vyoo, Sehemu ya mapumziko kwa abiria, viburudisho Na sehemu ya maegesho Kutokana na Hilo RC Makalla ameridhia Vituo binafsi vilivyohakikiwa kuendelea kutoa huduma na kufungua milango kwa wamiliki wengine wanaohitaji kuwa na Vituo binafsi kushirikiana na LATRA wapatiwe vigezo vinavyohitajika ambapo wamepewa Mamlaka ya kufuta au kutoa leseni Aidha RC Makalla ameagiza Halmashauri ya Manispaa ya Ubungo kukaa kikao Mara moja na wamiliki wa Stendi binafsi kuona njia Bora ya ukusanyaji wa mapato. Ikiwa mwaka mpya wa fedha 2022/ umeanza tangu julai mosi, Halmashauri ya manispaa ya ubungo katika kufikia malengo ya kukusanya bilioni kutoka katika vyanzo vya mapato vya ndani, watalaamu na viongozi kuanzia ngazi ya Mtaa wameamua kushirikiana bega kwa bega kukusanya mapato hayo na kufikia lengo. Akiongea katika kikao hicho Mstahiki Meya wa Manispaa hiyo Mhe. Jaffary Juma Nyaigesha alieleza kuwa watendaji wa Kata na Mitaa wana jukumu kubwa la kuiwezesha Manispaa katika kufanikisha zoezi la ukusanyaji wa mapato kwani wanaostahili kuchangia mapato hayo ni wananchi na wafanya biashara ambao wapo katika mitaa yao. Aidha Nyaigesha aliwasisitiza Viongozi hao kuhakikisha kuwa wafanya biashara na wananchi wote kwa ujumla wanalipa kodi, tozo, ushuru na ada mbalimbali za Halmashauri kuweza kuisaidia Manispaa hiyo kutekeleza miradi mbalimbali ya maendeleo ikiwemo ujenzi wa miundombinu ya Elimu, afya na masoko. Kwa upande wake Kaimu Mkurugenzi wa Manispaa hiyo Dkt. Peter Nsanya alisema kuwa kwa mwaka wa fedha wa 2022/ Manispaa ya Ubungo imekasimia kukusanya na kutumia kiasi cha shilingi Bilioni kutoka katika vyanzo vya mapato vya ndani ikiwemo Ada ya Leseni, Ushuru wa Huduma na Vibali vya Ujenzi. Nsanya amewataka watendaji hao kujua na kuainisha vyanzo wanavyopaswa kukusanya mapato kwenye maeneo yao na kuvisimamia ipaswavyo ikiwa ni pamoja na kuweka “target” za mapato wanayopaswa kukusanya ndani ya mwaka wa fedha wa 2022/ Nae Afisa Biashara wa Manispaa hiyo Bi Mary Mwakyosi ameainisha vyanzo vya mapato vya Manispaa hiyo kuwa Leseni za Biashara na za Vileo, Ushuru wa huduma, Vibali vya ujenzi na vya sherehe, Ada za taka ngumu na za ulinzi shirikishi, faini za kuvunja sheria na vinginevyo. Kikao hicho kumeweka mikakati mbalimbali ikiwemo kuendelea kujenga uwezo kwa Watendaji wa Kata na Mitaa juu ya ukusanyaji wa mapato, kuwepo kwa Afisa biashara kwenye kila Kata, kutoa motisha kwa Mtendaji atakaefanya vizuri kwenye ukusanyaji wa mapato. Manispaa ya Ubungo hiyo katika mwaka wa fedha uliopita wa 2021/ Manispaa hiyo ilikasiniwa kukusanya shilingi Bilioni lakini ilifanikiwa kukusanya shilingi Bilioni Sawa na asilimia 118%. UBUNGO YAKIMKAKATI WANANCHI NA WAFANYABIASHARA WOTE WA HALMASHAURI YA MANISPAA YA UBUNGO MNAKUMBUSHWA KUENDELEA KUCHANGIA MAPATO YA MANISPAA KUPITIA VYANZO MBALIMBALI USHURU WA HUDUMA . VIBALI VYA MADINI YA UJENZI LESENI ZA BIASHARA . USHURU WA HOTELI LESENI ZA VILEO . ADA MBALIMBALI VIBALI VYA UJENZI . USHURU WA KUSHUSHA NA KUPAKIA KODI MBALIMBALI . VIBALI VYA SHEREHE KUPATA TAARIFA MBALIMBALI ZA HALMASHAURI YA MANISPAA YA UBUNGO, WANANCHI NA WAKAZI WA MANISPAA YA UBUNGO MNAKUMBUSHWA KUFATA NA KUFATILIA KURASA ZETU ZA MITANDAO YA KIJAMII ZINAZOPATIKANA KWA JINA MOJA TU LA @ubungomanispaa Kwa maelezo zaidi, tembelea tovuti yetu, www.ubungomc.go.tz