 WIZARA YA ELIMU, SAYANSI NA TEKNOLOJIA BARAZA LA TAIFA LA ELIMU YA UFUNDI (NACTE) VYUO VYA UALIMU KANDA YA ZIWA KANUNI NA TARATIBU ZA MITIHANI KWA MAFUNZO YA CHETI CHA MSINGI, CHETI NA STASHAHADA YA UALIMU Utangulizi Baraza la Taifa la Elimu ya Ufundi (NACTE) lilianzishwa kutokana na sheria ya Bunge Na. 9 ya mwaka 1997 ili kudhibiti ubora wa mafunzo yatolewayo na Vyuo vya Ufundi nchini pamoja na kuratibu utoaji wa elimu na mafunzo ya ufundi nchini. Sheria iliyoanzisha Baraza imetafsiri elimu ya Ufundi kuwa ni “Elimu na Mafunzo yatolewayo kwa mwanachuo ili kumpa uwezo wa kutimiza majukumu yake yanayohitaji kiwango cha juu cha ujuzi, maarifa na uelewa ili kumwezesha mhitimu kutimiza wajibu katika eneo lake la utaalamu.” Vyuo vya ualimu vinatoa mafunzo ya ualimu kwa kuzingatia taratibu na sheria za NACTE. Mfumo wa upimaji Vyuo vya ualimu kanda ya ziwa vinatumia mfumo wa upimaji ufuatao: Upimaji Endelevu(UE) (Continuous Assessment - CA) - hufanyika wakati wa mafunzo na una jumla ya alama 60. Utahusisha kazi mradi (10%), majaribio 2 @ 10%, kazi za vikundi (5%), mkoba wa kazi (7%), mahudhurio (3%), kazi binafsi (5), kazi za nyumbani (5%), mujarabu shitukizi (quiz)5%. Aidha, kwa mkufunzi atakayeona ana mbinu mbadala zinazoweza kutumika kupima zibainishwe kwenye mwongozo wa ufundishaji/ujifunzaji. Upimaji wa Mwisho(UM) (Semister Examination - SE)-hupima matendo/kazi/ shughuli ambazo hazikupimwa kwenye upimaji endelevu (UE)na itakuwa na alama 40% Njia za upimaji Mtahiniwa anaweza kufanya mtihani kwa kutumia kitabu (open book examination) na/au bila kuwa na kitabu (closed book examination) kulingana na matakwa ya mtaala kwa kutumia njia zifuatazo; Mtihani ya kuandikwa ambayo mtahiniwa atatakiwa kufanya kwa kuandika. Mitihani ya vitendo, na Mtihani wa mdomo (oral examinations). Lugha itakayotumika ni Kiswahili isipokuwa kwa mitihani ya lugha maalum, mfano English, Kiarabu, n.k. UPIMAJI ENDELEVU Taratibu za Upimaji Endelevu Msimamizi wa Upimaji Endelevu Mkufunzi/wakufunzi wafundishaji wa moduli husika ndio wasimamizi wa upimaji endelevu unaofanyika darasani na nje ya darasa wakati mafunzo yanaendelea. Majukumu Kutoa kazi, kusimamia, kusahihisha na kutoa alama kwa kazi/vitendo vyote vinavyotolewa nje na ndani ya darasani wakati wa mafunzo. Kuweka kwa usahihi kumbukumbu zote za upimaji uliofanywa na wanachuo. Mkufunzi wa moduli atatakiwa kuwasilisha alama za upimaji endelevu kwa muda uliopangwa kwa Afisa mitihani wa chuo husika. Mkufunzi ahakikishe watahiniwa wamehakiki alama zao wiki moja kabla ya kuanza mtihani wa semista. Baada ya kukabidhi alama, hakutakuwa na mabadiliko ya alama zilizowasilishwa. Mkufunzi atakayewasilisha alama za upimaji endelevu za watahiniwa baada ya tarehe iliyowekwa kupita bila sababu zilizothibitishwa na uongozi wa chuo, atachukuliwa hatua za kiutendaji kadiri uongozi utakavyoona inafaa, na Upimaji endelevu (UE) utaratibiwa na Mratibu Taaluma akishirikiana na Afisa mitihani wa chuo husika kabla na baada ya kufanyika. UPIMAJI WA MWISHO 5.1. Taratibu Za Upimaji Wa Mwisho Mtunzi wa mtihani atateuliwa na Afisa Mitihani Mkuu wa Kanda kwa barua ikiambatana na mpango wa utahini wa moduli husika. Barua ya uteuzi wa kutunga mtihani na mpango wa utahini vimfikie mtunzi wiki mbili (siku 14) kabla ya tarehe ya kuwasilisha. Utunzi wa mitihani Sifa za mtunzi - awe na sifa zote zilizotajwa hapa chini; Awe anafundisha au amewahi kufundisha moduli husika. Awe na uzoefu wa kazi ya ualimu. Awe mwaminifu. Awe mtunza siri. Awe mahiri hasa katika lugha ya Moduli husika, na Awe na uwezo wa kutumia mpango wa utahini kama ulivyoandaliwa na Kanda kwa kuzingatia mwongozo wa NACTE. Kanuni za Utunzi wa Mitihani Mitihani itungwe kwa usiri mkubwa Maswali lazima yaendane na mpango wa utahini kama ulivyoandaliwa na kanda. Maswali yasiwe na utata Mtihani ni lazima uwasilishwe pamoja na mwongozo wa usahihishaji, na Mtunzi ama mhakiki wa mtihani haruhusiwi kubaki na nakala ya mtihani alioutunga au aliouhakiki. Majukumu Kutunga mitihani. Kuandaa muongozo wa usahihishaji Kutunza siri ya mtihani, na Kuandika taarifa (ripoti) ya mtihani kwa kutumia fomu namba tisa (9). Wahakiki wa mitihani: Watateuliwa na Afisa Mitihani Mkuu wa Kanda kwa barua. Sifa za wahakiki wa mitihani (moderators) :- wawe na sifa zote zilizotajwa hapa chini; Wawe wanafundisha/wamewahi kufundisha moduli husika Wawe wamewahi kutunga mitihani kwa kiwango husika Wawe wanatunza siri. Wawe mahiri katika lugha ya Moduli husika Wawe waaminifu. Majukumu Kuhakiki kwa kina maswali na miongozo ya usahihishaji. Kupitia moduli husika na kuangalia matokeo wezeshi mahususi. Kupitia mipango ya utahini (assessment plans) kuona kama kilichotakiwa kupimwa kwenye mtihani kimepimwa. Kupitia maswali na kujiridhisha kama yametungwa kwa kuzingatia viwango. Kupitia muongozo wa usahihishaji kuangalia usahihi wa majibu na mgawanyo wa alama na kufanya maboresho kama italazimu, na Kuandika ripoti kwenye fomu ya NACTE namba 11. Wasimamizi wa mitihani Watateuliwa na Afisa Mitihani Mkuu wa Kanda kwa barua. Sifa za kila Masimamizi Mkuu/Msaidizi ni kama ifuatavyo:- Awe mwaminifu Ajue taratibu na sheria zote za kusimamia mitihani, na Awe na uzoefu wa kufundisha. Majukumu Kuhakikisha taratibu za mitihani zinafuatwa. Kutoa taarifa kwa Afisa Mkuu wa Mitihani kuhusu matukio ambayo yanaweza kubatilisha matokeo ndani ya saa 12, na Kutoa ripoti ya udanganyifu kama umetokea. Usahihishaji wa Mitihani Sifa za Wasahihishaji wa Mitihani Watateuliwa na Afisa mitihani Mkuu wa kanda kwa barua. Awe mahiri katika somo husika. Awe mwadilifu na mtenda haki. Awe makini Awe na utayari wa kufanya kazi ya usahihishaji kikamilifu. Awe na uzoefu wa kusahihisha na kutunga mitihani ya lugha ya Moduli husika. Awe na usiri Majukumu ya Wasahihishaji wa Mitihani Kusahihisha kulingana na miongozo iliyopo. Kujumlisha alama na kujaza kwenye fomu nyororo ya matokeo (list one) Kutunza siri Kuandika ripoti ya usahihishaji kwenda NACTE. Taratibu za usahihishaji mitihani Usahihishaji wa mitihani utafanyika kwenye vituo maalum vitakavyoteuliwa. wasahihishaji watateuliwa kulingana na sifa zilizobainishwa katika kifungu cha Wajumbe wa jopo la usahihishaji wakumbushwe taratibu za usahihishaji kabla ya kuanza kazi. Wajumbe wa japo la usahihishaji watatakiwa kupitia miongozo ya usahihishaji kabla ya zoezi la usahihishaji alijaanza. Usahihishaji lazima ufanyike kwenye majopo kwa njia ya kupokezana(conveyer belt). Wasahihishaji ni lazima watumie kalamu nyekundu na wasahihishaji wa mitihani iliyokatiwa rufaa watatumia kalamu za kijani. Alama iliyopo chini ya kumi (10) itanguliwe na 0 (mfano 02) na chini ya , itanguliwe na sifuri 2 (mfano 001/2). Jumla ya alama ya kila swali izungushiwe na kuwekwa sahihi ya msahihishaji. Alama za kila swali zijazwe kwenye jedwali lililopo ukurasa wa kwanza na zijumlishwe.. Jumla ya alama zote za mtihani katika Moduli husika zikadiliwe katika namba nzima. Kwa kila karatasi ya majibu, mkaguzi ahakikishe maswali yote yamesahihishwa. kiongozi wa jopo atatakiwa kupitia alama zilizorekebishwa na kuthibitisha ujumlishaji wa alama zote. Karatasi za majibu zipangwe kulingana na namba zilivyopangwa. Kiongozi wa jopo atajaza fomu namba 27. Matokeo ya mtihani Kabla ya matokeo kutangazwa, bodi ya mitihani na bodi ya ushauri zitapitia matokeo hayo kwa ujumla kwa moduli mojamoja ili kuyathibitisha. Bodi ya ushauri inaweza kuzuia kutolewa kwa matokeo ikiwa itagundua kukiukwa kwa vigezo kwenye matokeo ya jumla au ya moduli fulani na inaweza kuchukua hatua nyingine inapoona inafaa. Matokeo yatakayotolewa kwa wanachuo yataonyesha daraja alilopata kulingana na ngazi ya mafunzo kwa kuzingatia vigezo vya NACTE. Alama alizopata zitahifadhiwa kwenye ofisi inayohusika na mitihani. Kwa mtahiniwa ambaye matokeo yake yamezuiliwa na bodi ya ushauri, kwa kukiuka moja ya taratibu na kanuni za mitihani, matokeo hayo yataachiwa ikiwa:- Ametatua tatizo hilo ndani ya muda uliowekwa. Afisa Mkuu wa Mitihani Majukumu ya Afisa Mkuu wa mitihani Kuteua watunzi wa mitihani kwa barua. Kuhakikisha mitihani inawasilishwa kwa tarehe iliyo pangwa Kuteua wahakiki wa mitihani kwa barua Kuteua wasahihishaji wa mitihani kwa kuwaandikia barua. Kupokea mitihani. Kuhakikisha mitihani inachapwa, kuburuzwa, kuhifadhiwa mahali salama na kufanyika kwa wakati. Kuhakikisha wakufunzi wanapata stahiki zao kwa shughuli mbalimbali za mitihani kadiri ilivyopangwa. UTUNZAJI WA SIRI Mtu yeyote aliyepewa kazi inayohitaji utunzaji wa siri kama kutunga mtihani, kuchapa au kuburuza karatasi za maswali, kurekebisha maswali ya mtihani, kusahihisha mitihani, kutunza karatasi za majibu, kuingiza matokeo kwenye kompyuta au kazi yoyote inayohitaji usiri, ni lazima mtu huyo kuapishwa na/au apewe maelekezo ya kutunza siri. Taratibu za kisheria zitatumika kwa atakayekwenda kinyume. KANUNI NA TARATIBU ZA MITIHANI KWA WATAHINIWA Ratiba ya mtihani itatolewa majuma mawili kabla ya siku ya mtihani. Mtahiniwa hataruhusiwa kufanya mtihani ikiwa hatakuwa na kitambulisho cha chuo husika. Ili mtahiniwa awe na sifa za kufanya mtihani wa semista ni lazima awe amefaulu Upimaji Endelevu kwa 50% (awe amepata kuanzia alama 30 kati ya 60) kwa kila moduli, asipofikisha 50% (alama 30) atarudia kusoma moduli husika (carry over), na atahesabika amefaulu mtihani wa semista kama atapata kuanzia 50% ya mtihani huo.(yaani alama kati ya 40). Mtahiniwa hataruhusiwa kufanya mitihani ya semista iwapo mahudhurio yake ya darasani yatakuwa chini ya 80%. Isipokuwa kwa sababu zilizothibitishwa za ugonjwa, au sababu nyingine zenye kuthibitika, hata hivyo chuo ndio chenye maamuzi ya mwisho. Mtahiniwa atakayepata alama D kwenye mtihani wa semista na kuwa na GPA ya kuanzia 2.0 au zaidi ataruhusiwa kufanya mtihani wa marudio (supplementary). Daraja la juu la mtahiniwa aliyefaulu mtihani wa marudio ni Daraja C. Mtahiniwa wa mtihani wa marudio akishindwa kupata daraja C kwenye mtihani huo atakariri moduli aliyofeli (carry over) ,mtahiniwa haruhusiwi kukariri moduli zaidi ya mara moja. Mtahiniwa atakae takiwa kurudia mtihani (Supprimentary) atatakiwa kulipia kiasi cha Tsh: 20,000/= kwa moduli moja, na kwa kila moduli itakayoongezeka atalipia Tsh. 10,000/= ambayo haitarudishwa. Kwa watahiniwa ambao watafanya mitihani ya marudio (Supprimentary)/ maalum(Special) itafanyika wiki moja (1 week) Kabla ya kuanza Semista inayofuata kwa gharama zao wenyewe. Mtahiniwa hataruhusiwa kufanya mtihani alioufaulu kwa lengo la kuboresha ufaulu ama daraja. Mtahiniwa hataruhusiwa kufanya mtihani iwapo atakuwa hajakamilisha/hajafanya kazi zote zilizotolewa ndani na nje ya darasa. Matokeo ya mtihani wa semista yatatolewa katika kipindi kisichozidi wiki (2) baada ya kufanyika kwa mitihani, na yatatolewa kwa namba na si majina. Mtahiniwa akiwa na GPA ya chini 2.0 katika mtihani wa semista hatakuwa na sifa ya kuendelea na masomo. Mkufunzi wa moduli atatoa jaribio la ziada kwa mtahiniwa atakayekuwa na ufaulu wa chini ya 50% ya upimaji endelevu kadiri atakavyoona inafaa ili kufikia kiwango kisichozidi 50%. Mtahiniwa atakayeshindwa kuendelea na mtihani kutokana na (ugongwa uliothibitishwa na daktari, mambo ya kifamilia yatakayothibitishwa na mamlaka halali za chuo), atapewa mtihani maalum. Endapo mtahiniwa huyo akishindwa kufaulu kwenye mtihani maalumu atakariri moduli (carry over) aliyofeli. Mtahiniwa hataruhusiwa kufanya mambo yafuatayo wakati wa mtihani: Kutotii maelekezo sahihi ya msimamizi. Kwenda nje ya chumba cha mtihani bila ruhusa ya msimamizi. Kukaa nje ya chumba cha mtihani kwa zaidi ya dakika 10 bila ya ruhusa kutoka kwa msimamizi. Kuingia na simu, karatasi yoyote, maandishi au kitu chochote kisichoruhisiwa kwenye chumba cha mtihani. Kuwa na mawasiliano ya aina yoyoye ile na mtu yeyote ndani au nje ya chumba cha mtihani bila idhini ya msimamizi. Kuingia ndani ya chumba cha mitihani baada ya nusu saa toka mtihani kuanza, na kutoka nje ya chumba cha mtihani kabla ya nusu saa toka mtihani kuanza na nusu saa kabla ya mtihani kumalizika. Mwanachuo atakayeleta usumbufu/vurugu ndani au karibu na chumba cha mtihani atachukuliwa hatua stahiki kulingana na sheria na taratibu za mitihani. Vijitabu vya majibu (answer booklets) havitarejeshwa kwa mtahiniwa na vitatunzwa kwa matumizi ya kiofisi kwa miaka miwili baada ya kumaliza mafunzo. Mtahiniwa atazuiwa kufanya mtihani kama itathibitika kuwa alifanya au amefanya kitendo cha jinai kabla au baada ya mtihani kuanza na atachukuliwa hatua zifuatazo: Kufutiwa sifa ya utahiniwa katika mtihani huo, na kutoa tamko la kutoyatambua matokeo ya mtahiniwa huyo, na/au Kufutiwa sifa ya utahiniwa moja kwa moja au kwa muda maalum. Kama itagundulika mtahiniwa au mtu yeyote asiye mtahiniwa anafanya udanganyifu au anamsaidia mtahiniwa kufanya udanganyifu ndani/ nje ya chumba cha mtihani, taarifa itatolewa kwenye chombo husika, na ikithibitika, wahusika hao watachukuliwa hatua stahiki (mf. Kufukuzwa chuo) Mtahiniwa kama hajaridhika na matokeo yake atakata rufaa kwa kufuata utaratibu ufuatao:- Kuandika barua ya kukata rufaa kwa Afisa Mkuu wa Mitihani Kanda ya Ziwa ndani ya siku (14) baada ya matokeo kutangazwa. Atatakiwa kulipa Tsh 30,000/= ambazo hazitarudishwa. Kupokea maamuzi ya rufaa ndani ya siku (7) baada ya muda wa kukata rufaa kupita. Maamuzi ya kamati ya rufaa ya inayoundwa na wakuu wa vyuo, maafisa mitihani, na wanachuo kanda ya ziwa yatakuwa ni ya mwisho, na maamuzi hayo yatahitimisha mchakato mzima wa rufaa na hayatahojiwa mahakamani. Mtahiniwa atakayethibitika kuvunja yoyote kati ya kanuni na taratibu za mitihani, atachukuliwa hatua stahiki kadiri vyombo husika vitakavyoona inafaa. Kanuni na taratibu hizi za mitihani zimeandaliwa Novemba 2015 Chuo cha Ualimu Richrice na kuboreshwa septemba, 2016 Chuo Cha Ualimu Murutunguru. Kanuni hizi zitatumika katika uendeshaji wa mitihani mpaka pale zitakapofanyiwa marekebisho au mabadiliko. Vifupisho UE – Upimaji Endelevu UM – Upimaji wa Mwisho SE – Semister Examination CA – Continuous Assessment GPA – Grade Point Avarage Afisa Mkuu wa Mitihani M/Kiti wa Vyuo vya Ualimu Kanda ya Ziwa Kanda ya Ziwa