 JAMHURI YA MUUNGANO WA TANZANIA  WIZARA YA ARDHI, NYUMBA  NA MAENDELEO YA MAKAZI  MABARAZA YA ARDHI NA  NYUMBA YA WILAYA  MFUMO WA UTATUZI WA  MIGOGORO YA ARDHI NA  NYUMBA 
 
 
  Utangulizi  Kipeperushi hiki sio tafsiri ya Sheria, bali ni  moja ya njia zilizobuniwa na Wizara ya Ardhi,  Nyumba na Maendeleo ya Makazi ili kufikisha  ujumbe wa kisheria kwa wananchi juu ya  Sheria ya ardhi zinazotoa miongozo na  kuanzisha vyombo vya utatuzi wa migogoro  ya ardhi.  Vyombo hivyo ambavyo ni Mahakama kwa  mujibu wa Sheria hizi ni:-  Baraza la Ardhi la Kijiji (The village Land  Council).  Baraza la Kata (The Ward Tribunal).  Baraza la Ardhi na Nyumba la Wilaya (The  District Land and Housing Tribunal)  Mahakama kuu (The High Court).  Mahakama ya Rufaa ya Tanzania (The Court  of Appeal of Tanzania).  Mfumo wa utatuzi wa migogoro unaanzia  katika ngazi ya Kijiji na unachukua muda  mfupi na hutumia taratibu rahisi na shirikishi  zisizokuwa na gharama kubwa kwa  Watanzania.2. Sheria Na. 2 ya mwaka 2002 (The  Land Disputes Courts Act, 2002)  Sheria hii inabainisha kuwa, Mahakama za Mwanzo,  Mahakama za Wilaya na Hakimu Mkazi hazina  mamlaka ya kutatua migogoro inayohusisha ardhi  na nyumba  Sheria hii imeweka wazi vyombo vilivyoundwa  kisheria katika kutatua migogoro ya ardhi na  nyumba, vyombo hivyo ni:  (i) Baraza la Ardhi la Kijiji  Baraza la Ardhi la Kijiji lina mamlaka ya usuluhishi na  endapo wahusika hawaridhiki na uamuzi wake,  wanaruhusiwa kupeleka masuala yao kwenye  Baraza la Kata  (ii) Baraza la Kata  Baraza hili linaundwa chini ya Sheria Na.7 ya mwaka  1985 (The Ward Tribunals Act, 1985).  Baraza hili Pamoja na majukumu yake chini ya  Sheria No.2 ya mwaka 2002 na marekebisho yake ya  mwaka 2021, limeondolewa majukumu yake ya  kimahakama ya kusikiliza na kuamua migogoro ya  ardhi badala yake limepewa nguvu ya kufanya  usuluhishi tu kwenye eneo lake  (iii) Baraza la Ardhi na Nyumba la Wilaya  Kwamujibu Kwamujibu wa kifungu Na. 22 cha Sheria Na 2 ya  mwaka 2002, kinampa Waziri mwenye dhamana  mamlaka ya Kuunda Baraza la Ardhi na Nyumba la  Wilaya katika Wilaya, Mkoa au Kanda kutegemeana  na wingi wa migogoro ya ardhi na nyumba kwenye  eneo hilo.  Kazi za Baraza  Baraza la Ardhi la Kijiji linasuluhisha au  linasaidia wananchi wenye migogoro ya ardhi  katika Kijiji kufikia muafaka.  Baraza la Ardhi la Kijiji huitisha kikao baada ya  pande zinazohusika kukubali huduma ya  upatanishi ya Baraza hilo. Hata hivyo, wananchi  hawalazimiki kutumia huduma ya Baraza la  Ardhi la Kijiji, na hata kama watatumia huduma  hiyo, wanaweza pia kukataa maamuzi yake.  Kwasababu Kwasababu hiyo, wananchi wanaweza  kupeleka masuala yao moja kwa moja kwenye  Baraza la Kata.  Kazi ya Baraza la kata ni kufanya usuluhishi tu,  na sio kusikiliza na kutoa maamuzi juu ya  migogoro ya ardhi kwenye eneo lake.  Hakuna uwakilishi wa Mawakili kwenye  Baraza la Kata.  Kazi ya Baraza la Ardhi na Nyumba la Wilaya ni  kupokea, kusikiliza na kutoa maamuzi juu ya  migogoro yote ya ardhi na nyumba ndani ya  eneo lake la kimamlaka.  Baraza la Ardhi na Nyumba la Wilaya linapokea  migogoro yote ambayo thamani ya nyumba,  ardhi au kinachodaiwa hakizidi Milioni mia Mbili  (200,000,000) kwa vitu vinavyohamishika na  Milioni mia tatu (300,000,000) kwa vitu  visivyohamishika.4. Wajumbe/ Washauri (Assessors)  wa Baraza  Mfumo wa utatuzi wa migogoro ya ardhi ni mfumo  shirikishi kwasababu unawashirikisha wananchi  katika kutatua migogoro yao, kuanzia ngazi ya Kijiji  hadi Mahakama Kuu-Idara ya Ardhi. Wananchi  wanashiriki kutokana na baadhi yao kuteuliwa  kuwa wajumbe au washauri (Assessors) wa Baraza.  Kwamujibu wa Sheria Na.5 ya mwaka 1999, Baraza  la Ardhi la Kijiji lina wajumbe saba (7) na lazima  watatu (3) kati yao wawe ni wanawake. Wajumbe  hao wanateuliwa na Halmashauri ya Kijiji na majina  yao yanafikishwa kwenye Mkutano mkuu wa Kijiji ili  yathibitishwe kabla ya kuanza kazi.  Kwa mujibu wa Sheria Na.7 ya mwaka 1985 (The  Ward Tribunals Act, 1985) wajumbe wa Baraza la  Kata wanatakiwa wawe kati ya wanne (4) na  wanane (8) na kati yao watatu (3) lazima wawe  wanawake.  Baraza la Ardhi na Nyumba la Wilaya, kwa mujibu  wa Sheria Na.2 ya mwaka 2002 (The Land Disputes  Courts Act, 2003) lina wajumbe wasiozidi saba (7)  na watatu kati yao lazima wawe wanawake. Na  wajumbe hawa huteuliwa na Mheshimiwa Waziri  wa Ardhi, Nyumba na Maendeleo ya Makazi  kutokana na mapendekezo ya Mkuu wa Mkoa na  lazima wawe wakazi katika eneo la Wilaya husika.  (a)Awe mtu mwenye heshima, mtu mwenye msimamo  na ufahamu wa Sheria za Ardhi za eneo husika  (b) Awe raia wa Tanzania na mkazi wa Kijiji, kata au wilaya  husika.c) Umri wake uwe miaka 18 na kuendelea kwa Baraza la  Ardhi la Kijiji, na Baraza la Kata ni miaka 21 na kuendelea na  pia kwa Baraza la Ardhi na Nyumba la Wilaya.  (d) Awe na akili timamu na asiwe na kumbukumbu zozote  za makosa ya jinai  (e) Asiwe mbunge au Hakimu katika Wilaya husika, Diwani  au mjumbe wa Halmashauri ya Wilaya, Kata au Kijiji. Kwa  Baraza la Ardhi na Nyumba la Wilaya kiwango cha chini cha  elimu ni kidato cha nne (4).  Mawakili hawaruhusiwi kuwawakilisha wananchi katika  Baraza la Kata isipokuwa katika Baraza la Ardhi na Nyumba  la Wilaya. Hata hivyo, kama mtu hawezi kufika mbele ya  Baraza la Kata kutokana  na sababu za msingi, Baraza linaweza kumruhusu ndugu  Wa karibu kumwakilisha mtu huyo.  Baraza la Ardhi na Nyumba la Wilaya hutekeleza hukumu  zake lenyewe kwakutumia madalali wake (Tribunal Brokers).  Vilevile Baraza hili linasimamia utekelezaji wa hukumu za  Baraza la kata ambazo zilikuwa zimeshatolewa kabla ya  kufanyiwa marekebisho kwa Sheria Na.2 ya mwaka 2002  yaliyoletwa na kifungu Na. 45 cha Marekebisho ya Sheria  Na.3 ya mwaka 2021 (The Written Laws Miscellaneous  Amendments Act, Act No. 3 of 2021) kilichoyaondolea nguvu  ya kimahakama Mabaraza ya Kata na kuyataka yafanye  usuluhishi 