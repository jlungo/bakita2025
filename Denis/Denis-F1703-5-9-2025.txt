MASUALA YA WANANCHI KATIKA KATIBA INAYOPENDEKEZWA UCHAMBUZI LINGANIFU KUHUSU YALIYOMO KATIKA KATIBA INAYOPENDEKEZWA, RASIMU YA KATIBA YA TUME YA MABADILIKO YA KATIBA NA KATIBA YA JAMHURI YA MUUNGANO YA MWAKA 1977  JUKWAA LA KATIBA TANZANIA S.L.P 78466, Dar es Salaam-Tanzania Simu: +255 22 277 3795 Nukshi: +255 22 277 3764 Simu ya mkononi: +255 783 99 3088 Baruapepe: jukwaa.katiba@gmail.com coordinator@jukwaalakatibatz.com Policy Forum: Kitalu 14, Barabara ya Sembeti, Barabara ya Mwai Kibaki, Mikocheni B, S.L.P 38486, Dar es Salaam, Tanzania Simu: +255 22 2780200/782317434 Tovuti: www.policyforum.or.tz Toleo la Pili–Juni, 2015 @JUKATA/Policy Forum Sehemu yoyote ya kitabu hiki inaweza kunakiliwa na kubadilishwa kukidhi mahitaji yanayotakiwa bila kuomba kibali ili mradi machapisho yake yatolewe bure. Machapisho yoyote ambayo ni kwa ajili ya biashara yatahitaji kibali kutoka JUKATA/Policy Forum. JUKATA/Policy Forum watashukuru kupatiwa nakala ya chapisho lolote ambalo sehemu ya maandishi yamenukuliwa kutoka kitabu hiki. Uchapishaji wa toleo hili la pili umefadhiliwa na Policy Forum. Angalizo: Maoni yaliyotolewa na wachangiji ni ya kwao wenyewe, wala si msimamo wa taasisi. Kimesanifi wa na Kupigwa Chapa na: Tanzania Printers Limited S. L. P 451 Dar es Salaam Tanzania Baruapepe: info@tanzaniaprinters.com Mchora Katuni: Muhidin Msamba SBN: 978–9987–708–18–5 FUPISHO AU African Union JUKATA JUKWAA LA KATIBA TANZANIA JMT Jamhuri ya Muungano wa Tanzania SADC Southern African Development Community BMK Bunge Maalum la Katiba SMZ Serikali ya Mapinduzi ya Zanzibar  DIBAJI Ndugu wasomaji wetu, Bunge Maalum la Katiba (BMK) lilianza rasmi kazi yake tarehe 18 Februari 2014 baada ya kukabidhiwa Rasimu ya Katiba na Tume ya Mabadiliko ya Katiba iliyoongozwa na Jaji Joseph Sinde Warioba. Bunge hilo lilikuwa na wajumbe kutoka Bunge la Jamhuri ya Muungano wa Tanzania, Baraza la wawakilishi Zanzibar na wanaowakilisha makundi mbalimbali ya wananchi 201. Jumla ya wajumbe wote walikuwa ni 629 kama livyonakiliwa kutoka kwenye tovuti Rasmi ya Bunge Maalum la Katiba. Bunge Maalum la Katiba lilikuwa na kazi moja kubwa ya kuipitia, kuijadili rasimu ya katiba na kuipitisha kama katiba nayopendekezwa. Bunge Maalum la Katiba limemaliza kazi yake ya kupitia Rasimu ya Katiba na Mwenyekiti wa Bunge Maalum la Katiba Mheshimiwa Samwel Sitta (MB) aliikabidhi rasmi Katiba inayopendekezwa kwa Rais wa Jamuhuri ya muungano wa Tanzania Dr. Jakaya Mrisho Kikwete na Rais wa Serikali ya Mapinduzi ya Zanzibar (SMZ) Dk Ali Mohamed Shein tarehe 8 Oktoba 2014. Katiba hiyo nayopendekezwa inatarajiwa kupigiwa kura ya Ndiyo au Hapana na Watanzania wote wenye umri wa kupiga kura kupitia kura ya maoni itakayofanyika tarehe 30 Aprili 2014. JUKWAA LA KATIBA TANZANIA (JUKATA), kama mwavuli unaohamasisha ushiriki wa wananchi katika kuandika katiba mpya na ya kidemokrasia limefanya uchambuzi wa kina wa katiba inayopendekezwa, ikilinganishwa na katiba ya sasa ya mwaka 1977 na Rasimu ya Katiba inayotokana na maoni ya wananchi kama yalivyokusanywa na Tume ya Mabadiliko ya Katiba. Uchambuzi huu umefanyika mahususi kwa kuzingatia mambo muhimu ya wananchi na kuandikwa kwa lugha nyepesi kwa kutumia michoro kwa ufafanuzi zaidi. Ni matumaini ya JUKATA kwamba uchambuzi huu utafanikisha uelewa wa wananchi ili waweze kwenda kupiga kura ya maoni na kufanya uamuzi sahihi wakiwa wanajua kilichomo ndani ya Katiba inayopendekezwa. Diana Kidala Semkae Kilonzo Mratibu Mratibu  SHUKRANI Kazi hii na nyingine nyingi zilizofanyika katika Mwaka 2014 zisingefanikiwa bila michango ya kiufundi, mawazo, maoni, ushauri, hali na mali kutoka kwa wadau, marafi ki na wawezeshaji mbalimbali. Ni jambo la kheri kuwa miaka minne ya maisha ya JUKWAA LA KATIBA TANZANIA imekuwa ya harakati, kazi na mafanikio makubwa kiasi hiki. Shukrani na pongezi nyingi ziwaendee wote walioamua kufanya kazi bega kwa bega na JUKATA kwa miaka yote tangu kuanzishwa rasmi kwa JUKATA na hasa katika mwaka wa 2014 hadi kukamilisha Kijitabu hiki muhimu. Kwanza, kulikuwa na watu waliokubali kuwa sehemu ya kikosi kazi cha uchambuzi wa Katiba Inayopendekezwa. Kikosi hiki kilihusisha Wanasheria na wachambuzi wa masuala la Katiba, Siasa na Sera ambao walijifungia na kufanya uchambuzi wa kina wa Katiba inayopendekezwa huku wakilinganisha na Rasimu ya Tume ya Mabadiliko ya Katiba na Katiba ya Tanzania ya Mwaka Kipekee, tunawashukuru sana mwanasheria Mwassa Jingi, Mwanasheria Christina Kamili, Mchambuzi Hebron Mwakagenda, pamoja na wataalam wengine kutoka Sekretarieti chini ya uongozi wa Mratibu wa JUKATA, Diana Kidala na maofi sa wake wakiwemo: Mchereli Machumbana, Lilian Mushi na Rosency Kabyemera. Pamoja nao, mchora Katuni mashuhuri, Muhidin Msamba aliweka nakshi katika Kijitabu hiki kwa kuchora Katuni ambazo zinafanya sura ya chapisho hili kuwa ya kipekee. Aidha, asasi mbalimbali za kiraia zenye utaalam na uzoefu katika masuala ya uchambuzi wa masuala ya sheria,Haki za Binadamu, Katiba na Jinsia zilikubali kukutana kwa siku mbili na kupitia kijitabu hiki kwa macho ya kiuchambuzi na kuchangia maoni yao kutokana na chambuzi zilizofanywa na asasi zao husika. Mapitio hayo yaliwezekana kwa ufadhili wa Swiss for Development and Cooperation (SDC) na Shirika la Konrad Adeneur Stiftung (KAS), KAS pia walifadhili uchapishaji wa toleo la kwanza la kitabu hiki. Pia, marafi ki zetu wa Policy Forum ambao walikubali kushirikiana nasi katika kuchapisha kitabu hiki toleo la pili ili kiweze kutumika kwa ajili ya elimu ya uraia.  Mwisho, ingawa si kwa umuhimu, JUKATA tunapenda kuwashukuru wadau wote waliowezesha rasilimali za kufanikisha hatua zote za kijitabu hiki kufanikiwa kuanzia ufadhili wa kikosi kazi cha uchambuzi hadi uchapishaji wake toleo la kwanza na la pili na hata matoleo mengine yajayo huko mbele. JUKATA tunatumaini kuwa ushirikiano ulioanza na taasisi hizi mbalimbali utaendelea katika mwaka 2015 na miaka ya mbeleni li kufanikisha kupatikana kwa Katiba mpya bora ya Wananchi na kusimamia utekelezaji wake baada ya hapo. Deus M. Kibamba Mwenyekiti SURA YA KWANZA UTANGULIZI Kama ilivyo jadi, JUKWAA LA KATIBA TANZANIA (JUKATA) tumechambua Katiba Inayopendekezwa ambayo imetokana na Bunge Maalum la Katiba na kukabidhiwa kwa waheshimiwa Marais, Dkt. Jakaya Mrisho Kikwete wa Jamhuri ya Muungano wa Tanzania na Dkt Ali Mohamed Shein wa Serikali ya Mapinduzi Zanzibar katika sherehe iliyofanyika viwanja vya Jamhuri mjini Dodoma tarehe 8/10/2014. Tangu kutoka kwa Katiba nayopendekezwa kumekuwepo hisia mbalimbali juu ya ubora wa Katiba hiyo huku kukiwa na watu wanaosema ni nzuri sana na wanaoiona kuwa bado ina mapungufu. Kwa pande zote mbili, pengine kumekosekana uchambuzi wa kina kuhusu yaliyomo katika katiba hiyo pendekezwa kiasi kwamba hukumu hizo za Katiba zimekuwa ni za kiushabiki zaidi. JUKATA linaleta uchambuzi huu ili uwe chachu kwa wanaotaka kuelewa maudhui ya Katiba Inayopendekezwa ikilinganishwa na nyaraka mbili muhimu zilizotangulia kabla yake, yaani Rasimu ya Katiba ya Tume ya Mabadiliko ya Katiba na Katiba ya Jamhuri ya Muungano wa Tanzania ya mwaka 1977 [kama ilivyorekebishwa hadi mwaka 2005]. Uchambuzi wa JUKATA umezingatia na kujikita katika kuchunguza kwa kina na kuibua masuala yaliyomo katika Katiba Inayopendekezwa ikilinganishwa na Rasimu ya Katiba liyotokana na Tume ya Mabadiliko ya Katiba na pia hali ilivyo katika Katiba ya Jamhuri ya Muungano wa Tanzania ya mwaka 1977 kwa madhumuni ya kuona endapo masuala muhimu na ya msingi yaliyoibuliwa na wananchi yamezingatiwa katika Katiba nayopendekezwa. JUKATA linabaini kuwa ingawa sehemu fulani ya maudhui ya Katiba Inayopendekezwa imetokana na Rasimu ya Katiba iliyoandaliwa na Tume, mambo kadhaa muhimu ambayo yalikuwa ndiyo moyo wa Mapendekezo ya Wananchi kwa Tume yameondolewa kiasi cha kutoa uimara na umaridadi uliokuwemo katika Rasimu ya Katiba iliyoandaliwa na Tume ya Mabadiliko ya Katiba kutokana na maoni ya Watanzania. Aidha, Uchambuzi wa JUKATA pia umebaini kuwa katika maeneo karibu yote ya Katiba nayopendekezwa ambayo ni tofauti na Rasimu, kiasi kikubwa cha maudhui kimechukuliwa kutoka katika Katiba ya Jamhuri ya Muungano wa Tanzania ya mwaka 1977 (kama ilivyorekebishwa  Mwaka 2005) na kufanya lengo la kupata Katiba Mpya ambalo lilikuwepo katika uanzishaji wa Mchakato huu na ambalo kwa kiasi kikubwa sana lilizingatiwa na Tume ya Mabadiliko ya Katiba kuingia dosari katika hatua hii ya Katiba Inayopendekezwa. Kumekuwa na kiu kubwa miongoni mwa wananchi kutaka kujua kama masuala muhimu waliyoyaibua na kuyaeleza kwa Tume ya Mabadiliko ya Katiba juu ya kero, matatizo na upungufu unaohusiana na uwajibikaji wa serikali na viongozi, mgawanyo wa madaraka ya mihimili mikuu ya dola, madaraka ya Rais na masuala mengine yahusuyo vyombo vikuu vya utendaji yamezingatiwa na kuingia katika Katiba Inayopendekezwa. JUKATA linaweka bayana katika kijitabu hiki jinsi mambo hayo muhimu ya wananchi yalivyoingizwa Katika Katiba Inayopendekezwa na jinsi ilivyotofauti kulingana na Rasimu ya Tume pamoja na Katiba ya Jamhuri ya Muungano ya mwaka 1977. Pia, Wananchi walionekana kukerwa sana na suala la kushuka kwa kiwango cha uadilifu wa viongozi na wananchi kwa ujumla kiasi kwamba walipendekeza katiba iweke vifungu vya kudhibiti mmomonyoko huo wa maadili. Hata Rasimu ya Tume ya Mabadiliko ya Katiba nayo ilionekana kukubaliana na mapendekezo ya wananchi ya kutaka udhibiti wa mmomonyoko wa Maadili usiishie kulenga ongozi pekee bali uende mbali na kufi kia kudhibiti Maadili ya Jamii nzima ya Watanzania. JUKATA linafanya uchambuzi wa kina kuona kama Katiba Inayopendekezwa imeweza kuongeza au kupunguza chochote katika eneo hili la Maadili huku mifano kitolewa juu ya vifungu na ibara husika. Aidha, Wananchi walipendekeza haja ya katiba kuweka uwiano wa kijinsia katika uundaji wa vyombo vikuu vya maamuzi hususan Bunge la Tanzania. Kwa hali ya sasa, imekuwa ni vigumu sana kutekeleza makubaliano ya kimataifa na kikanda kuhusu usawa na uwiano wa kijinsia hata baada ya kusainiwa kwa mikataba nayolinda usawa huo kutokana na kukosekana kwa msingi wa kikatiba kuhusiana na mambo hayo. Mikataba kama ya Maputo katika ngazi ya SADC na AU kuhusu usawa wa Kijinsia imeishia kuwa nyimbo za viongozi na wapigania haki huku utekelezaji wake ukibaki kuwa mtihani. Ingefaa sana kuweza kuweka bayana usawa wa Kijinsia pamoja na namna ya kuufi kia ndani ya Katiba Mpya yenyewe ili uwe mwanzo na msingi mzuri wa ulazima wa kutekelezwa kwa jambo hilo. Kutokana na uchambuzi huu, JUKATA limebaini ya kwamba masuala mengi makuu ya wananchi kama yalivyojitokeza katika Rasimu ya Katiba yameondolewa na hata yaliyoingizwa kwenye Katiba Inayopendekezwa yamefifi shwa sana. Kama takavyohitimishwa, JUKATA linaona haja ya wananchi kuweza kujielimisha na kuhamasishana ili kujua kinagaubaga yaliyomo na yaliyokosekana katika Katiba Inayopendekezwa kwa lengo la kuwawezesha kujiandaa kupiga kura ya maoni kwa uelewa muda huo utakapofi ka. Na kwa sababu hiyo, JUKATA linaunga mkono makubaliano kati ya vyama vya siasa na Mheshimiwa Rais kwamba kura ya maoni ingefaa ifanyike baada ya uchaguzi mkuu wa mwaka 2015 ili kutoa fursa kwa kazi hiyo ya uelimishaji na uhamasishaji kufanyika ipasavyo na pia heka heka za uchaguzi Mkuu zitakuwa zimekwisha. Hivyo basi matumaini ya JUKATA kwa mamlaka husika itawezesha upatikanaji wa nakala za Katiba Inayopendekezwa na Rasimu ya Katiba iliyotokana na Tume ya Mabadiliko ya Katiba kwa wingi wa kutosheleza mahitaji ya nchi nzima. Uchambuzi wa kina wa Katiba Inayopendekezwa kwa mtindo wa ulinganifu wa masuala muhimu ya wananchi uko katika sura zinazofuata za Kijitabu hiki. SURA YA PILI MUUNDO WA KATIBA INAYOPENDEKEZWA Katiba inayopendekezwa ilipitishwa mnamo tarehe 2 Oktoba 2014 mjini Dodoma. Kulikuwa na pendekezo kuwa katiba mpya ngeweza kuwa katika muundo ambao utawezesha kueleweka kwa wepesi kwa wasomaji wengi hata wasiokuwa na elimu kubwa sana. Kwa sababu hiyo, kulikuwa na madai kuwa ni vema ukubwa wa Katiba ukapungua. Katiba Inayopendekezwa imepunguza baadhi ya vifungu na ibara na kuongeza sura, sehemu, vifungu na bara (zikiwemo mpya) kutoka sura 17 za Rasimu ya Tume hadi 19 za Katiba Inayopendekezwa na ibara kutoka 271 hadi 296. Katiba ya Jamhuri ya Muungano wa Tanzania, 1977 toleo la mwaka 2005 ina sura 10 na ibara 152. Hivyo Katiba Inayopendekezwa meongeza ukubwa wa katiba badala ya kupunguza. Kuhusu suala la Muundo wa Muungano, Katiba Inayopendekezwa katika ibara ya kwanza, ya 73 na nyingine zote imenakili muundo wa serikali mbili wa katiba ya sasa ya Jamhuri ya Muungano (ibara ya 2 (2), 4 (1) & (2)) ambao tayari unalalamikiwa na wananchi walio wengi. Rasimu ya Tume ya Mabadiliko ya Katiba lipendekeza mabadiliko makubwa ya kimuundo kutoka muungano wa serikali mbili ambamo serikali ya Tanganyika imejifi cha kwenye serikali ya muungano kuelekea shirikisho kamili ambamo serikali ya Tanganyika na Zanzibar zinaonekana bayana na kuwa na majukumu ya waziwazi huku zikiwa na hadhi na uhuru wake ulio bayana pia. Katiba Inayopendekezwa imeeongeza mambo ya muungano zaidi ya maradufu kutoka saba (7) yaliyopendekezwa na Tume ya Mabadiliko ya Katiba hadi kufi kia mambo kumi na sita (16) ya Muungano katika Katiba inayopendekezwa. Kuongezeka masuala ya muungano kunapunguza uhuru wa Zanzibar jambo ambalo limelalamikiwa sana na wazanzibari kwa muda mrefu.  SURA YA TATU MAMLAKA NA MADARAKA YA WANANCHI Suala la Mamlaka ya Wananchi limekuwa ni gumzo la mijadala ya Katiba na utawala wa Nchi Tanzania. Ingawa katiba ya Jamhuri ya Muungano wa Tanzania (1977) imewatamka wananchi kuwa ndio msingi wa mamlaka yote na kwamba serikali itapata mamlaka yake yote kutoka kwa wananchi (ibara ya 18) suala la namna wananchi wanavyoweza kudhihirisha madaraka hayo limekuwa ni kitendawili katika uhalisia wake. Katiba Inayopendekezwa meshindwa kuweka utaratibu wa jinsi mamlaka hayo ya wananchi yanavyoweza kutekelezwa kiuhalisia. Kwa mfano, Katiba Inayopendekezwa imeendeleza dhana hafi fu ya wananchi kuwa ndio msingi wa mamlaka yote huku wakiwa hawana uwezo wa kuwawajibisha viongozi wanaowaweka madarakani pale wanaposhindwa kutekeleza majukumu yao kabla ya uchaguzi mwingine. Hoja kuwa wananchi wanayo fursa ya kuwaondoa viongozi wao kupitia uchaguzi imebezwa sana na wanaotazama uhalisia wa uchaguzi katika miaka ya sasa nchini mwetu ambapo imekuwa kama ‘gulio’ la kuuza na kununua kura. Kwa jinsi hiyo, hata ongozi wasiowajibika wala kukubalika kwa wapiga kura wao wamekuwa wakijikuta wakimudu kuendelea kuchaguliwa kwa kutumia mali zao. Rasimu ya katiba ya Tume ya Mabadiliko ya Katiba iliainisha bayana namna wananchi wanavyoweza kutumia mamlaka yao kwa kumwondoa (recall) Mbunge wao asiyeonekana jimboni, kwa ama kutotimiza ahadi, kutowajibika au hata kutotekeleza majukumu yake ipasavyo na kutoonekana Jimboni au katika eneo lake la kazi. Ili kushughulikia tatizo la viongozi wa kuchaguliwa wanaoshinda kwa kuwarubuni wapiga kura, rasimu ya Katiba ya Tume ya Mabadiliko ya Katiba iliweka bayana ukomo wa pindi vitatu (miaka 15) tu kwa mtu kuwa Mbunge kama ilivyo pindi viwili (miaka 10) tu kwa Rais. Yamkini itawashangaza na kuwasikitisha wananchi wengi kubaini kuwa ukomo wa mtu kuwa Mbunge haupo tena kwenye Katiba Inayopendekezwa. Wananchi pia watashangazwa sana na dhana kuwa wao wanazuiwa kumuwajibisha Mbunge lakini Bunge linaweza kumuwajibisha  Mbunge anayeshindwa kuhudhuria mikutano kadhaa ya Bunge (ibara 7). Jambo hili ni ushahidi kwamba Katiba Inayopendekezwa menakili mambo mengi kutoka katika katiba ya Jamhuri ya Muungano wa Tanzania ya mwaka 1977. Kwa kunyofoa ibara ya 129 (1) ya Rasimu ya Tume, Wananchi hawawezi kumuondoa kiongozi wao waliyemchagua hata kama hafai au hata hawajui aliko. Hali imebaki kuwa kama ilivyo katika Katiba ya sasa ya JMT ya mwaka 1977 ambapo Wananchi hawawezi kumuwajibisha kiongozi moja kwa moja isipokuwa kupitia Bunge (ibara 46A) na kupitia uchaguzi (ibara 38 (1)). Ikumbukwe kuwa kama ilivyo katika Katiba ya sasa ya Tanzania, na Katiba zote duniani, suala la Mamlaka ya Wananchi ndio moyo wa Katiba yenyewe ambayo hutafsiriwa kwa lugha nyepesi kuwa ni Mkataba kati ya Watawala na Wananchi. SURA YA NNE MGAWANYO WA MADARAKA YA MIHIMILI MIKUU YA DOLA Sambamba na suala la Mamlaka ya Wananchi, lipo suala la mgawanyo wa madaraka kati ya vyombo vikuu vya mihimili ya utawala wa nchi kama vile: Bunge, Mahakama na Serikali. Kwa kuwa Katiba ni Mkataba kati ya Watawala na Wananchi, mamlaka ya Wananchi na jinsi yanavyokasimishwa kwa wawakilishi na watawala ndio moyo wenyewe. Demokrasia ya Katiba huhitaji kwamba mihimili mikuu ya utawala wa nchi pamoja na kutegemeana ifanye kazi ikifuata misingi ya kila mmoja kuwa na uhuru na mgawanyo wa kimajukumu bila kuingiliwa wala kuogopa chombo cha mhimili mwingine. Katiba ya Jamhuri ya Muungano wa Tanzania ya mwaka 1977 na tatizo kubwa la mwingiliano wa kimajukumu wa vyombo mbalimbali vya utawala wa Nchi kiasi kwamba ni vigumu kujua mamlaka ipi inaanzia na kuishia wapi. Mwingiliano huo wa kimajukumu unafanya mgawanyo wa mamlaka kuwa na uhafi fu wa kimipaka katika vyombo hivi. Kinyume na ilivyotegemewa na wananchi wengi na tofauti na Rasimu ya Katiba iliyotokana  na Tume ya Mabadiliko ya Katiba, Katiba Inayopendekezwa meendeleza mgawanyo huo hafi fu wa madaraka na mamlaka baina ya vyombo na mihimili mikuu ya nchi huku mhimili mmoja (serikali) ukiwa na nguvu zaidi juu ya mihimili mingine (Bunge na Mahakama). Kwa mfano, imeshangaza kuwa Rais anaendelea kuwa sehemu, tena ya kwanza, ya Bunge kwa mujibu wa ibara ya 129 (1) na 131 (1) ya Katiba Inayopendekezwa. Pia, Mawaziri kuendelea kutoka miongoni mwa Wabunge kwa mujibu wa bara ya 116 (1) (d) ni mwendelezo wa jambo ambalo tayari linalalamikiwa kwa kufifi sha uwajibikaji wa Serikali. Aidha, kwa mwendelezo huu wa mwingiliano wa kitaasisi na mihimili, ni wazi kuwa kadhia ya Wabunge kuendelea kuwa Wakuu wa Mikoa na Wilaya pamoja na kushika nafasi za ujumbe na uenyekiti katika Bodi za Mashirika ya umma itaendelea. Rasimu ya Katiba ya Tume ya Mabadiliko ya Katiba ilikuwa imefanikiwa kutatua tatizo hili kwa kukataza wabunge kuongoza taasisi na mashirika ya umma kwa mujibu wa ibara ya 18 (5) ya Rasimu. Pia, pendekezo kuwa uteuzi wa Rais kwa nafasi zote za uongozi wa juu lazima uthibitishwe na Bunge lilikuwa linapunguza na kutawanya mamlaka ya Rais ya kiuteuzi. Aidha, Rasimu ya Katiba lienda mbali kwa kuleta pendekezo kwamba mtu mmoja hawezi kutumikia zaidi ya mhimili zaidi ya mmoja ambayo ingemaanisha kwamba Mbunge hawezi kuwa Mjumbe katika Bodi, Taasisi au Shirika la Umma. Hiyo pia ingemaanisha kuwa Jaji Mkuu na Naibu wake wanateuliwa na Rais baada ya mapendekezo ya Tume ya Utumishi wa Mahakama na kwamba ni lazima uteuzi huo uthibitishwe na Bunge kwa mujibu wa ibara ya 181 (2) (a) na 158 (1) ya Rasimu.  Hata hivyo, Katiba Inayopendekezwa imerejesha mamlaka ya Rais kama sehemu ya Bunge kwa mujibu wa ibara ya 129(1) na 131 (1) na kwamba kama ilivyo katika Katiba ya Jamhuri ya Muungano wa Tanzania ya mwaka 1977, Mawaziri ni lazima wawe wabunge kwanza kwa mujibu wa ibara ya 116 (1) (d). Kuhusu uteuzi wa Majaji, Katiba Inayopendekezwa inabeba nusu ya msingi wa uteuzi wao kutokana na mapendekezo ya Utumishi wa Mahakama kwa mujibu wa ibara ya 205 (2) (a) lakini inaacha kubeba sehemu muhimu zaidi ya Rasimu ya Tume inayolazimu uteuzi huo usikamilike bila kuthibitishwa na Bunge. Kwa mwenendo huu, Katiba Inayopendekezwa imebakiza Mamlaka ya uteuzi aliyonayo Rais sawa sawa na Katiba ya Jamhuri ya Muungano wa Tanzania ya mwaka 1977.  SURA YA TANO MAADILI NA MIIKO YA UONGOZI NA UTUMISHI WA UMMA lijitokeza bayana wakati Tume ya Katiba ilipopita kukusanya maoni kuwa Wananchi wengi walikuwa wamechoshwa sana na kuporomoka kwa Maadili ya watanzania kwa ujumla na hasa kwa upande wa Viongozi na watumishi wa umma. Katika hili, wananchi walionekana kutaka Katiba Mpya ije na suluhisho la kuporomoka huko kwa maadili ya Nchi yetu. Rasimu ya Katiba iliweza kuweka misingi ya Maadili ya viongozi kwa kuweka makatazo mbalimbali ya kimaadili kwa viongozi na watumishi wa umma. Kwa mfano, ufafanuzi wa maadili na miiko ya watumishi na viongozi uliowekwa katika ibara za 13 hadi 20 zingesaidia sana kuzuia ukiukaji wake. Pia, miiko ya uongozi na utumishi wa umma katika ibara ya 21 na 22 ilionekana kuwa mwanzo mzuri wa kujenga kada ya viongozi na watumishi wenye kufuata na kuzingatia Maadili. Katiba Inayopendekezwa imeshindwa kukata kiu ya Watanzania walio wengi kuhusu namna ya kutatua tatizo la kushuka kwa maadili ya viongozi na watumishi wa Umma katika taifa letu. Wananchi walitegemea kwamba maadili na miiko ya uongozi na utumishi wa Umma iliyopendekezwa na Rasimu ya Katiba kutokana na kilio cha Watanzania ingeingizwa kwenye moja kwa moja katika Katiba Inayopendekezwa. Kinyume chake, imeondoa bara zaidi ya sita (6) zinazoweka mfumo wa namna ya kulinda na kudumisha maadili na miiko ya viongozi na watumishi wa Umma. Kwa mfano, imeleta maswali juu ya kwa nini ibara inayokataza ongozi na watumishi wa Umma kufungua na kumiliki akaunti za fedha nje ya nchi imeondolewa. Cha kusikitisha zaidi, hata masharti magumu kuhusu utoaji na upokeaji zawadi kwa watumishi wa umma yaliyokuwa katika Rasimu yameondolewa na kutupiliwa mbali. Aidha, haijulikani ni kwa nini masharti ya kudhibiti upokeaji zawadi kwa viongozi na watumishi wa Umma yametupiliwa mbali. Sambamba na hili, Katiba Inayopendekezwa imeondoa marufuku kwa viongozi kutumia mali ya Umma kwa manufaa binafsi. Mbaya zaidi, Katiba Inayopendekezwa imeondoa ibara zinazowalazimisha viongozi na watumishi wa umma kutangaza mali na madeni yao.  Kuhusu uwajibikaji wa viongozi, Katiba Inayopendekezwa imefuta bara zote zinazohusu uwajibikaji wa viongozi kwa umma. Kwa mfano, suala la viongozi wanaoondolewa madarakani kutokana na makosa ya kunyimwa stahili zao ikiwa ni pamoja na mafao ya uzeeni limefutwa. Hii inaendeleza mfumo wa sasa ambamo watu waliotumikia taifa bila uadilifu wala uaminifu wanapata starehe ya kuishi katika ukwasi uliopindukia baada ya kustaafu au kuachishwa kazi kwa kutumia malipo ya stahili zinazotokana na kodi za Watanzania wale wale walio watumikia bila uaminifu. takuwa busara kwa wajumbe wa Bunge Maalum la Katiba kuuambia umma sababu za kina zilizofanya misingi hii yote kaonekana haifai kwa nchi yetu. SURA YA SITA HADHI, UHURU NA UTAMBULISHO WA ZANZIBAR KATIKA JAMHURI YA MUUNGANO Kuhusu matarajio kwamba kero nyingi na za muda mrefu za Muungano zingepata ufumbuzi kupitia katiba mpya, kitendawili kipya kimeibuka. Masuala ya Muungano ambayo yalikwishapunguzwa kufi kia saba (7) kama njia ya kupunguza kero za Muungano yameongezeka na kufi kia kumi na sita (16) kwenye Katiba Inayopendekezwa.  Kuongezeka kwa masuala ya muungano kunaonekana kuendeleza kero za muungano ambazo zimekuwepo kwa zaidi ya miaka hamsini (50). Dhana kwamba uhuru iliyopewa Zanzibar kuweza kuanzisha mahusiano na mashirikiano na taasisi za nje kwa mujibu wa ibara ya 76 (2) utaleta nafuu na kuimarisha muungano ni kitu hafi fu kingine walichopatiwa Wazanzibari na Katiba nayopendekezwa huku kukiwa na kufuli la serikali ya Muungano kuweza au kutoweza kufanikisha mahusiano na mashirikiano ambayo Zanzibar itakuwa inataka kuyafanya na taasisi au Jumuiya hiyo ya Kikanda au Kimataifa. Kikubwa kinachoonekana hapa ni kwamba bado Zanzibar itategemea serikali ya Muungano kuweza kufanikisha mahusiano hayo. Aidha, ibara ya 107 (1) ya Katiba Inayopendekezwa inaendeleza fedheha ya Rais wa Zanzibar kuwa mjumbe tu wa Baraza la Mawaziri wa Jamhuri ya Muungano. Hata suala la kumfanya kuwa Makamu wa Pili wa Rais linaonekana kuingia doa kwa kumfanya aapishwe na Rais wa Muungano. Kinachoweza kuibua malalamiko na kuzalisha kero mpya kutoka Zanzibar ni kuondolewa fursa ya wajumbe watano (5) kutoka Baraza la Wawakilishi ambao kwa miaka yote wanaliwakilisha Baraza la Wawakilishi katika Bunge la Tanzania wakiwa na kazi ya kulinda maslahi ya Zanzibar katika Bunge la Jamhuri ya Muungano wa Tanzania.  Kijinsia, kuondolewa kwa nafasi hizo tano kumeondoa pia fursa kwa wanawake angalau wawili wazanzibari kuingia Bunge la Tanzania kwa sharti lililopo katika Katiba ya Jamhuri ya Muungano wa Tanzania ya mwaka 1977 kuwa katika wajumbe wa Baraza la Wawakilishi wanaoingia Bunge la Tanzania, angalau wawili kati yao lazima wawe wanawake kwa mujibu wa ibara ya 66 (1) (c). SURA YA SABA MASUALA YA UWIANO NA USAWA WA KIJINSIA Kulikuwa na hisia kuwa Katiba Mpya ingekuwa mkombozi wa Haki za makundi mbalimbali ya kijamii ikiwemo wanawake. Katika hili, Katiba Inayopendekezwa ilitarajiwa iweze kurasimisha uwiano na usawa wa kijinsia ambayo Tanzania imeridhia kupitia mikataba mbalimbali ya kikanda na kimataifa kama vile (SADC na AU). Rasimu ya Katiba ya Tume ya Mabadiliko ya Katiba likuwa imeweka bayana namna ya kufi kia usawa wa kijinsia katika ngazi ya Bunge kupitia uchaguzi wa majimbo ambapo kila jimbo lingechagua Mbunge mwanamke na Mbunge mwanamme. Katiba Inayopendekezwa imeondoa utaratibu huo ulio bayana, unaotekelezeka na usio na utata wa kufi kia uwiano (50 kwa 50) wa kijinsia. Kwa hali hii, utaratibu uliopo katika katiba ya sasa ya mwaka 1977 angalau kwa kiwango cha asilimia thelathini (30%) ni wazi zaidi kuliko kinachopendekezwa na Katiba iliyotokana na Bunge Maalum la Katiba. Utaratibu uliowekwa katika Katiba nayopendekezwa umeondoa matumaini ya kuweza kufi kia usawa kamili wa kijinsia kwa mfumo ulio wazi. Kwa mfano, wakati Rasimu ya Katiba iliweka wazi idadi ya majimbo ya uchaguzi, Katiba nayopendekezwa imekuja na pendekezo la kati ya majimbo 340 hadi 390. Tofauti na mapendekezo ya Rasimu, utata katika jambo hili unaanzia katika hoja kuwa kwa vile haijulikani idadi kamili ya majimbo itakuwa ni ipi, kunakuwa na ugumu wa utaratibu wa kuwezesha kufi kiwa kwa usawa kamili wa Kijinsia. Hii inaweza kuendeleza hofu ambayo imekuwepo juu ya uwezekano wa udhalilishaji wa wanawake katika kufi kia haki sawa kwa wote kama zinazopendekezwa na Katiba Inayopendekezwa. Pia, Katiba Inayopendekezwa imefuta ulazima iliyowekwa katika uteuzi wa Wabunge kumi (10) wanaokwenda Bungeni kwa ridhaa ya Rais na ambao kwa utaratibu wa Katiba ya sasa ya Jamhuri ya Muungano ya mwaka 1977, ibara 66 (1) (e), kati ya Wabunge kumi anaoteua Rais watano kati yao ni lazima wawe wanawake. Kuhusu haki za wanawake wa Zanzibar, inasikitisha kuwa kuondolewa kwa nafasi tano za wajumbe wa Baraza la Wawakilishi kuja kwenye Bunge la Tanzania kwa mujibu wa ibara 66 (1) (c), kumeondoa fursa ya wanawake Wazanzibari wasiopungua wawili kuwa Wabunge wa Bunge la Tanzania. Kuhusu masuala ya jinsia kwa watu wenye ulemavu, Katiba Inayopendekezwa ina mapungufu  mawili. Kwanza, haijazingatia maoni ya watu wenye ulemavu kuwa uwakilishi wao kwenye vyombo vya maamuzi utokane na maamuzi yao wenyewe. Vile vile, usawa wa kijinsia kwa nafasi tano za Wabunge wanaoteuliwa na Rais haujazingatiwa. Kutajwa kwa usawa wa Kijinsia katika nafasi ya ubunge wa Kuchaguliwa pekee kwa mujibu wa ibara ya 129 (2) (a) na (4) kunaonekana kuwa butu kuliko uhakika uliokuwemo katika Rasimu ya Tume. Hata tamko la haja ya kuzingatiwa kwa uwiano wa Kijinsia katika nafasi nyingine mbalimbali za uteuzi na uajiri chini ya ibara 208 (1) (c ) ya Katiba Inayopendekezwa ni mwendelezo tu wa msingi uliowekwa na Rasimu katika ibara ya 47 (1) ikitaka ushiriki wa Wanawake uzingatiwe katika ngazi zote za uchaguzi,uteuzi, ujira sawa pamoja na ulinzi kwa ajira za wanawake wakati wa ujauzito na haki ya huduma bora ya afya wakati wa kujifungua.  SURA YA NANE KIWANGO CHA ELIMU YA MBUNGE li kuboresha utendaji katika siasa na utumishi wa umma, kumekuwa na fi kra za kunyanyua kiwango cha elimu kwa ongozi na watumishi wa umma. Wakati kiwango cha elimu ya kidato cha nne ndicho kiwango cha chini kabisa cha mtu kuwa mtumishi katika Utumishi wa Umma Tanzania kwa sasa, Katiba nayopendekezwa imeondoa kiwango cha elimu ya Kidato cha nne kama sifa kwa mtu kuwa mgombea Ubunge. Ili kuongeza ufanisi wa Wabunge wakati wa mijadala na uchambuzi wa masuala ya kitaifa na kimataifa ndani na nje ya Bunge, wananchi walipendekeza kuwa kiwango cha elimu ya Mbunge angalau kiwe elimu ya kidato cha nne. Watanzania wanasubiri kwa hamu kusikia hoja zilizosababisha kuondolewa kwa pendekezo hilo kutoka kwenye Katiba Inayopendekezwa na kuwekwa lugha ya kujua kusoma na kuandika Kiswahili au Kiingereza kama sifa tosha ya mgombea ubunge kwa mujibu wa ibara ya 140 (1) (b). Kwa pendekezo hili, watumishi na wasaidizi wengi wa Wabunge, taasisi za Umma, serikali na Bunge watakuwa na kiwango kikubwa cha elimu kuwazidi Wabunge wenyewe. Rasimu iliweka sharti la kujua kusoma na kuandika pamoja na kuwa na elimu siyopungua kidato cha nne ili kuhakikisha kuwa Mbunge anaweza hata kuweza kuelewana na mbunge mwenzake toka nchi  nyingine pamoja na kuweza kufuatilia kwa ufahamu mawasilisho ya serikali Bungeni kuhusu bajeti, miswada na hasa mikataba ya kikanda na kimataifa. Kwa sasa imekuwa ni shida sana kwa mbunge mwenye kiwango cha elimu chini ya kidato cha nne au hata darasa la saba kuweza kufuatilia mijadala na mawasilisho katika Bunge na kamati zake, achilia mbali kuweza kuwa na tija wabunge wanapofanya ziara za kimataifa kuona shughuli za mabunge mengine duniani. SURA YA TISA MASHARTI YA ZIADA KWA MGOMBEA HURU Mgombea huru au binafsi kama inavyojulikana mtaani ni dai lililokuwepo kwa miaka mingi katika nchi yetu. Kumekuwa na madai mengi ndani na nje ya Bunge ikiwemo mahakamani ambapo kesi kadhaa zilitolewa uamuzi kuhusu suala la haki ya Mtanzania kuomba ridhaa ya kuchaguliwa pasipo ulazima kuwa adhaminiwe na Chama cha Siasa. Ilitarajiwa kuwa moja ya matunda ya Katiba Mpya iwe ni kuweka haki ya mtu kuweza kugombea kama mgombea huru. ngawa fursa kwa Watanzania kusimama kama wagombea huru katika uchaguzi hatimaye imepitishwa, Katiba Inayopendekezwa meweka masharti ya ziada kwa mgombea huru ikilinganishwa na wagombea kupitia vyama vya siasa. Kwa mfano, ibara 216 (2) imeweka masharti yanayomkataza Mgombea Huru kujiunga na chama cha siasa baada ya kuchaguliwa jambo ambalo linaonekana kuwa ni kutokana na hofu ya walioko katika vyama kuwa watu wangeweza kuwa wanagombea na kushinda kama wagombea huru na baadaye kuhamia chama fulani wiki chache tu baada ya kuchaguliwa.  Hofu hii ya watawala hata hivyo, haiungwi mkono na uzoefu kutoka katika nchi ambazo zinafuata mfumo huu kwa miaka mingi sasa kama vile Malawi, Botswana, Uganda na hata Afrika Kusini. Huko, nafasi ya mgombea huru haijaleta matatizo ambayo sisi tuna wasiwasi nayo. Aidha, katika mfumo wa vyama vingi, kuhama chama ni sehemu ya Demokrasia yenyewe ya mfumo wa vyama vingi. SURA YA KUMI KATIBA MPYA NA SUALA LA TUME NA VYEO LUKUKI Tofauti na ilivyotarajiwa na kuzungumzwa kwamba Katiba Mpya ngepunguza sana ukubwa wa serikali kwa lengo la kubana matumizi, Katiba Inayopendekezwa imeongeza ukubwa wa serikali hususan kuanzisha Tume mbalimbali za kikatiba kutoka nne (4) katika Katiba ya sasa hadi kumi na mbili (12). Orodha kamili ya Tume za Kikatiba ni pamoja na Tume ya Mipango (ibara ya 18); Tume ya Sayansi na Teknolojia (ibara ya 20); Tume ya usimamizi na uratibu wa mambo ya Muungano (ibara ya 127); Tume ya Utumishi wa Bunge (ibara ya 160); Tume ya Utumishi  wa Mahakama (ibara ya 204); Tume ya utumishi wa Umma (ibara ya 210); Tume ya Mishahara (ibara ya 213); Tume ya Uchaguzi (ibara ya 217); Tume ya Maadili ya uongozi (ibara ya 228); Tume ya Haki za Binadamu na Utawala Bora (ibara ya 235); na Tume ya pamoja ya Fedha (ibara ya 252). Zaidi ya Tume hizo, Katiba Inayopendekezwa imeweka uwezekano wa kuanzisha Tume za Kisekta kwa mujibu wa ibara ya 214 ambazo hazina idadi na hivyo kufanya mzigo wa uendeshaji wa serikali kuendelea kuwa mkubwa zaidi. Ongezeko hili la Tume za kikatiba kutoka nne (4) katika Katiba ya sasa hadi zaidi ya Tume kumi na mbili ni kubwa mno kiasi kuwa ndoto za kupunguza ukubwa wa serikali inaweza kuwa imekwishapotea. Hili ni kutokana na ukweli kwamba zaidi ya Tume hizo, kuna mabaraza Huru pia ya kikatiba yanayoanzishwa na Katiba inayopendekezwa yanayofi kia mawili kiwemo Baraza la Ulinzi na Usalama wa Taifa (ibara ya 267 (1)) na Baraza la Vijana la Taifa (ibara ya 54 (2)). Aidha, Katiba Inayopendekezwa imeongeza idadi ya viongozi wa kitaifa kutoka Makamu wa Rais mmoja katika mfumo wa sasa wa kikatiba hadi watatu na kuondoa dhana kuwa Katiba Mpya ngepunguza vyeo serikalini. Kwa sasa Viongozi wakuu wa kitaifa chini ya Katiba Inayopendekezwa ni pamoja na Rais wa Jamhuri ya Muungano wa Tanzania (ibara ya 80 (1)); Makamu wa kwanza wa Rais wa Jamhuri ya Muungano (ibara ya 99 (a)) na 100 (1);  Makamu wa Pili wa Rais wa Jamhuri ya Muungano ambaye pia ni Rais wa Zanzibar (ibara ya 99 (b)); na Makamu wa Tatu wa Rais ambaye pia ni Waziri Mkuu wa Jamhuri ya Muungano (ibara ya 99 (c )). Aidha, katiba inabakiza nafasi za Rais wa Zanzibar (ibara ya 99 (b)); Makamu wa Kwanza wa Rais wa Zanzibar kwa mujibu wa Katiba ya Zanzibar ibara ya 78(3) (e) na Makamu wa Pili wa Rais wa Zanzibar. Hivyo, ukiongeza wabunge wa Jamhuri wanaotokana na majimbo watakaokuwa kati ya 340 hadi 390 na wengine kumi (10) watakaoteuliwa na Rais na pia wawakilishi ambao kwa mujibu wa Katiba ya Zanzibar wanafi kia 81, ukubwa wa serikali kwa minajiri ya idadi ya viongozi wanaolipwa kwa kutumia kodi za watanzania mezidi kuwa kubwa sana. Hata wazo la kufuta nafasi ya wakuu wa mikoa na wilaya kikatiba ili kupunguza ukubwa wa serikali nalo limeshindikana kwani kwa mujibu wa ibara ya 123 (1) Tanzania itaendelea kuwa na wakuu wa Mikoa wanaotunzwa kwa kodi za wananchi. Hata kutotajwa kwa wakuu wa wilaya katika Katiba hakumaanishi kuwa hawatakuwepo kwani hata hali ilivyo sasa ambapo wakuu wa wilaya hawatambuliwi kikatiba haimzuii Rais kuteua wakuu hao wa Wilaya.  SURA YA KUMI NA MOJA ULINZI WA KATIBA Katiba kama sheria kuu inapaswa ijilinde yenyewe na kulindwa na sheria zingine za nchi, na kwamba sheria yoyote itakayokuwa kinyume na katiba itakuwa ni batili. Ulinzi huu ni sharti ujitokeze ndani ya katiba kwa kubainisha vifungu vinavyoweka zuio kwa taasisi yoyote kubadilisha baadhi ya masharti ya Katiba isipokuwa tu kwa kura ya maoni ya wananchi. Kwa uchambuzi wa JUKATA, mebainika kuwa Katiba ya Jamhuri ya Muungano ya mwaka 1977 haikuwa na ulinzi wa kikatiba. Ibara ya 98 (1) inatoa fursa kwa Bunge la Jamhuri ya Muungano kutunga sheria kwa ajili ya kubadilisha masharti ya Katiba ya Tanzania. Jambo hili linaondoa ulinzi wa katiba kikatiba. Katika Rasimu ya Katiba ya Tume, ulinzi wa katiba uliwekwa bayana kikatiba. Ibara ya 118 ilibainisha wajibu wa Bunge kutunga sheria kubadilisha masharti ya katiba, lakini bara ya 119 ikaweka zuio kwa Bunge la Jamhuri ya Muungano kubadilisha baadhi ya masharti ndani ya Rasimu. Baadhi ya masharti ambayo Bunge lisingekuwa na uwezo wa kuyabadilisha ni pamoja na; Masharti yaliyomo kwenye sura ya kwanza, sura ya pili na sura ya nne; masharti ya ibara ya 60; kuongeza au kupunguza jambo lolote la muungano; uwepo wa Jamhuri ya Muungano. Ulinzi huu wa katiba uliokuwa umebainishwa bayana ndani ya Rasimu ya Tume haupo katika Katiba Inayopendekezwa. bara ya 134 ya Katiba Inayopendekezwa imeruhusu Bunge la Jamhuri ya Muungano kubadilisha masharti yoyote ndani ya Katiba. Hivyo kwa ibara hii ya 134, dhana kuwa Katiba nayopendekezwa ni Katiba bora Afrika inakosa ukweli kwa kuwa Katiba haina ulinzi wa kikatiba. Kukosekana kwa ulinzi wa kikatiba ndani ya Katiba Inayopendekezwa ni upungufu mkubwa unayoifanya Katiba Inayopendekezwa kuwa ya kiwango duni. SURA YA KUMI NA MBILI UKOMO WA MADARAKA KWA RAIS NA WABUNGE Tatizo la viongozi wa kisiasa hasa Wabunge kukaa madarakani kwa miaka mingi linafahamika vema hapa Tanzania. Wapo Wabunge waliodumu kwenye nafasi za Ubunge hapa Tanzania kwa zaidi ya Miaka thelathini. Hii inatokana na kutokuwepo kwa ukomo wa madaraka ya Ubunge ndani ya Katiba ya Tanzania ya 1977. Kwa upande wa nafasi ya Urais, Katiba ya Jamhuri ya mwaka 1977, bara 40 (2) inaweka ukomo wa vipindi viwili vya miaka mitano mitano. Rasimu ya Tume iliweka ukomo wa madaraka kwa Wabunge wa vipindi vitatu vya miaka mitano mitano, ibara 125 (2) na imeendeleza ukomo wa vipindi viwili vya miaka mitano mitano kwa nafasi ya Urais, ibara 83 (2). Ukomo huu wa madaraka hasa kwa Wabunge ulilenga kutatua tatizo la Wabunge wanaoshinda uchaguzi kwa njia za rushwa au kuwarubuni wapiga kura. Hivyo, Tume iliweka bayana ukomo wa mtu kuwa Mbunge katika Jamhuri ya Muungano wa Tanzania vile vile na ukomo wa Madaraka katika nafasi ya Urais. Kwenye Katiba Inayopendekezwa, utaratibu wa ukomo wa madaraka kwa nafasi ya Urais wa vipindi viwili vya miaka mitano mitano umeendelezwa, ibara 92 (2). Hata hivyo, kwa mshangao mkubwa wajumbe wa Bunge Maalum la Katiba kwa busara zao wameondoa vifungu vilivyoweka ukomo wa madaraka kwa Wabunge. Pia haijawekwa bayana sababu za kuondoa suala la ukomo wa madaraka kwa Wabunge kama njia mojawapo ya kudhibiti wagombea wanaoshinda uchaguzi kwa kutumia fedha. Maamuzi ya kuweka ukomo wa madaraka kwa Wabunge yalikuwa ni mapendekezo ya wananchi wenyewe wakati wa kutoa maoni kwa Tume ya Mabadiliko ya Katiba na kuingizwa kwenye Rasimu. Wananchi wengi wamesikitika kuona jambo hili limeondolewa bila sababu za msingi kubainishwa.  SURA YA KUMI NA TATU MASUALA MENGINE KATIKA KATIBA INAYOPENDEKEZWA Mambo mengine ambayo JUKATA limebaini kutokana na uchambuzi wake ni pamoja na kuingizwa kwa sura mpya mbili zinazohusu ardhi, mazingira na maliasili; serikali za mitaa na haki za binadamu. Hata hivyo, mengi katika mambo haya mapya yamenyumbulishwa kutoka kwenye Rasimu ya Katiba na Katiba ya Jamhuri ya Muungano ya mwaka 1977 na kufanya yasiwe na upya wowote. Aidha, kuna tatizo la namna ya kutekeleza haki zinazoanzishwa hasa masuala mapya kwa upande wa Zanzibar kizingatiwa kuwa mengi ya mambo hayo si ya Muungano. Kutokana na uchambuzi huu, JUKATA limebaini kuwa Katiba nayopendekezwa imelenga kunufaisha na kulinda maslahi ya viongozi na watawala waliopo madarakani. Kwa sababu hiyo, lengo kuu la kuanzisha mchakato wa Katiba Mpya kama liyotarajiwa na wananchi pamoja na Mheshimiwa Rais wakati wa kuanzisha mchakato kwamba Katiba Mpya ingeondoa kero za Watanzania na kuifanya idumu kwa miaka hamsini au mia moja jayo bila kuhitaji marekebisho makubwa au mchakato mwingine wa katiba limeshindwa kutimia. Katiba Inayopendekezwa ni Katiba ya watawala zaidi kuliko kuwa Katiba ya Wananchi! JUKATA linatoa wito kwa wananchi kuisoma na kuielewa Katiba nayopendekezwa kwa lengo la kubaini mambo yaliyomo na yale yanayokosekana. Ili kufanikisha hilo, JUKATA limefanya uchambuzi linganifu ambao umebebwa katika Kijitabu hiki na linaiomba serikali na wadau wengine kuhakikisha upatikanaji wa kutosha wa nakala za Katiba Inayopendekezwa, Rasimu ya Katiba ya Tume ya Mabadiliko ya Katiba na Katiba ya Jamhuri ya Muungano wa Tanzania ya mwaka 1977 ili kila Mtanzania anayetaka kuifahamu Katiba Inayopendekezwa aweze kufanya hivyo bila kikwazo huku akipata fursa ya kulinganisha kila mara atakapotaka kufanya hivyo. Kuhusu Mchakato wa Katiba Mpya, JUKATA tunatoa wito kwamba hakuna haja ya kukimbiza na kuharakisha upatikanaji wa Katiba. Kwa sababu hiyo, tunashauri kuwa upigaji kura ya Maamuzi kwa Katiba Inayopendekezwa usifanyike mpaka baada ya uchaguzi Mkuu wa mwaka 2015. Hii itatoa fursa kwa mambo mawili: Kwanza, kusubiri upepo wa presha za uchaguzi upite na kufanya mjadala wa Katiba uendelee baada ya uchaguzi Mkuu. Aidha, hii itatoa fursa kwa watanzania kujipa tafakari mpya kuhusu Mchakato wa Katiba Mpya na kuona wapi tulikengeuka kama taifa. Itafaa sana kama mchakato huu utakamilishwa chini ya uongozi mpya wa taifa letu baada ya uchaguzi Mkuu wa mwaka Mwisho, wito unatolewa kwa taifa kuweza kuangalia upya nafasi ya Tume ya Mabadiliko ya Katiba kama hazina, washauri na wataalam wa Maudhui ya Katiba Mpya ambao wangeweza kulisaidia Bunge Maalum la Katiba kama wangebaki kuwa Sekretarieti ya Bunge Maalum la Katiba wakati wote hadi kupatikana kwa Katiba nayopendekezwa kama ilivyokuwa imefi kiriwa na kupendekezwa hivyo Katika hatua za awali za Mchakato wa Katiba Mpya. Kiwango kidogo cha Muafaka katika ngazi ya Bunge Maalum la Katiba kinafanya uhalali wa Kisiasa wa Katiba Inayopendekezwa kuwa chini sana. HITIMISHO Ni matumaini yetu na wadau wengine wa katiba mpya nchini kwamba kitabu hiki kitatoa mchango unaostahiki kuwawezesha watanzania kufanya maamuzi ya busara muda wa kupiga kura ya maoni utakapofi ka 