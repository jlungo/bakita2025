 JAMHURI YA MUUNGANO WA TANZANIA  WIZARA YA ELIMU, SAYANSI NA TEKNOLOJIA  Anuaniyasimu "ELIMU"  Simu: 026 296 35 33  Baruapepe:info@moe.go.tz  Tovuti: www.moe.go.tz  Mji wa Serikali,  Eneo la Mtumba,  Mtaa wa Afya,  S. L. P. 10,  40479 DODOM–ê.  TAARIFA KWA UMMA  22 Juni, 2020       TAMKO LA SERIKALI KUHUSU KUFUNGULIWA KWA SHULE NA VYUO  Ndugu Wananchi, kama mnavyofahamu, jana Rais wetu wa Jamhuri ya Muungano wa  Tanzania, Mheshimiwa Dkt. John Pombe Joseph Magufuli, alitoa maelekezo ya kuanza  kwa shughuli mbalimbali ambazo zilisimamishwa ili kuzuia kusambaa kwa ugonjwa wa  homa kali ya mapafu inayosababishwa na virusi vya corona (COVID-19). Katika  maelekezo yake Mheshimiwa Rais, pamoja na mambo mengine, aliagiza vyuo  vifunguliwe na pia wanafunzi wa Kidato cha Sita warejee shuleni kuanzia tarehe 01  Juni, 2020.  Kufuatia maelekezo hayo ya Mheshimiwa Rais, Wizara ya Elimu, Sayansi na Teknolojia  inapenda kutoa utaratibu wa utekelezaji kama ifuatavyo:  Wanafunzi wa Kidato cha Sita  Wizara inazielekeza Shule zote zenye Wanafunzi wa Kidato cha Sita kuanza maandalizi  mapema ili wanafunzi waweze kupokelewa na kuanza masomo rasmi tarehe 01 Juni  2020. Hii ina maana kuwa Shule za Bweni ziwe tayari kuwapokea wanafunzi kuanzia  siku ya Jumamosi, tarehe 30 Mei, 2020. Shule za kutwa nazo zinaelekezwa kufanya  maandalizi stahiki ili masomo yaanze rasmi tarehe 01 Juni, 2020. Ikumbukwe kwamba  ufunguzi huu wa shule unahusu wanafunzi wa Kidato cha Sita pekee, hautawahusu  wanafunzi wa vidato vingine.  1  Mtihani wa Kidato cha Sita  Wanafunzi wa Kidato cha Sita wataendelea na masomo ambayo yatahitimishwa kwa  kufanya Mtihani wao wa mwisho. Mtihani wa Kidato cha Sita utaanza rasmi tarehe 29  Juni, 2020 na kukamilika tarehe 16 Julai, 2020. Mtihani huo utafanyika sambamba na  mitihani ya Ualimu.  Tunatarajia kuwa Baraza la Mitihani la Tanzania (NECTA) litatoa matokeo ya mitihani  hiyo kabla ya tarehe 31 Agosti, 2020 ili wanafunzi hao wawe na muda wa kuomba  udahili katika Vyuo vya Elimu ya Juu. Kwa ratiba hii wanafunzi wataweza kujiunga na  Vyuo vya Elimu ya Juu katika muda muafaka bila kuathiri ratiba ya masomo kwa mwaka  2020/2021.  Wanafunzi wa Vyuo vya Kati na Vyuo Vikuu  Kwa upande wa Vyuo vya Kati na Vyuo Vikuu, Wizara inaelekeza navyo vianze  maandalizi ili viweze kupokea wanafunzi kuanzia tarehe 01 Juni 2020. Nazielekeza  mamlaka za vyuo hivyo, kwa maana ya Mabaraza na Seneti kupanga ratiba za masomo  kwa lengo la kufidia muda ambao wanafunzi walikuwa nyumbani na vyuo vyote  vitapaswa kuwasilisha ratiba zao kwa mamlaka husika yaani Baraza la Taifa la Elimu ya  Ufundi (NACTE) na Tume ya Vyuo Vikuu Tanzania (TCU) ili mwaka huu wa masomo  ukamilike kwa wakati muafaka bila kuathiri ratiba za masomo ya mwaka 2020/2021.  Mikopo ya Wanafunzi wa Elimu ya Juu  Wizara inapenda kuwahakikishia wanafunzi na Vyuo vya Elimu ya Juu kuwa Serikali  ilishatoa jumla ya Shilingi Bilioni   ambapo Shilingi Bilioni   ni kwa ajili ya  chakula na malazi; na Shilingi Bilioni   ni ada za wanafunzi. Hivyo nazielekeza  mamlaka za Vyuo Vikuu kuhakikisha kuwa nyaraka zote muhimu zinazohitajika ili  kupokea fedha toka Bodi ya Mikopo zinaandaliwa na kuwasilishwa kabla ya tarehe  28/5/2020. Hii itawezesha Bodi ya Mikopo kutuma fedha kwa wakati muafaka kabla  wanafunzi hawajafika vyuoni. Aidha naelekeza pia Vyuo Vikuu viweke maofisa wa  kutosha kwenye eneo la ugawaji wa mikopo kwa wanafunzi ili wanufaika wapate fedha  zao mapema na kuwawezesha kusoma kwa utulivu ikizingatiwa watapaswa kuwa  madarasani kwa muda mrefu zaidi ili kufidia siku.  2  Kwa upande mwingine Serikali inaviagiza Vyuo Vikuu vyote kuwasilisha Bodi ya Mikopo  nyaraka zao za maombi ya malipo ya ada za wanafunzi (yaani tuition fees) ili malipo  hayo yaweze yafanyike mapema ili shughuli za utawala katika vyuo ziweze kuendelea  bila pingamizi lolote.  Tahadhari kuhusu Virusi vya Corona  Wizara inapenda kuelekeza shule zote zenye Wanafunzi wa Kidato cha Sita na Vyuo  vyote vitakavyofunguliwa kuanzia tarehe 01/06/2020 kuhakikisha wanazingatia  maelekezo yote kuhusu kujikinga na Virusi vya Corona. Shule pamoja na Vyuo  vinapaswa kuandaa vifaa vya kunawia mikono kwenye maeneo muhimu kama vile  madarasa, kumbi za mikutano na mabwalo ya chakula.  Hitimisho  Wizara inapenda kutoa wito kwa walimu pamoja na wanafunzi kuhakikisha wanajituma  katika masomo yao ili waweze kukamilisha mihtasari kwa wakati bila kuathiri mwaka wa  masomo 2020/2021.  Imetolewa na: ally  Mhe. Prof. Joyce Ndalichako (Mb.)  Waziri wa Elimu, Sayansi na Teknolojia  3