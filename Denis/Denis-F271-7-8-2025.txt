 HOTUBA  YA  MHESHIMIWA  KASSIM  M MAJALIWA  (MB.),  WAZIRI  MKUU  WA  JAMHURI  YA  MUUNGANO  TANZANIA  WAKATI  AKIFUNGUA  KONGAMANO  LA  KWANZA  LA  KITAIFA  LA  WIKI  YA  UFUATILIAJI  NA  TATHMINI,  KATIKA  UKUMBI  WA  PSSSF  DODOMA,  TAREHE  27  APRILI,  2022  SALAMU Mheshimiwa  Jenista  Mhagama  (Mb.),  Waziri  wa  Nchi  Ofisi  ya  Rais Menejimenti  ya  Utumishi  wa  Umma  na  Utawala  Bora;  Mheshimiwa  Deogratius  Ndejembi  (Mb.),  Naibu  Waziri  wa  Nchi  Ofisi  ya  Rais  -Menejimenti  ya  Utumishi  wa  Umma  na  Utawala  Bora;  Mheshimiwa  Anthony  Mtaka,  Mkuu  wa  Mkoa  Dodoma;  Dkt Laurean  Ndumbaro,  Katibu  Mkuu  Ofisi  ya  Rais  -Menejimenti  ya  Utumishi  wa  Umma  na  Utawala  Bora;  Ndugu  Xavier  Daudi,  Naibu  Katibu  Mkuu  Ofisi  ya  Rais  -Menejimenti  ya  Utumishi  wa  Umma  na  Utawala  Bora;  Dkt Fatma  Mganga,  Katibu  Tawala  wa  Mkoa  Dodoma;  Wajumbe  wa  Kamati  ya  Ulinzi  na  Usalama;  Waheshimiwa  Wabunge  mliopo;  Waheshimiwa  Mabalozi  mliopo;  Viongozi  na  Maafisa  wa  Serikali  mliopo;  Viongozi  na  Wanachama  wa  TanEA;  Ndugu  Wawasilishaji  wa  mada  mbalimbali;  Ndugu  Washiriki  wa  Kongamano  la  Ufuatiliaji  na  Tathmini;  Ndugu  Wadhamini  wa  Kongamano  hili;  Ndugu  Wageni  Waalikwa  wote;  Ndugu  Wanahabari;  Mabibi  na  Mabwana Jamhuri  ya  Muungano  wa  Tanzania!!!  UTANGULIZI  Awali  ya  yote,  nami  niungane  na  wazungumzaji  walionitangulia  kumshukuru  Mwenyezi  Mungu,  Mwingi  wa  Rehema,  aliyetujalia  uhai,  afya  njema  na  kutuwezesha  kukutana  mahali  hapa Lakini,  niipongeze  pia,  Ofisi  ya  Rais-Menejimenti  ya  Utumishi  wa  Umma  na  Utawala  Bora,  TanEA  na  wadau  wengine  wote  ambao  wamechangia  kufanikishwa  kwa  hatua  za  maandalizi  mpaka  tumefikia  hapa  leo Ninafahamu  kazi  kubwa  imefanyika  na  hasa  tunapoanzisha  jambo  kubwa  kama  hili  tangu  tupate  uhuru Hongereni  sana!!!  Kabla  sijaendelea  na  hotuba  yangu,  naomba  mpokee  salamu  kutoka  kwa  Mheshimiwa  Samia  Suluhu  Hassan,  Rais  wa  Jamhuri  ya  Muungano  wa  Tanzania Mheshimiwa  Rais  pamoja  na  Mheshimiwa  Dkt Philip  Isdor  Mpango,  Makamu  wa  Rais  wa  Jamhuri  ya  Muungano  wa  Tanzania  wanayo  imani  kubwa  kuwa  jambo  mtakalolifanya  leo  ni  muhimu  Katika  kuimarisha  utendaji  wa  Serikali Kwa  hiyo,  ni  matumaini  yao  kuwa  Katika  siku  hizi  mbili  mtaondoka  hapa  na  mwelekeo  mzuri  kuhusu  masuala  ya  tathmini  na  ufuatiliaji UMUHIMU  WA  UFUATILIAJI  NA  TATHMINI  Ndugu  Washiriki,  kama  mnavyofahamu,  nchi  yetu  inatekeleza  Mipango  inayoakisi  Mipango  ya  Kitaifa,  Kikanda  na  Kimataifa  kwa  ustawi  wa  nchi  yetu Katika  utekelezaji  wa  mipango  hiyo  tunazingatia  Dira  ya  Maendeleo  ya  Taifa  ya  mwaka  2025;  Ilani  ya  Chama  cha  Mapinduzi  ya  mwaka  2020;  na  Mpango  wa  Tatu  wa  Taifa  wa  Maendeleo  wa  Miaka  Mitano  (2021/2022 2025/2026) Nyote  mtakubaliana  nami  kwamba  ili  tupate  matokeo  yanayokusudiwa  katika  kutekeleza  mipango  hiyo  ya  nchi  yetu,  masuala  ya  ufuatiliaji  na  tathmini  yanapaswa  kupewa  kipaumbele Kwa  kufanya  hivyo,  tutatoa  nafasi  ya  kupima  utendaji  kwa  ujumla  na  hivyo,  kujua  tumefikia  wapi,  tumekwama  wapi  na  wapi  tunahitaji  kufanya  maboresho  zaidi Lengo  kuu  ni  kufikia  malengo  tarajiwa  na  kutumia  rasilimali  zilizopo  kwa  ufanisi  na  kuweza  kupata  tathmini  ya  thamani  ya  fedha  za  umma  ambazo  zimetumika  katika  utekelezaji Ndugu  Washiriki,  Mpango  wa  Tatu  wa  Taifa  wa  Maendeleo  wa  Miaka  Mitano  (2021/2022-2025/2026)  unachangia  kufikia  Ajenda  ya  Maendeleo  ya  Afrika  ya  mwaka  2063,  Dira  ya  Maendeleo  ya  Afrika  Mashariki  ya  mwaka  2050  na  Ajenda  ya  Dunia  ya  Malengo  ya  Maendeleo  Endelevu  ya  mwaka  2030 Hata  hivyo,  bila  kuwa  na  usimamizi  madhubuti  wa  eneo  la  ufuatiliaji  na  tathmini  itakuwa  vigumu  kwa  nchi  yetu  kuelewa  tuko  wapi  katika  utekelezaji  wa  mipango  yote  kwa  ujumla Kwa  kuzingatia  kwamba  nchi  yetu  ni  sehemu  ya  Afrika  na  Dunia,  tunaungana  na  nchi  nyingine  Duniani  katika  kuimarisha  Mifumo  ya  Ufuatiliaji  na  Tathmini  ambayo  imepewa  kipaumbele  katika  utekelezaji  wa  mipango  ikiwemo  niliyoitaja  hapo  juu Nikichukua  mfano  wa  Nchi  za  Jumuiya  ya  Afrika  Mashariki,  Kenya  wao  jambo  hili  wameanza  muda  mrefu Ndugu  Washiriki,  tunatambua  kuwa  Serikali  imeshafanya  jitihada  kubwa  katika  kuimarisha  eneo  la  ufuatiliaji  na  tathmini  kwa  kuweka  miundo  na  mifumo  ya  taasisi  za  Umma  yenye  kujenga  msingi  wa  kufanyika  kwa  ufuatiliaji  na  tathmini Hata  hivyo,  bado  kuna  uchanga  wa  taaluma  ya  ufuatiliaji  na  tathmini  katika  nchi  yetu  na  uhaba  wa  wataalamu  wabobezi  wa  ufuatiliaji  na  tathmini Hivyo,  kongamano  hili  linaakisi  maono  na  maelekezo  ya  Mheshimiwa  Samia  Suluhu  Hassan,  Rais  wa  Jamhuri  ya  Muungano  wa  Tanzania  kuhusu  kuimarisha  tasnia  ya  ufuatiliaji  na  tathmini Ni  kwa  msingi  huo,  Serikali  imeandaa  Mwongozo  wa  ufuatiliaji  na  tathmini  ya  miradi  na  programu  za  maendeleo  unaoainisha  majukumu  na  wajibu  wa  kila  mdau  katika  usimamizi  wa  miradi Mwongozo  huo  umesambazwa  katika  Wizara,  Halmashauri  na  taasisi  zote  za  Serikali  na  utaanza  kutumika  katika  mwaka  wa  fedha  2022/2023 Mwongozo  wa  Taifa  wa  Ufuatiliaji  na  Tathmini  ya  miradi  umeainisha  umuhimu  wa  kushirikisha  wananchi  katika  hatua  zote  za  utekelezaji  wa  miradi Lengo  la  Serikali  kupitia  mwongozo  huo  ni  kuongeza  uelewa,  umiliki,  uwajibikaji  na  thamani  ya  miradi  inayotekelezwa  kwa  wananchi UMUHIMU  WA  KONGAMANO  HILI  Ndugu  Washiriki,  ninafurahi  kuona  kwamba  Ofisi  ya  Rais     Menejimenti  ya  Utumishi  wa  Umma  na  Utawala  Bora  na  TanEA  wameandaa  Kongamano  hili  katika  muda  muafaka Kwa  lugha  nyingine,  wataalamu  wetu  kutoka  katika  Taasisi  za  Umma  na  wadau  wengine  wataweza  kujifunza  masuala  ya  Ufuatiliaji  na  Tathmini  kwa  ajili  ya  kukuza  tasnia  hii  muhimu  katika  kuleta  mabadiliko  ya  kiuchumi  na  kijamii Aidha,  nimefurahi  sana  kusikia  kuwa  ndani  ya  siku  mbili  za  kongamano  hili  mtajadili  mada  mbalimbali  kuhusu  masuala  yafuatayo: Moja:  Uimarishaji  wa  mifumo  ya  kitaifa  ya  ufuatiliaji  na  tathmini  ndani  ya  Serikali;  Mbili:  Kuweka  mazingira  wezeshi  ya  Ufuatiliaji  na  Tathmini;  Tatu:  Tathmini  ya  Mpango  wa  Pili  wa  Taifa  wa  Maendeleo  wa  Miaka  Mitano  (2016/2017-2020/2021);  Nne:  Miaka  kumi  ya  Ajenda  ya  Dunia  ya  Malengo  ya  Maendeleo  Endelevu  na  Uwezo  wa  kufanya  tathmini  kuelekea  mwaka  2030;  Tano:  Kutumia  zana  za  Ufuatiliaji  na  Tathmini  katika  kupima  ukuaji  wa  maendeleo  ya  viwanda;  Sita:  Kutathmini  Sera  zinazohusiana  na  maendeleo  ya  viwanda;  Saba:  Wajibu  wa  Sekta  Binafsi  katika  Ufuatiliaji  na  Tathmini;  Nane:  Uwajibikaji  kwa  ajili  ya  kuleta  matokeo:  wajibu  wa  watunga  sera,  changamoto  na  fursa;  Tisa:  Tathmini  na  athari  za  kiuchumi  na  kijamii  kutokana  na  ujio  wa  UVIKO-19 Ndugu  Washiriki,  ninaamini  kuwa  Mada  zitakazowasilishwa  pamoja  na  majadiliano  yatakayofanyika  yatasaidia  kupata  uzoefu,  maoni  na  mapendekezo  ya  namna  bora  za  kutatua  changamoto  zilizopo  kwenye  eneo  la  ufuatiliaji  na  tathmini Imani  yangu  hiyo  inatokana  na  ukweli  kuwa  Kongamano  hili  limekutanisha  wataalamu  wabobezi  kwenye  eneo  la  ufuatiliaji  na  tathmini  kutoka  kwenye  Taasisi  na  Mashirika  ya  Kitaifa  na  Kimataifa Nilikuwa  napepesa  macho  hapa,  nimeona  wapo  wataalamu  wengi  ambao  wamewahi  kufanya  kazi  kwa  muda  mrefu  na  Serikali Kwa  hiyo,  hakikisheni  mnawatafuta  na  kuwatumia  wataalamu  hao MAELEKEZO  MAHSUSI  Ndugu  Washiriki,  mbali  ya  maoni  na  mapendekezo  yatakayotolewa  katika  kongamano  hili,  nitumie  fursa  hii  kuwaagiza  Taasisi  Simamizi  za  Serikali  zinazohusika  na  masuala  ya  ufuatiliaji  na  tathmini  zitafute  namna  bora  ya  kuimarisha  zaidi  masuala  ya  ufuatiliaji  na  tathmini  nchini Ninafahamu,  kwenye  Ofisi  ya  Waziri  Mkuu  kuna  Idara  mahsusi  inayohusika  na  Uratibu  wa  Sera  na  Shughuli  za  Serikali Hata  Hivyo,  ninaelekeza  Idara  hiyo  iimarishwe  katika  ufuatiliaji,  uchambuzi  na  utoaji  wa  mrejesho  wa  taarifa  za  ufuatiliaji  na  tathmini  zinazotoka  kwenye  Taasisi  mbalimbali  za  Umma Pia,  kutokana  na  umuhimu  wa  suala  hili,  hatuwezi  kuwaacha  Makatibu  Wakuu  na  Makatibu  Tawala  wa  Mikoa Katika  kongamano  lijalo  tuhakikishe  wote  hao  wanashiriki  ipasavyo Ninawapongeza  sana  TanEA  kwa  kuliona  hili  na  kuendelea  kuishauri  Serikali Serikali  itaendelea  kupokea  ushauri  wenu Tumieni  vema  uwepo  wa  Ofisi  ya  Waziri  Mkuu  katika  kuimarisha  masuala  ya  ufuatiliaji  na  tathmini  ndani  ya  Serikali Aidha,  kila  Wizara  na  Taasisi  ziimarishe  vitengo  vilivyopo  vya  tathmini  na  Ufuatiliaji  kwa  ajili  kupata  ufanisi  na  mrejesho  stahiki  wa  utekelezaji  wa  majukumu  na  miradi  mbalimbali Hivyo,  taasisi  zote  za  umma  zihakikishe  zinaandaa  mipango  ya  ufuatiliaji  na  tathmini  ya  mwaka  mmoja  ikiwa  ni  sehemu  ya  utekelezaji  wa  mwongozo  wa  ufuatiliaji  na  tathmini  ya  miradi  na  programu  za  maendeleo  (Monitoring  and  Evaluation  Plan) Ni  matarajio  yangu  uzoefu  utakaopatikana  katika  kongamano  hili  utasaidia  kushauri  Taasisi  Simamizi  kubainisha  iwapo  changamoto  ni  idadi  ya  wataalamu,  utaalamu  wenyewe  au  ni  mifumo  ya  upokeaji,  uchambuzi  na  utoaji  wa  mrejesho Haya  yote  yatabainishwa  kupitia  Kongamano  hili Ndugu  Washiriki,  ni  dhahiri  kuwa  Taasisi  zetu  zinafanya  ufuatiliaji  na  tathmini  ya  utekelezaji  wa  mipango  yake  na  wadau  wa  maendeleo Nimeambiwa  kuwa  baadhi  ya  Taasisi  zitatambuliwa  kwa  kuonekana  zinafanya  vizuri  katika  ufuatiliaji  na  tathmini Hata  hivyo,  bado  tuna  changamoto  ya  udhaifu  katika  matumizi  sahihi  ya  taarifa  za  ufuatiliaji  na  tathmini  ya  utekelezaji  wa  mipango  ya  Taasisi  zilizo  nyingi Kubwa  zaidi  ni  kwamba  taarifa  hizo  haziandaliwi  na  kuchambuliwa  kwa  viwango  vinavyokubalika Nitumie  fursa  hii,  kuagiza  Taasisi  zote  za  Umma  kujenga  utamaduni  wa  kufanya  ufuatiliaji  na  tathmini,  kuandaa  taarifa  zenye  viwango,  kufanya  uchambuzi  wa  kina  na  kutumia  matokeo  ya  taarifa  hizo  katika  maamuzi  na  kuboresha  mipango  ya  Serikali MWELEKEO  WA  MFUMO  WA  UFUATILIAJI  NA  TATHMINI  Ndugu  Washiriki,  ni  matarajio  ya  Serikali,  kwa  siku  za  usoni  tuwe  na  Mfumo  wa  Ufuatiliaji  na  Tathmini  utakaotuondoa  kwenye  fikra  nadharia  za  ufuatiliaji  na  tathmini  kwenda  kwenye  vitendo  na  uhalisia Kongamano  hili  ndiyo  hasa  litakalotupatia  mwelekeo  huo  tunaoukusudia Aidha,  ni  vyema  kama  nchi  kuwa  na  mfumo  wa  ufuatiliaji  na  tathmini  unaotoa  fursa  ya  kushirikisha  wananchi  na  wadau  wengine  ili  kuongeza  uwajibikaji  katika  utekelezaji  wa  majukumu  ya  Serikali  na  sekta  binafsi Wananchi  wakiwa  na  fursa  ya  kufuatilia  na  kuhoji  utekelezaji  wa  yale  tunayoyaahidi  hakika  uwajibikaji  utaongezeka Ndugu  Washiriki,  uwepo  wa  Mfumo  wa  Ufuatiliaji  na  Tathmini  utakaowezesha  kujengwa  kwa  utamaduni  wa  kufanya  ufuatiliaji  na  tathmini  na  kutumia  matokeo  yake  katika  kuimarisha  uwajibikaji  wa  hiari  ni  suala  muhimu  sana  ambalo  hata  Rais  wa  Jamhuri  ya  Muungano  wa  Tanzania  Mheshimiwa  Samia  Suluhu  Hassan  amekuwa  akisisitiza  kwa  lengo  la  kuwa  na  utendaji  wenye  matokeo Ndugu  Washiriki,  ni  imani  yangu  kuwa  Kongamano  hili  litakuwa  ni  jukwaa  endelevu  kwa  kushirikisha  Taasisi  za  Umma,  Sekta  Binafsi,  Wadau  wa  Maendeleo  na  Asasi  za  Kiraia  kama  TanEA  katika  kuimarisha  masuala  ya  ufuatiliaji  na  tathmini  nchini Niendelee  kusisitiza  kuwa  Wizara  na  Mamlaka  simamizi  zinapaswa  kuhakikisha  Sehemu  zinazohusika  na  Ufuatiliaji  na  Tathmini  zinapata  watu  sahihi Upekuzi  wenye  lengo  la  kupata  watu  sahihi  ni  muhimu  ukafanywa  kikamilifu Sitaki  kujipigia  debe,  lakini  ninatamani  kwenye  Kongamano  lijalo  mwakani  nije  ili  nipate  tathmini  ya  kilichoendelea  baada  ya  kongamano  hili HITIMISHO  Ndugu  Washiriki,  ninarudia  tena  kuwapongeza  Ofisi  ya  Rais Menejimenti  ya  Utumishi  wa  Umma  na  Utawala  Bora  kwa  kushirikiana  na  TanEA  kuandaa  kongamano  hili  la  kwanza  la  aina  yake  nchini Ni  matumaini  yangu  kuwa  huu  ni  mwanzo  mzuri  na  mwaka  ujao  mtaandaa  kongamano  lingine  na  kujumuisha  wadau  wengi  zaidi  wa  ndani  na  nje  ya  nchi  ili  kuongeza  mawanda  ya  kubadilishana  uzoefu Kadhalika,  niwakumbushe  kuwa  tarehe  23  Agosti  2022,  Tanzania  itakuwa  ikitekeleza  zoezi  la  Sensa  ya  Watu  na  Makazi Hivi,  sasa  tunaendelea  na  zoezi  la  uwekaji  wa  Mfumo  wa  Anwani  za  Makazi  na  Postikodi  nchi  nzima  ambapo  hadi  kufikia  tarehe  26  Aprili,  2022  tulikuwa  tumefikia  asilimia  81  ya  utekelezaji Hivyo,  niwahimize  kushiriki  kikamilifu  nkwenye  zoezi  hilo  sambamba  na  kuhakikisha  tunahesabiwa  kwa  ajili  ya  maendeleo  yetu  ifikapo  Agosti,  2022 Tukumbuke  kwamba  kukataa  kuhesabiwa  ni  kujinyima  fungu  lako  katika  Mipango  ya  Kitaifa  kwani  Sensa  ni  kwa  Maendeleo  ya  Taifa Mheshimiwa  Waziri;  Washiriki  wa  Kongamano;  Wageni  Waalikwa;  Mabibi  na  Mabwana;  baada  ya  kusema  haya,  sasa  ninatamka  kuwa  Kongamano  la  Kwanza  la  Kitaifa  la  Ufuatiliaji  na  Tathmini  hapa  nchini  limefunguliwa  rasmi Asanteni  sana  kwa  Kunisikiliza  