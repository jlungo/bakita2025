 HOTUBA YA MHESHIMIWA DKT JOHN POMBE JOSEPH MAGUFULI, RAIS WA JAMHURI YA MUUNGANO WA TANZANIA KWENYE MKUTANO NA WAZEE WA DAR ES SALAAM KWENYE UKUMBI WA DIAMOND TAREHE   MWEZI WA     Mheshimiwa Mzee Hemed Mkali, Mwenyekiti wa Wazee wa Mkoa wa Dar es Salaam; Mheshimiwa Samia Suluhu Hassan, Makamu wa Rais wa Jamhuri ya Muungano wa Tanzania; Mheshimiwa Kassim Majaliwa, Waziri Mkuu wa Jamhuri ya Muungano wa Tanzania; Mheshimiwa Dkt Tulia Mwansasu, Naibu Spika wa Bunge la Jamhuri ya Muungano; Waheshimiwa Mawaziri mliopo; Mheshimiwa Mecky Sadick, Mkuu wa Mkoa wa Dar es Salaam; Mwenyekiti wa CCM, Mkoa wa Dar es Salaam; Waheshimiwa Viongozi wa Kamati ya Amani ya Mkoa wa Dar es Salaam; Wazee wangu wa Mkoa wa Dar es Salaam; Ndugu Wananchi, Mabibi na Mabwana: Awali ya yote napenda kumshukuru Mwenyezi Mungu kwa kutukutanisha mahali hapa tukiwa salama Aidha, napenda kukushukuru Mheshimiwa Mwenyekiti na Wazee wa Mkoa wa Dar es Salaam kwa kutukaribisha hapa ili tupate mawaidha yenu Nina imani mawaidha yenu, hasa katika kipindi hiki ambapo tumemaliza siku mia moja tangu tumeingia madarakani, yatakuwa ni muongozo mzuri kwetu na kutupa sisi mwelekeo mzuri wa kufanya kazi kwa manufaa ya Watanzania wote Kabla sijaendelea, naomba pia, kupitia kwenu Wazee wa Dar es Salaam, kuwashukuru Watanzania wote, wa dini zote, wa vyama vyote, na makabila yote kwa kutuchagua kuwa viongozi wenu katika kipindi cha miaka mitano ijayo Tuliwaahidi kipindi cha kampeni kuwa tutafanya kazi kwa bidii ili kujenga Tanzania mpya Kwa niaba ya viongozi wenzangu, Makamu wa Rais, Waziri Mkuu, Mawaziri, Makatibu Wakuu na Manaibu Makatibu Wakuu napenda kuwahakikishia kuwa tutatimiza ahadi zetu tulizowaahidi na kamwe hatutawaangusha Ninachoomba kutoka kwenu wazee wangu na Watanzania kwa ujumla mzidi kutuamini na kutuombea Mheshimiwa Mwenyekiti; Mabibi na Mabwana; Tangu Serikali ya Awamu ya Tano imeingia madarakani zimepita takriban siku mia moja Mtakubaliana nami kuwa katika kipindi hicho, Serikali imechukua hatua mbalimbali za kuleta mabadiliko hapa nchini Hatua hizo zimewagusa baadhi ya watu na kuwaumiza Lakini napenda kuwahakikishia Watanzania wote kuwa hatua tulizozichukua na tunazoendelea kuzichukua ni za lazima kwa manufaa ya wananchi walio wengi Ninyi nyote mnafahamu kuwa nchi yetu hii sio masikini Nchi yetu ina kila aina ya utajiri na neema Tunayo ardhi ya kutosha, maji, misitu, madini nk Kutokana na rasilimali tulizonazo, ni dhahiri kuwa hatupaswi kuwa na wanafunzi wanaokaa chini, wagonjwa kukosa vitanda, wananchi kukosa maji n k Lakini naomba mtambue kuwa tumefika hapa tulipo kwa sababu ya ubinafsi wa watu wachache wasio waaminifu na wabadhirifu wa rasilimali za nchi yetu Rasilimali za nchi yetu zimekuwa zikitumiwa vibaya na watu wachache Mifano ipo mingi, sio hapa Dar es Salaam tu bali sehemu nyingi nchini Cha kusikitisha zaidi ni kwamba kwenye maeneo hayo wapo viongozi lakini hakuna hatua zinazochukuliwa Hivyo basi, napenda kuwahakikishia kuwa Serikali ya Awamu ya Tano imedhamiria kurekebisha hali hii Hakuna mtu ambaye ametufikisha hapa tulipo atakayesalimika Tutatumbua majipu yote na niseme tu kwa uhakika kabisa kuwa hatua hizi sio nguvu za soda bali zitakuwa ni endelevu Ndio, ni lazima tuchukue hatua hizi Waasisi wa Taifa letu na ninyi wazee mkiongozwa na Baba wa Taifa Mwalimu Julius Kambarage Nyerere na Mzee Abeid Amani Karume, mlipigania kupatikana kwa uhuru wa nchi yetu Hivyo, ni jukumu letu sisi wa kizazi cha sasa kuleta maendeleo kwa taifa letu Natoa wito kwa Watanzania wote kuendelea kuunga mkono juhudi zinazofanywa na Serikali za kutatua changamoto na kuleta maendeleo nchini mwetu Mheshimiwa Mwenyekiti; Mabibi na Mabwana; Kutokana na hatua tunazozichukua, tumeanza kupata mafanikio Mafanikio hayo ni pamoja na kuimarisha ukusanyaji wa mapato kwa kudhibiti ukwepaji kodi Mathalan, mwezi Novemba   tulikusanya kiasi cha shilingi trilioni  , mwezi Desemba   shilingi trilioni na mwezi Januari   shilingi trilioni Kabla ya hapo, wastani wa mapato yalikuwa yanakusanywa kwa mwezi ni shilingi bilioni Kutokana na mapato kuongezeka, tumeanza kutekeleza miradi mbalimbali ya maendeleo na kuboresha huduma za jamii Tayari tumetoa kiasi cha shilingi bilioni   kwa ajili ya mradi wa wa umeme Kinyerezi II ambao unatekelezwa kwa ubia kati ya Serikali yetu na Japan Serikali ya Japan inagharamia asilimia   ya mradi na nchi yetu ilitakiwa kuchangia asilimia Serikali ya Japan ilikwisha toa kiasi cha Dola za Marekani milioni  , hata hivyo, mradi huu ulikwama tangu mwaka   kutokana na nchi yetu kushindwa kutoa mchango wa asilimia Mradi huu ni muhimu na ukikamilika utaweza kuchangia takriban megawati   kwenye gridi ya taifa na hivyo kupunguza tatizo la umeme nchini Utekelezaji wa mradi huu unatarajiwa kuanza wakati wowote mwezi ujao Sambamba na mradi huo wa umeme, hivi karibuni tunatarajia kuanza ujenzi wa miradi mbalimbali ya barabara hapa Dar es Salaam Miradi hiyo ni pamoja na mradi wa Barabara za Juu (flyovers) ya TAZARA, ambao tutaweka jiwe la msingi mwezi Machi Miradi mingine ni pamoja na ujenzi wa Daraja kutoka Hospitali ya Aga Khan hadi Coco Beach; Barabara ya Rangi Tatu, ambayo Serikali ya Japan imekubali kufadhili, barabara ya interchange kwenye makutano ya Ubungo, ambayo Benki ya Dunia imekubali kutoa kiasi cha Dola za Marekani milioni Aidha, katika kipindi hiki cha miaka mitano tunatarajia kukamilisha mradi mkubwa wa barabara ya njia sita kutoka Ubungo hadi Chalinze ambao utakuwa na flyovers saba Sambamba na hilo, tumedhamiria kufufua shirika letu la ndege kwa kununua ndege mpya Mheshimiwa Mwenyekiti; Mabibi na Mabwana; Kuhusu uboreshaji wa huduma za jamii, Serikali imeanza kutekeleza ahadi yake ya kutoa elimu bila malipo kuanzia darasa la kwanza hadi kidato cha nne Tunatoa kiasi cha Bilioni    kila mwezi ili kugharamia shughuli za uendeshaji, chakula cha wanafunzi wa shule za bweni, karo, fidia ya ada za mitihani na michango mingine iliyokuwepo Kutokana na uamuzi wa Serikali kutoa elimu bila malipo, takwimu za awali zinaonesha kuwa idadi ya uandikishaji wa wanafunzi wa darasa la kwanza mwaka huu umeongezeka maradufu Hadi mwishoni mwa mwezi Januari, Mkoa wa Dar es Salaam pekee ulikuwa na ongezeko la wanafunzi takriban  , Manispaa za Ilala na Temeke zimevuka lengo kwa kuandikisha wanafunzi wa darasa la kwanza Ongezeko la idadi ya wanafunzi ni ishara kuwa ada na michango ilikuwa kikwazo kwa baadhi ya wazazi kuandikisha watoto wao elimu ya msingi Hivyo, utaratibu huu wa kutoa elimu bila malipo umeleta unafuu mkubwa kwa wananchi wa kipato cha chini Wazee wangu wa Mkoa wa Dar es Salaam; Mabibi na Mabwana; Jambo lolote zuri halikosi changamoto Hivyo, kama alivyoeleza Mkuu wa Mkoa wa Dar es Salaam hivi punde, utekelezaji wa elimu bila malipo umesababisha changamoto kadhaa, ikiwemo upungufu wa madawati na vyumba vya madarasa Napenda kutumia fursa hii kuwahakikishia wazee wangu wa Dar es Salaam changamoto hizi zote zilizojitokeza tutazitatua Nawapongeza viongozi wa Mkoa wa Dar es Salaam na wananchi wengine wote waliojitolea kwa hali na mali kushirikiana na Serikali katika kutatua changamoto za utoaji wa elimu bure Katika kuunga mkono jitahada zinazofanywa na viongozi wa Mkoa wa Dar es Salaam, mimi na viongozi wenzangu tunaoishi hapa Dar es Salaam tumekubaliana kutoa kiasi cha shilingi milioni mia moja Aidha, kwa mamlaka niliyo nayo ninaahidi kutoa kiasi cha shilingi bilioni mbili kwa ajili ya ujenzi wa shule hapa Dar es Salaam Nawaagiza viongozi wa Mkoa kusimamia vizuri fedha hizo na zigawanywe kwenye wilaya zote za Mkoa wa Dar es Salaam, zikiwemo Wilaya mpya za Ubungo na Kigamboni Aidha, napenda kutumia fursa hii kuwahimiza viongozi wa Mikoa na Wilaya sehemu nyingine nchini kujipanga vizuri na kubuni mikakati ya kukabiliana na changamoto zilizopo Uwezo wenu wa kukabiliana na changamoto hizi itakuwa ni kipimo tosha kufahamu kama mnatosha kwenye vyeo mnavyoshikilia Lakini naomba kutoa angalizo kuwa, mikakati mtakayoibuni isilenge katika kuwalazimisha wananchi kuchangia Michango iwe ya hiari kwa wale watakaoguswa Mheshimiwa Mwenyekiti; Wazee wangu wa Mkoa wa Dar es Salaam; Katika sekta ya afya, tumeimarisha utoaji huduma katika hospitali zetu kwa kuongeza upatikanaji wa madawa, kununua vifaa vya kisasa vya kuchunguza magonjwa kwenye hospitali zetu Aidha, kwenye Hospitali ya Muhimbili tumenunua vitanda vipya Lakini kama ilivyo kwenye sekta ya elimu, changamoto bado zipo Juzi nilifaya ziara ya ghafla kwenye Hospitali ya Muhimbili, hususan kwenye wodi ya akina mama ambapo nilikuta baadhi yao wakiwa wamelala chini Kutokana na hali hiyo, nimeagiza, ikiwa ni moja ya hatua za muda mfupi, kwamba jengo lililokuwa Ofisi ya Kitengo cha Afya ya Uzazi na Mtoto litumike kwa ajili ya wodi ya kinamama Aidha, naagiza kukamilishwa kwa haraka kwa ujenzi wa majengo mawili yaliyopo kwenye Hospitali ya Muhimbili Moja ya majengo hayo ni lile linalojengwa na Kampuni ya Masasi Construction Co Ltd kwa takriban miaka ishirini hivi sasa Nimeagiza kuwa kama kinachokwamisha ujenzi ni fedha, basi zitafutwe haraka lakini kama tatizo ni mkandarasi, aondolewe mara moja Mheshimiwa Mwenyekiti; Mabibi na Mabwana; Kabla sijahitimisha hotuba yangu napenda kutumia fursa hii kueleza masuala matatu yafuatayo Jambo la kwanza, leo mnatupima utendaji kazi wetu katika kipindi cha siku mia moja Lakini nadhani ingekuwa vizuri zaidi kama kila mmoja wetu angejipima na kujitathimini ameifanyia nini Tanzania katika kipindi hicho Mkulima ajipime, na vivyo hivyo kwa mfanyakazi, mfugaji, mvuvi, mfanyabiashara Tanzania ni yetu sote hivyo kila mmoja wetu anao wajibu wa kuijenga Binafsi naamini kama sote tutafanya kazi kwa bidii na kwa uadilifu, nchi yetu itapata maendeleo tena kwa haraka Hivyo basi, napenda kutumia fursa hii kutoa wito kwa viongozi katika ngazi zote Serikalini kuwahimiza wananchi kufanya kazi kwa bidii Kwa bahati nzuri mwaka huu nchi yetu imepata mvua za kutosha hivyo sitamwelewa kiongozi ambaye baada ya kipindi cha mvua kumalizika, kulalamika kuhusu ukosefu wa chakula kwenye eneo lake Kiongozi wa namna hiyo atakuwa amedhihirisha kuwa hatoshi kwenye nafasi anayoishikilia Sambamba na hilo, napenda kutumia fursa hii kuwahimiza wananchi kote nchini kulipa kodi Hakuna nchi imeweza kuendelea hapa duniani wakati wananchi wake wanakwepa kulipa kodi Bila kulipa kodi, mipango yote ya maendeleo na Tanzania mpya tunayoitamani itakuwa vigumu kuifikia Niliahidi wakati wa Kampeni kuwa Serikali itatoa pensheni kwa wazee nchini, lakini azma hii nzuri itakuwa vigumu kuitekeleza endapo hatutafanya kazi kwa bidii na kulipa kodi Hivyo, natoa wito kwa wananchi kudai risiti kila wanaponunua bidhaa mbalimbali Kwa kufanya hivyo, mtakuwa mmeshiriki kwenye ujenzi wa nchi yetu Mheshimiwa Mwenyekiti; Mabibi na Mabwana; Jambo la pili ni kuhusu Mipango yetu ya Maendeleo ya Miaka Mitano Azma kuu ya Serikali ya Awamu ya Tano ni kujenga uchumi wa viwanda ili kuchochea mageuzi ya kiuchumi na maendeleo ya wananchi Viwanda tunavyolenga ni vile vinavyotumia malighafi zinazopatikana kwa wingi hapa nchini; vyenye kutumia teknolojia ya kati na nguvu kazi kubwa; na ambavyo bidhaa zake zitatumika kwa wingi hapa nchini Tayari tumeanza kuandaa mazingira wezeshi ya kufanikisha mipango hii yote kutekelezwa Napenda kuwahimiza wafanyabiashara wote, hususan wafanyabiashara wa Kitanzania kutumia fursa zilizopo nchini kwa kushiriki kwenye ujenzi wa uchumi wa nchi yetu Serikali ya awamu ya Tano itashirikiana nanyi kwa kuwa tunatambua Tanzania itajengwa na Watanzania wenyewe Mabibi na Mabwana; Jambo la tatu na la mwisho linahusu kufutwa kwa matokeo ya uchaguzi wa Zanzibar Kama mnavyofahamu, kwa mujibu wa Katiba ya Zanzibar na pia kulingana taratibu za utawala bora na wa kidemokrasia duniani kote, Tume ya Uchaguzi wa Zanzibar (ZEC) ni chombo huru Hakuna mtu au taasisi yoyote yenye mamlaka ya kuingilia maamuzi ya ZEC Hivi karibuni, kumekuwa na wito kutoka kwa watu mbalimbali kunitaka ningilie kati suala la uchaguzi wa Zanzibar Mimi nimekataa kwa kuwa naheshimu sheria Naamini kuwa kama yupo mtu hakubaliani na maamuzi yaliyochukuliwa na ZEC, anapaswa kupeleka malalamiko yake Mahakamani ili kupata tafsiri sahihi ya sheria Hivyo basi, narudia tena kuwa sitaingilia suala la Uchaguzi wa Zanzibar Jukumu langu kubwa nikiwa Amiri Jeshi Mkuu ni kuhakikisha Zanzibar ipo salama na nchi yetu kwa ujumla inakuwa na amani Nitasimamia jukumu hilo ipasavyo Yeyote atakayefanya vitendo vya uvunjifu wa amani na usalama ajue kuwa vyombo vya ulinzi na usalama, vitamshughulikia Mheshimiwa Mwenyekiti; Wahsehimiwa Viongozi mliopo; Wazee wangu wa Mkoa wa Dar es Salaam; Mabibi na Mabwana; Napenda kuhitimisha hotuba yangu kwa kurudia ahadi yangu kuwa Serikali ya Awamu ya Tano imedhamira kuleta maendeleo kwa nchi yetu Tumeazimia kutumia vizuri rasilimali tulizonazo ili kuondokana na changamoto zinazokabili nchi yetu, ikiwemo tatizo la umasikini kwa wananchi wetu Natambua changamoto bado zipo nyingi lakini nawaahidi kuwa tutashirikiana kwa pamoja kuzitatua Hapa Dar es Salaam pia kuna changamoto kadhaa, ikiwemo kivuko cha Kigamboni Lakini nimefarijika kuwa Daraja la Kigamboni sasa limekamilika na litazinduliwa muda mfupi ujao Mwisho lakini sio kwa umuhimu, navishukuru vyombo vya ulinzi na usalama kwa kulinda mipaka yetu na kudumisha usalama wa raia na mali zao Aidha, nawashukuru viongozi wa dini kwa kuendelea kuliombea taifa letu na hivyo kubaki katika amani Navipongeza pia vyombo vya habari kwa kazi kubwa mnayoifanya ya kuhabarisha Watanzania kuhusu hatua mbalimbali ambazo Serikali inachukua Hivyo ndivyo inapaswa kuwa badala ya kila wakati kujikita katika kuikosoa Serikali Sisi tupo tayari kukosolewa na kupokea maoni yenu lakini katika kukosoa ni vyema tukakumbuka kuwa nchi hii ni yetu sote hivyo lolote litakalotokea litatuathiri sisi sote Mungu Wabariki Wazee wa Dar es Salaam Mungu Ibariki Tanzania  Ahsanteni kwa kunisikiliza 