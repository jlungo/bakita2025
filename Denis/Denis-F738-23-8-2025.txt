DIOCESE OF CENTRAL TANGANYIKA  SHULE YA SEKONDARI MVUMI  SHERIA/KANUNI ZA SHULE    MUONGOZO WA SHERIA ZA SHULE  Mwanafunzi anatarajiwa kuonyesha nidhamu ya hali ya juu kipindi chote  atakachokuwepo shuleni. Hii ni pamoja na kuwaheshimu wafanyakazi wa  jumuiya ya shule. Kanuni hizi zinalenga maeneo muhimu ya mwanafunzi  kama malezi ya kimwili na kiroho, nidhamu binafsi, uwajibikaji,usafi,kujituma  kitaaluma na ufanisi katika utamaduni na michezo.    MUONEKANO WA MWANAFUNZI  2:1:1 Sare ya mwanafunzi wakati wa vipindi vya darasani kidato cha Kwanza  mpaka   cha Nne. Wasichana wanatakiwa kuvaa shati jeupe la mikono mifupi, sketi  ya damu ya mzee na sweta la damu ya mzee, viatu vya ngozi vyeusi vya  kamba na soksi ndefu nyeupe. Kwa wavulana shati jeupe la mikono  mifupi, suruali ya bluu- nyeusi (dark blue),sweta la rangi ya blue- nyeusi( dark  blue),viatu vyeusi vya ngozi vya Kamba visivyo na kisigino kirefu na sio raba  na soksi ndefu nyeusi.  2:1:2 Sare ya mwanafunzi baada ya vipindi vya darasani kidato cha Kwanza mpaka  cha Nne. Wasichana watavaa gauni la rangi ya blue nyeusi (solo), wavulana  suruali ya khakii na shati la dark blue la mikono mifupi. Mwanafunzi  haruhusiwi kuvaa viatu vya wazi au kandambili wakati akienda kwenye Bwalo  la chakula.  2:2:1 Sare ya mwanafunzi wakati wa vipindi vya darasani kwa kidato cha tano na  sita.  Wasichana watavaa sketi ya kijivu yenye malinda inayozidi magoti kwa  urefu,shati jeupe la mikono mirefu,viatu vya ngozi vyeusi vya Kamba  visivyo na kisigino kirefu na pia sio raba , soksi ndefu nyeupe na sweta la  rangi ya kijivu. Kwa wavulana suruali ya rangi ya kijivu, shati jeupe la mikono  mirefu, viatu vya ngozi vyeusi vya Kamba (sio travota) na pia visivyo na  kisigino kirefu, soksi ndefu nyeusi.  2:2:2 Sare ya mwanafunzi baada ya vipindi vya darasani kidato cha tano na sita.  Wasichana watavaa gauni la damu ya mzee(solo) na wavulana watavaa  suruali nyeusi na shati la rangi ya damu ya mzee la mikono mifupi.  2:3. Nguo za michezo  Wanafunzi wote wanatakiwa kuwa katika sare za michezo kwa usahihi siku  za michezo kama zilivyoainishwa katika fomu ya kujiunga na shule.  2:4. Mwanafunzi anatakiwa kuonekana nadhifu muda wote hii ni pamoja na  kuchomekea shati na kung’arisha viatu.  2:5. Mwanafunzi anatakiwa kuwa na nywele fupi zilizochanwa vizuri. Wasichana  hawaruhusiwi kusuka wala kuweka dawa nywele.wavulana hawaruhusiwi  kunyoa kipara au mitindo yoyote .  2:6. Mwanafunzi haruhusiwi kuvaa heleni, bangili,kofia, kufuga kucha wala kupaka  rangi, pia miwani myeusi hairuhusiwi shuleni ila kwa sababu maalumu.  3:0. MAHUDHURIO  3:1. Wanafunzi wote wanalazimika kufika shuleni kuanzia siku ya kwanza. kama  kuna sababu ya msingi ya kutofika kwa muda uliopangwa, mzazi au mlezi  analazimika kutoa taarifa mapema shuleni kwa barua au simu.  3:2. Wanafunzi wanalazimika kuhudhuria vipindi vyote vya darasani na nje ya  darasa kila siku.  3:3. Kama mwanafunzi atashindwa kufika shuleni kwa tarehe iliyopangwa kwa  sababu za ugonjwa, mzazi analazimika kuitaarifu shule kwa barua kupitia kwa  makamu mkuu wa shule.  3:4. Kama mwanafunzi hatokuwepo shuleni kwa sababu nyingine kama vile  msiba, mzazi au mlezi wa mwanafunzi husika analazimika kuomba ruhusa  kwa Mkuu au Makamu Mkuu wa shule kabla ya mwanafunzi husika kuondoka  shuleni.  3:5. Hatua kali za kinidhamu zitachukuliwa kwa mwanafunzi ambaye  hatahudhuria vipindi vyote shuleni bila kuwa na sababu za msingi. Hatua hizo  kali ni pamoja na kufanya kazi nzito kwa wiki moja. Utoro uliokithiri  utasababisha mwanafunzi kufukuzwa shule. Kutokuwepo shuleni kwa muda  mrefu kwa sababu za ugonjwa kutasababisha mwanafunzi husika kurudia  mwaka.  3:6. Mwanafunzi haruhusiwi kutoka katika eneo la shule kuanzia saa 1:00 asubuhi  mpaka saa 8:30 mchana) isipokuwa kwa kibali maalumu kutoka kwa mkuu au  Makamu Mkuu wa shule, mwalimu wa zamu au walezi wa mabweni.  Wanafunzi wa kutwa wanaruhusiwa kuondoka shuleni baada ya saa 8:30  mchana isipokuwa siku za Jumatano wataondoka saa kumi na nusu baada ya  kuhudhuria kipindi maalumu.  3:7. Wanafunzi wa bweni hawaruhusiwi kutoka nje ya shule kwa siku za kawaida  za wiki isipokuwa kwa dharula za ugonjwa ambapo kibali maalumu hutolewa  na walezi wao wa mabweni. Wanafunzi wa bweni wanaruhusiwa kutoka nje  wiki la mwisho la mwezi kwa ajili ya kupata mahitaji yao mbali  mbali.wanafunzi wakiume wataruhusiwa siku ya Jumamosi na wasichana  wataruhusiwa siku ya Jumapili kuanzia saa 8:00 mchana mpaka saa 11:45  jioni. Mwanafunzi atakayechelewa kurudi kwa muda sahihi hataruhusiwa tena  kutoka nje ya shule kwa mwaka mzima pia atalazimika kufanya adhabu  nyingine nje ya darsa kwa week moja.    0. KUWAHI SHULENI  4:1. Mwanafunzi analazimika kufika shuleni kwa muda sahihi, saa 1:00 asubuhi  kwa kila siku za masomo. Mwanafunzi atakaechelewa kufika kwa muda sahihi  ataadhibiwa. Wanafunzi wanatakiwa kukusanyika katika eneo la parade  wakiwa kimya na kutengeneza mistari kulingana na vidato vyao.  4:2. Wanafunzi wanalazimika kufika parade ground bila kukosa mara baada ya  masomo kwa ajili ya matangazo.  4:3. Wanafunzi wanalazimika kuhudhuria vipindi vyote kwa muda sahihi. Kama  mwalimu hatohudhuria darasani, viongozi wa wanafunzi darasani wanatakiwa  kutoa taarifa kwa Mkuu wa Shule au Makamu wake baada ya dakika kumi za  mwanzo kupita. Kama Mkuu na Makamu wake hawapo shuleni, mwalimu wa  taaluma anatakiwa kupewa taarifa. Mwanafunzi kushindwa kuhudhuria  masomo kwa muda sahihi utapelekea mwanafunzi husika kupewa adhabu  nzito nje ya darasa kwa wiki zima.    0. TABIA NJEMA  5:1. Mwanafunzi analazimika kuwasalimia walimu na wafanyakazi wengine wa  shule kwa lugha ya kiingereza.  5:2. Mwanafunzi anatakiwa kujiheshimu ipasavyo muda wote akiwa darasani;  kusimama wakati   Mwalimu anapoingia darasani na kusalimia kwa kusema moto wa shule,  mwanafunzi haruhusiwi kuweka mikono katika mifuko ya sketi au suruali  wakati wakiongea na mtu mzima, mwanafunzi analazimika kunyanyua mkono  wakati akiomba kujibu au kuuliza swali darasani na kuwa kimya wakati  mwenzao anaongea au kuuliza swali darsani.  5:3. Mwanafunzi anaruhusiwa kutoka nje ya darasa wakati wa kipindi kama tu  atapata ruhusa ya mwalimu husika wa kipindi.  5:4. Mwanafunzi haruhusiwi kupewa kazi ya kuandika ubaoni na mwalimu  isipokuwa tu kama uandikaji au uchoraji huo ubaoni utakuwa ni sehemu ya  somo au njia ya kujifunza.  5:5. Mwanafunzi anaweza kwenda kwenye Ofisi ya Mkuu wa shule, nyumba za  wafanyakazi wa shule na Ofisi ya walimu kama tu atapewa kibali na wahusika  wa sehemu husika.  5:6. Wanafunzi wanapaswa kutumia lugha nzuri muda wote kwa walimu,  wafanyakazi wengine wa shule na kwa wanafunzi wenzao.  5:7 Mwanafunzi anapaswa kuhakikisha kuwa kila mara yupo kwenye sehemu  safi na sahihi. Mwanafunzi analazimika kuokotaa uchafu wowote ulio mahali  pake na kuuweka kwenye dust bin za uchafu bila kujali uchafu huo umefikaje  eneo hilo. Mwanafunzi atakaekutwa sehemu chafu ataadhibiwa.  5:8. Mwanafunzi akishindwa kufuata mwuongozo huo hapo juu kuhusu tabia  njema anaweza kusimamishwa masomo kwa muda au kufukuzwa shule  kutokana na uzito wa kosa husika.    0. KUHESHIMU MALI ZA SHULE  6:1. Mwanafunzi analazimika kuheshimu na kutunza mali za shule kwa muda wote  atakaokuwa hapa shuleni, hairuhusiwi kuchora au kuandika maandishi  kwenye kuta,madawati au meza za shule. Mwanafunzi analazimika kutunza  majengo, vitabu na samani zote za shule .  6:2. Mwanafunzi haruhusiwi kuchukua kitu chochote mali ya shule kama vile  vitabu, majarida au zana za kufundishia bila idhini ya mwalimu au mtu husika  wa vifaa hivyo. Kitendo hicho kitachukuliwa kama ni wizi na mwanafunzi  husika ataadhibiwa kulingana na kosa la wizi.  6:3. Uharibifu wa makusudi wa mali za shule au vifaa vya wanafunzi wenzake  kwa njia yoyote hautavumilika na itamlazimu mwanafunzi husika kulipa mali  husika iliyoharibiwa na kuambatana na adhabu nyingine kutokana na kosa  husika.  6:4. Kushindwa kuheshimu mali za shule kama ilivyoelezwa hapo juu  kutasababisha mwanafunzi husika kulipa au kusimamishwa masomo au  adhabu zote kwa pamoja kulingana na uzito wa kosa husika.    0. MATUMIZI YA LUGHA YA KIINGEREZA SHULENI.  7:1. Kiingereza ni Lugha ya kuongea na kuandika ya shule. Walimu na wanafunzi  wanapaswa kutumia Kiingereza muda wote wawapo shuleni isipokuwa kama  kuna tatizo la kutoelewana kati ya mwalimu na mwanafunzi.    2. Mwanafunzi akishindwa kufuata sheria hii ataadhibiwa ipasavyo.    0. WAKATI WA KUONDOKA SHULENI  Wanafunzi wote wanatakiwa kuingia na kutoka shule kupitia geti kuu la shule  na sio vinginevyo. Mwanafunzi atakaye kamatwa akipitia njia ambayo sio  sahihi ataadhibiwa.    0. MAKOSA MENGINEYO  9:1. Mwanafunzi haruhusiwi kutafuna chochote darasani.  9:2. Mwanafunzi haruhusiwi kutupa takataka ovyo.  9:3. Kamera haziruhusiwi shuleni isipokuwa kama kuna matukio maalumu shuleni  kama vile sherehe za mahafali.  9:4. Vifaa vya umeme kama vile vichemshia maji, majiko ya umeme, vifaa vya  muziki, na Kompyuta haviruhusiwi shuleni. Mwanafunzi atakaekamatwa na  vifaa tajwa hapo juu vitachukuliwa na kuharibiwa hadharani na mwanafunzi  husika ataadhibiwa ipasavyo.    0. MAKOSA MAKUBWA YA KINIDHAMU  10:1. Mwanafunzi anaweza kupewa adhabu ya kusimamishwa masomo kwa  makosa makubwa ya kinidhamu, uamuzi wake utatolewa na Kamati ya  Nidhamu ikishirikiana na Mkuu wa Shule.  10:2. Mwenyekiti wa Kamati ya Nidhamu baada ya kujadiliana na Bodi ya shule  wataamua kama mwanafunzi afukuzwe shule kutokana na utovu wa  nidhamu uliokithiri. Kama mzazi au mlezi wa mwanafunzi aliyefukuzwa  shule hajaridhika na adhabu hiyo anaruhusiwa kukata rufaa kwenye bodi ya shule,  na bodi hiyo ya shule italishughulikia suala hilo katika vikao vyake vya kawaida  11:0. YAFUATAYO NI MAKOSA YANAYOWEZA KUMSIMAMISHA MWANAFUNZI  MASOMO KWA MUDA AU KUFUKUZWA SHULE     Kusema uongo     Udanganyifu     Kutumia lugha ya matusi kwa wafanyakazi wa shule au wanafunzi wenzake     Kumshambulia mfanyakazi au mwanafunzi mwenzake     Kuiba mali za shule au wanafunzi wenzake     Kuharibu mali za shule au wanafunzi wenzake     Uvutaji sigara au dawa za kulevya ikiwemo bangi na Pombe.     Kujihusisha na mapenzi     Kupata mimba au kusababisha mimba     Kumiliki kisu au silaha yoyote ndani ya eneo la shule     Kuanzisha migomo au fujo shuleni     Kupatikana na kesi ya jinai.     Utoro uliokithiri ikiwa pamoja na kutohudhuria vipindi darasani na Shughuli  nyingine za kila siku nje ya darasa.     Kutoka katika eneo la shule usiku bila ruhusa kutoka Kwa wahusika.     *Mwanafunzi akikamatwa na Simu ya mkononi, simu itaharibiwa hadharani  mbele ya wenzake na atasimamishwa masomo kwa mwezi mmoja, endapo  atarudia kosa hilo mwanafunzi huyo atafukuzwa shule.     *Tabia au vitendo vyote ambavyo vitashusha hadhi na kuchafua taswira ya  shule hata kama vimefanyika nje ya mazingira ya shule.  MUHIMU.  Baada ya kusaini fomu hii, mzazi au mlezi anashauriwa kubaki na nakala ya kivuli  cha sheria za shule kwa kumbukumbu ili inapotokea mwanafunzi amefanya kosa  iwe rahisi kwa mzazi/mlezi kujua uzito wa adhabu ya kosa husika.  D.C.T MVUMI SECONDARY SCHOOL  P.O. Box 62,  MVUMI  ,  DODOMA.  0717245451  dctmvumiss@gmail.com  Kumb. Na. DCT/MSS/AC/JI/2015/01 Novemba 17, 2014  FOMU YA KUKIRI  Mimi ……………………………………………………………………Mzazi/Mlezi wa  …………………………………………………..  Nimesoma na kuelewa sheria hizi na nakubaliana nazo, endepo mwanafunzi  atazivunja awajibishwe.              Sahihi………………………… Tarehe……………………….    