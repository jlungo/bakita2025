KATIBA YA CHAMA TOLEO LA MWAKA 2009   Katiba hii ya RAAWU ya mwaka 2009 inatokana na Katiba za awali: oleo la kwanza la mwaka 1994 iliyounda Chama hiki (RAAWU), toleo la 2 mwaka 2000 na toleo la tatu la mwaka 2005, katiba ya RAAWU imekuwa ikifanyiwa marekebisho katika baadhi ya vipengele ili kwenda sambamba na mabadiliko ya soko la kazi, Sheria Mpya za Kazi na mabadiliko ya miundo ya utumishi katika Utumishi wa Umma. RAAWU inamilikiwa na kuendeshwa na wanachama kupitia vyombo vyake na itaimarisha mshikamano na umoja miongoni mwa wanachama wake, na wanachama wenngine wa Vyama vya Wafanyakazi Duniani. Aidha RAAWU itaimarisha na kuendeleza mahusiano mazuri baina yake na Serikali, Waajiri, Vyama vya Kitaaluma na wadau wote. RAAWU itahakikisha kuheshimiwa kwa uhuru wa Vyama vya Wafanyakazi, utetezi wa haki na maslahi ya wafanyakazi, ajira yenye hadhi na masuala yote yanayohusu hifadhi na ustawi wa wafanyakazi. Katiba ya RAAWU ndio zana kuu itakayoongoza utekelezaji wa shughuli za Chama. Katiba ya RAAWU itaendelea kufanyiwa marekebisho pale wanachama kwa kupitia wawakilishi wao watakapoona inafaa, Hivyo, Wanachama, VIONGOZI NA Watendaji wa RAAWU katika ngazi zote wanapaswa kuiheshimu Katiba hii na kuhakikisha kuwa uongozi na utendaji wa Chama hauendi kinyume na maelekezo yanayotolewa na Katiba hii. Mwenyekiti wa RAAWU Taifa F AFASILISILI Ada ya Huduma: Ina maana ya ada inayolipwa kwa Chama na mfanyakazi pale ambapo wanachama wamezidi nusu ya idadi ya wafanyakazi wote Baraza Kuu: Ina maana ya chombo cha pili kimamlaka na uwezo ndani ya Chama kinachotekeleza maamuzi na maagizo yatolewayo na Mkutano Mkuu wa Chama. Baraza la Wadhamini: Ina maana ya chombo chenye dhamana ya mali na fedha zote za Chama kinachowajumuisha Wadhamini wote waliochaguliwa na Baraza Kuu. Chama: Ina maana ya Umoja wa Wafanyakazi wa Taasisi za Elimu ya Juu, sayansi, Teknolojia, Habari Ufundi stadi na Utafiti, kwa Kiingereza, Reseachers, Academicians and Allied Workers Union (RAAWU). Chama Shiriki: Ina maana Chama chochote cha Wafanyakazi ambacho kimo ndani ya Shirikisho la Vyama vya Wafanyakazi. Halmashauri: Ina maana ya chombo cha utekelezaji wa shughuli za Chama katika ngazi ya Tawi. Idara: Ina maana ya sehemu mojawapo ya organizesheni ya Chama inayotekeleza majukumu ya aina moja katika mgawanyo wa shughuli za Chama. Kamati ya Fedha: Ina maana chombo kinachoshughulikia na kudhibiti masuala ya fedha za Chama chini ya Kamati ya Utendaji ya Taifa. Kamati ya Utendaji: Ina maana ya chombo cha utendaji katika ngazi husika ya Chama kinachohakikisha kuwa mwenendo wa utendaji wa shughuli za Chama hufuata kanuni na taratibu zilizopo. Kamati ya Utendaji ya Taifa: Ina maana ya chombo kikuu cha utendaji katika Chama kinachohakikisha kuwa mwenendo wa utendaji na utekelezaji wa shughuli na kazi za Chama hufuata kanuni na taratibu zilizowekwa kwa mujibu wa Katiba ya Chama, pia kinasimamia utekelezaji wa maamuzi ya vyombo vya juu vya Chama. Kamati za Wanawake: Ina maana ya vyombo vinavyoratibu masuala ya wafanyakazi wanawake, chini ya Kamati za Utendaji za Chama katika ngazi husika, kwa mujibu wa Katiba,Kanuni na taratibu za Katiba ya Chama. Kanda: Ina maana ya maeneo ya vyombo vya kiutendaji katika organizesheni ya Chama, yanayojumuisha mikoa kadhaa ya kiutawala nchini katika muundo wake unaotokana na wingi wa taasisi na wanachama wa RAAWU katika maeneo husika. Kanuni: Ina maana ya mwenendo, tamaduni, kawaida, sharia na taratibu kwa ujumla wake, zinazotafsiri, kuongoza, kuendesha, kusimamia na kutathmini mfumo mzima wa utendaji na utekelezaji wa Katiba, maamuzi, mapendekezo na miongozo ya Chama katika ngazi zote. Katiba: Ina maana ya kitabu chenye kanuni za misingi za Chama zinazotumika kuhalalisha uwepo wake kisheria. Katibu: Ina maana ya Mtendaji Mkuu wa shughuli na kazi zote za chama katika ngazi husika. Katibu Mkuu: Ina maana ya mtendaji wa shughuli na kazi zote za Chama katika ngazi ya Taifa. Kazi nyinginezo: Ina maana ya kazi za ajira zinazofanywa na wanachama wa RAAWU katika taasisi zao, ambazo kazi zake zinafanana na zile zilizoainishwa kisekta katika Katiba ya RAAWU. Kujishirikisha: Ina maana ya kitendo cha kujishughulisha kiutendaji na vyama au mashirikisho mengine ya vyama vya wafanyakazi yenye mwelekeo unaokubalika na Chama ndani na nje ya nchi. Maadili ya Chama: Ina maana ya vigezo mbalimbali vya kanuni za Chama vinavyohusu, kuzingaia na kutathmini utendaji bora wa viongozi na uhuru, haki na wajibu wa mwanachama kwa mujibu wa Katiba ya Chama. Maofisa wa kuajiriwa; Ina maana ya watendaji walioteuliwa na Kamati ya Utendaji ya Taifa na kuajiriwa kwa mikataba ya kudumu au ya muda katika utumishi wa Chama. Mdhamini: Ina maana ya mwanachama aliyechaguliwa na Baraza Kuu ili kulinda, kuhakiki na kuwa Mdhamana Mkuu wa mali na fedha zote za Chama. Mfanyakazi: Ina maana a mtu aliyingia katika makubaliano au kusaini mkataba wa maandishi wa kikazi na mwajiri yeyote yule kwa kupewa fidia/malipo au mshahara wa ajira hiyo kila juma, majuma au mwezi kutoka kwa mwajiri huyo. Mgogoro: Ina maana ya mvutano baina ya mwajiri na mwajiriwa/waajiriwa kuhusiana na hali, masharti au mazingira ya kazi. Mgomo: Ina maana ya kitendo cha kusitisha kazi kwa muda kinachotendwa na wafanyakazi dhidi ya mwajiri kushinikiza makubaliano kuhusu hali, masharti na mazingira ya kazi. Mkataba wa Hali Bora: Ina maana ya makubaliano yaliyofikiwa na pande mbili kuhusu haki na maslahi kati ya mwajiri na mfanyakazi/ wafanyakazi au Chama chake kwa niaba ya wanachama/ mwanachama. Mkutano Mkuu wa Chama: Ina maana ya Mkutano wa wawakilishi wa wanachama wote katika ngazi ya Taifa ambao ni chombo cha juu kabisa cha maamuzi kwa mujibu wa Katiba ya Chama. Mwajiri: Ina maana ya mtu binafsi, Kampuni, Shirika, Taasisi au Serikali ambayo imeingia makubaliano/mkataba wa kazi na mtu au watu fulani kwa madhumuni ya kumfanyia kazi. Mwanachama: Ina maana ya mfanyakazi aliyekubaliwa kujiunga na chama kwa mujibu kanuni, taratibu imani na madhumuni ya chama kama yanavyoainishwa katika katiba. Mwanachama Hai: Ina maana ya mwanachama anayetimiza wajibu wake kwa mujibu wa kifungu 3.9 (a) ya katiba hii. Mweka Hazina; Ina maana ya kiongozi wa Chama aliyechaguliwa na Baraza Kuu kuongoza Kamati ya Fedha na kuhakikisha kuwa kanuni na taratibu za ukusanyaji wa mapato na udhibiti wa matumizi, zilizowekwa na Chama, zinafuatwa vilivyo. Mwenyekiti: Ina maana ya kiongozi mkuu wa Chama katika ngazi husika anayeongoza, kuelekeza na kusimamia utendaji na utekelezaji wa shughuli zote za Chama kwa mujibu wa Katiba. Naibu Katibu Mkuu: Ina maana ya Mtendaji Mkuu Msaidizi wa Chama. Ofisi ya Chama; Ina maana ya jengo, mahali au sehemu inayotumika kwa shughuli za Chama katika ngazi ya Tawi, Kanda na Taifa. Ofisi ya Mkoa: Ina maana ya jengo, mahali au sehemu inayoanzishwa na Chama kwa ridhaa ya Kamati ya Utendaji ya Taifa ambayo inalenga kurahisisha utendaji wa kazi. Ni eneo ambalo halitakuwa na vikao vya Kikatiba. RAAWU: Ina maana ya ufupisho wa jina la Chama kwa lugha ya Kiingereza (Researchers, Academicians and Allied Workers Union) na ambacho hutumika kama kifupisho rasmi cha kutambulisha Chama. Sekta za RAAWU Ina maana ya fani ya kitaaluma zinazotambulisha makundi mbalimbali ya wanachama wa RAAWU kutoka Sekta za Elimu ya Juu, Sayansi Teknolojia, Ufundi Stadi, Habari, Ushauri, Utafiti na Kazi zinazoambatana na shughuli hizi. Shirikisho: Ina maana ya Muungano wa Vyama Huru vya Wafanyakazi hapa nchini, ambao Chama hiki kimejishirikisha nao. Taasisi za Sayansi: Ina maana ya taasisi zinazohusika na uendeshaji wa masuala ya kitaaluma na Kisayansi. Taasisi za Elimu ya Juu: Ina maana ya taasisi zianazoendesha elimu ya juu baada ya elimu ya Sekondari. Taasisi za Habari: Ina maana ya taasisi zinazohusika na uandishi, usambazaji habari na hifadhi za nyaraka. Taasisi za RAAWU: Ina maana ya Taasisi zote zilizo ndani ya sekta za RAAWU. Taasisi za Teknolojia: Ina maana ya taasisi zenye kuhusika na maasuala ya kuendeleza Teknolojia. Taasisi za Ufundi Stadi: Ina maana ya taasisi zinazohusika na uendeshaji wa masuala ya Taaluma ya Ufundi Stadi. Taasisi za Ushauri: Ina maana taasisi zinazohusika na masuala ya Ushauri wa Kitaaluma. Taasisi za Utafiti: Ina maana ya taasisi zinazohusika na uendeshaji wa masuala ya Utafiti. Tawi: Ina maana ya eneo la kiutawala na kiutendaji kichama linaloundwa na wanachama katika eneo husika kwa mujibu wa Katiba hii. Uanachama wa Kawaida: Ina maana ya uanachama unaotolewa na RAAWU kwa mfanyakazi aliyeajiriwa katika moja ya sekta wakilishi za RAAWU kwa mujibu wa Katiba ya Chama. Uanachama wa Heshima: Ina maana ya uanachama unaotunukiwa mtu asiyekuwa mwanachama wa RAAWU kutokana na mchango wake wa pekee alioutoa na uliotukuka kwa Chama. Viongozi wa Chama: Ni wanachama waliopewa dhamana ya kuongoza Chama cha RAAWU kwa kuchaguliwa na wanachama wenyewe katika ngazi zote za Chama. Vyombo vya Chama: Ina maana ya vikao vya kikatiba katika ngazi mbalimbali za Chama vyenye mamlaka ya kufanya maamuzi au kutoa mapendekezo kulingana na taratibu za Chama. Watumishi wa Chama: Ina maana waajiriwa wote wa Chama walioteuliwa na vyombo vya maamuzi na utendaji kutekeleza majukumu ya Chama kwa mujibu wa Katiba na Kanuni za Chama. SEHEMU YA KWANZA  UTANGULIZI  Jina la Chama Jina la Chama ni RESEARCHERS, ACADEMICIANS AND ALLIED WORKERS UNION, kwa kifupi (RAAWU).  Anuani ya RAAWU Anuani ya Chama ni: RAAWU Makao Makuu S.L.P 22532, Dar es Salaam Simu: +255 22 2123762 Fax: +255 22 2123762 Barua pepe raawutanzania@gmail.com Tovuti; www.raawu.or.tz Mtaa; Bibi Titi Mohammed na Sofia Kawawa Namba ya Kiwanja: Na 2219 Namba ya Kitalu: 159 Manispaa ya Ilala  Makao Makuu ya Chama Makao Makuu ya Chama yatakuwa DSM au mahali pengine popote, Tanzania Bara, kama itakavyoamuliwa na Baraza Kuu.  Muundo wa Chama Chama kitakuwa na ngazi tatu za muundo wa kiuongozi ambazo ni Tawi, Kanda na Taifa.  Hadhi ya Kisheria ya Chama RAAWU ni Chama kilichosajiliwa chini ya Sheria Vyama vya Wafanyakazi Na 10 ya mwaka 1998, hivyo kina haki ya kushtaki au kushtakiwa katika vyombo vya sheria ndani ya Nchi kwa jina lake.  Kujishirikisha kwa RAAWU  Kujishirikisha ndani ya Nchi  Chama kitahusiana na kujishirikisha na Chama au Shirikisho lolote kama itakavyoridhiwa na Mkutano Mkuu wa Chama kwa maslahi ya wanachama wote wa Taasisi za Elimu ya Juu, Sayansi, Teknolojia, Ufundi Stadi, Habari, Ushauri na Utafiti na kazi zinazoambatana na shughuli hizo.  Chama kitahusiana na kujishirikisha na Chama au Shirikisho lingine lolote la Wafanyakazi katika Serikali za Muungano na Mapinduzi ya Zanzibar lenye / chenye muelekeo unaofanana na RAAWU, kwa kuridhiwa na Mkutano Mkuu.  Kujishirikisha nje ya Nchi Chama kitahusiana na kujishirikisha na vyama mashirikisho au mashirika mengine mbalimbali nje ya nchi katika sekta za Elimu ya Juu, Sayansi, Teknolojia, Ufundi Stadi Habari, Ushauri na Utafiti na kazi zinzoambatana na shughuli hizo, na pia kitaungana na Muungano wa Wafanyakazi wa Kimataifa kila itakapoonekana inafaa.  Imani ya chama Chama cha Wafanyakazi cha RAAWU kinaamini kwamba:-  Wafanyakazi wote Duniani ni sawa.  Kila mfanyakazi ana haki ya kufanya kazi na anastahili malipo kufuatana na kazi hiyo pamoja na kuheshimiwa kama binadamu.   Mshikamano wa wafanyakazi wote Duniani ndiyo njia pekee ya kukuza na kuimarisha ushirikiano wa karibu kati ya wafanyakazi na vyama vyao.   Nguvu ya wafanyakazi inatokana juhudi zao katika kukuza na kuimarisha umoja wao na baina ya vyama vyao.  Utengano wa aina yoyote kati ya wafanyakazi ni alama ya udhaifu katika juhudi za kuimarisha mshikamano wa kuendeleza mapambano yao.  Dira ya chama Ni kuwa Chama imara, chenye nguvu, cha kidemokrasia, kinachojitegemea, kinachounganisha wafanyakazi wote kutoka sekta zinazowakilishwa ndani ya RAAWU, kinachotimiza haki na matazamio ya wanachama wake kwa kukidhi mahitaji yao ya kijamii na kiuchumi.  Shabaha ya Chama Shabaha kuu ya Chama ni kushirikisha wanachama katika maamuzi, kushinikiza kuwepo kwa sera za kuongeza na kupanua wigo wa nafasi za ajira kuboresha mazingira ya kazi na kuhakikisha kuwa wanachama wanamudu maisha yao wakiwa ndani ya ajira na wakistaafu. SEHEMU Y  MADHUMUNI YA CHAMA Madhumuni ya Chama cha RAAWU yatakuwa yafuatayo:-  Kulinda na kutetea haki na maslahi ya wanachama na kuendeleza juhudi za kuboresha hali za maisha ya wafanyakazi wanapokuwa katika ajira na baada ya kustaafu.  Kushirikiana na kujadiliana na waajiri kuhusu njia bora zaidi za kudumisha amani mahali pa kazi.   Kuondoa hali ya kutolewana baina ya wafanyakazi na waajiri au baina ya mfanyakazi mmoja na mwingine na hasa baina ya mwanachama mmoja na mwingine sehemu ya kazi kwa njia ya majadiliano, makubaliano na maridhiano kadri iwezekanavyo.   Kushiriki katika majadiliano baina ya waajiri na wafanyakazi kuhusu Mikataba yaHali Bora za Kazi, utatuzi wa Migogoro, Tuzo, Sheria na Kanuni za kazi, na kusimamia utekelezaji wake.  Kushirikiana na kubadilishana uzoefu na vyama vingine vya wafanyakazi nchini na nje ya nchi pamoja na vile vya kimataifa juu ya masuala yanayohusu vyama vya wafanyakazi.  Kushirikiana na serikali katika kuandaa sera nzuri za kuendeleza uchumi na jamii.  Kuwaunganisha wanachama kwa lengo la kujenga, kulinda na kuendeleza umoja miongoni mwao.  Kuwaelimisha wanachama juu ya masuala mbalimbali ya ajira, uchumi na jamii. SEHEMU YA TATU  UANACHAMA Chama cha RAAWU kitakuwa na aina mbili za wanachama kama ifuatavyo-:  Wanachama wa Kawaida  Wanachama Waanzilishi Wafanyakazi wote waliokuwa wanachama wa iliyokuwa OTTU kutoka Taasisi za Elimu ya Juu, Sayansi,Teknolojia, Utafiti Habari na Ufundi Stadi, kabla ya kuanzishwa kwa Chama cha RAAWU watakuwa wanachama halali na kuhesabiwa kuwa ni waanzilishi wa Chama cha RAAWU.  Wanachama Wapya  Maombi ya Uanachama Utaratibu wa kupata wanachama wapya au wengine, mbali ya waanzilishi ni kama ifuatayo:-   Maombi ya kutaka uanachama yatapelekwa kwenye Halmashauri ya Tawi ya mahali anapofanyia kazi mwombaji. Pale ambapo hapana tawi maombi yatapelekwa katika Ofisi ya Chama iliyo karibu.   Halmashauri ya Tawi, bila kuchelewa itajadili maombi husika na kuamua ama kuyakubali au kuyakataa maombi husika. Waombaji maombi watajulishwa kukubaliwa kwao uanachama au sababu za uamuzi wa kukataliwa.  Uamuzi wa Halmashauri ya Tawi kuhusu maombi ya uanachama utahesabiwa kuanzia siku maombi husika yalipopokelewa na wala si siku uamuzi huo ulipochukuliwa au taarifa kutolewa  Rufaa dhidi ya kukataliwa Uanachama Muombaji asiyeridhika na uamuzi wa Halmashauri ya Tawi anayo haki ya kujieleza mbele ya Kamati ya Tawi na iwapo hataridhika, muombaji anaweza kukata rufaa kwenye Kamati ya Utendaji ya Kanda na kwenye vikao vya juu zaidi vya Chama hadi Baraza Kuu ambalo litatoa uamuzi wa mwisho.  Uanachama wa Heshima Kutakuwa na unachama wa heshima atakaotunukiwa mtu aliyetoa mchango wa pekee na uliotukuka katika kuendeleza mapambano ya wafanyakazi.  Utaratibu wa kuteua mwanachama wa Heshima.   Kamati ya Utendaji ya Kanda itawasilisha jina la mhusika katika Kamati ya Utendaji ya Taifa kwa uratibu kabla ya kupeleka kwenye Baraza Kuu.   Uteuzi wa uanachama wa Heshima utafanywa na Mkutano Mkuu wa Chama kutokana na majina yaliyoratibiwa na kuwasilishwa kwake na Baraza Kuu  Wanachama wa Heshiam hawaruhusiwi kupiga kura kwenye mikutano yoyote ya Chama.  Michango ya Mwanachama Michango ya Chama itakusanywa kutoka kwa wanachama kama ifuatavyo:-  Kiingilio cha Uanachama   Mwombaji aliyekubaliwa uanachama atatakiwa kulipa kiingilio na kupewa kadi ya Uanachama.   Kima cha kiingilio kitapangwa na Baraza Kuu na malipo yakishafanywa hayatarudishwa.  Ada ya Uanachama Ada ya uanachama italipwa, kila mwezi kwa viwango vitakavyowekwa na Mkutano Mkuu wa Chama.  Utaratibu wa malipo ya ada za uanachama yatafanywa kama ifuatavyo:-   Ada inaweza kulipwa na mwanachama mwenyewe tawini kwake na kupewa stakabadhi yake.   Ada zote za wanachama wa RAAWU pamoja na ada za ya huduma zitawasilishwa kwa Katibu Mkuu wa RAAWU kila mwezi kabla ya tarehe kumi ya mwezi unaofuata.  Michango yoyote ya wanachama itapelekwa benki kwenye akaunti ya Chama.  Ruzuku za Kanda zitalipwa toka kwenye mfuko wa Chama kwa viwango vitakavyopangwa na Baraza Kuu, ikizingatia uwiano wa wanachama ndani ya Kanda husika.   Michango Maalum Kila inapobidi chama kitaagiza na wanachama watawajibika kutoa michango maalum kama itakavyokubaliwa na vikao husika kwa manufaa ya wanachama.   Ada ya Huduma Ada ya huduma itakuwa sawa na kima cha ada ya uanachama na itakusanywa kila mwezi kutoka kwa wafanyakazi wasio wanachama na kupelekwa kwenye chama chenye wanachama wengi zaidi katika sehemu ile ya kazi.  Kadi za Uanachama Kila mwanachama atapewa kadi ya Chama itakayobandikwa picha yake na kujazwa:  Jina lake  Anuani yake   Kazi yake   Tarehe ya kujiunga  Maelezo mengine muhimu  Daftari la Kudumu Kutakuwa na daftari la kudumu kwa madhumuni yafuatayo:  Kuingiza maelezo yote ya mwanachama yaliyomo katika kadi yake na kuhifadhi taarifa zote muhimu zinazohusu uhai wa mwanachama, ikiwa ni pamoja na michango aliyotoa.  Ni wajibu wa viongozi wa ngazi zote za chama kutunza kumbukumbu zote muhumu zinazohusu uhai wa wanachama katika Daftari lake la Kudumu.  Mgawanyo wa ada ya uanachama  Makao maku, itarejesha ruzuku za uendeshaji katika ngazi za chama kama ifuatavyo:-   Matawi yatapelekewa asilimia ishirini (20%) ya makusanyo yao.   Kanda zitapewa ruzuku na makao makuu kwa viwango vitakavyopangwa na Baraza kuu kwa kuzingatia uwiano wa wanachama.  Baada ya mwajiri kukata asilimia mbili (2%) ya ada ya uanachama atapeleka RAAWU MakaoMakuu asilimia themanini (80%) ya makato yao na asilimia (20%) itabaki tawini.  Masharti na sifa za Uanachama  Awe na sifa zote zinazotajwa katika kifungu cha 3.9  Awe ni mwajiriwa katika Taasisi zinazowakilishwa na RAAWU   Awe na kadi ya uanachama   Awe mwenye akili timamu  Awe anayetimiza wajibu wake wa uanachama kwa vitendo.  Haki za Mwanachama Mwanachama yeyote, isipokuwa mwanachama wa heshima, atakuwa na haki zifuatazo:  Kuwakilishwa na Chama dhidi ya mwajiri wake au kujitetea yeye mwenyewe dhidi ya mwajiri huyo, akisimamiwa na Chama, kwa kosa lolote linalohusu ajira yake.  Kujitetea na kukata rufaa kwenye vyombo vya juu vya Chama pale asiporidhika na uamuzi wa ngazi za chini.   Kushiriki katika chaguzi mbalimbali za Chama.   Kuchagua viongozi na/au kugombea uongozi  Kuhoji na kufahamishwa kuhusu mapato matumizi ya mali na fedha za Chama.  Wajibu wa Mwanachama Kila mwanachama, isipokuwa wanachama wa heshima, atakuwa na wajibu wa:  Kulipa ada ya kila mwezi na malipo maalum na kuhakikisha imewasilishwa panapohusika kwa wakati unaotakiwa.  Kuunga mkono na kusaidia kwa vitendo maendeleo ya Chama   Kuzingatia Katiba, Kanuni na taratibu za Chama na kuheshimu maamuzi yaliyotokana na kanuni au taratibu hizo.   Kushiriki katika shughuli zote za chama na mikutano.  Miiko ya Mwanachama  Mwanachama wa RAAWU hatajihusisha au kushirki katika vikao au mikutano inayojadili hoja za kupingana na Katiba, Kanuni, au Miongozo ya Chama.  Hatashiriki katika migomo au maandamano au hatua nyingine zozote zile za ushinikizaji ambazo hazikuandaliwa na Chama.   Hatatoa lugha chafu ya matusi kwa viongozi wa Chama, mwajiri au kwa wanachama wenzake.   Hatatoa kauli za uwongo mahali popote pale.  Kukoma Uanachama  Mwanachama atakoma kuwa mwanachama iwapo:-  Hatawasilisha michango yake kwa miezi mitatu mfululizo kwa makusudi.  Atajiuzulu uanachama kwa kuiandikia Halmashauri ya Tawi lake juu ya uamuzi wake.  Atafariki.  Atafukuzwa uanachama kwa mujibu wa kifungu 3.12  Atafungwa jela kwa kosa la jinai  Ataugua ugonjwa wa akili  Ajira yake itakoma  Mwanachama ambaye ajira yake imekoma ataiarifu Halmashauri ya Tawi lake ambayo italiondoa jina lake kwenye orodha ya wanachama na kutia muhuri kwenye kadi yake kuthibitisha kuwa alitimiza masharti yaliyomo katika Katiba na kutunukiwa cheti maalum cha Chama na Kamati ya Utendaji ya Taifa.   Mtu yeyote ambaye uanachama wake umekoma hatakuwa na haki wala wajibu wowote katika Chama.   Mtu yeyote ambaye ajira yeke ilikoma, akipata ajira mpya katika mojawapo ya sekta za RAAWU ataruhusiwa kuhuisha uanachama wake baada kuonyesha iliyokuwa kadi yake ya uanachama kama inavyoelezwa katika kifungu 3.4  Kufukuzwa Uanachama  Mwanachama yeyote anaweza kufukuzwa katika chama iwapo mamlaka husika itathibithisa kwamba:-  Amejipatia uanachama kwa njia ya udanganyifu.  Amekosa uaminifu, amefuja na/au kupoteza mali na fedha za chama.  Ana uanachama wa Chama kingine cha wafanyakazi  Amefanya vitendo vinavyopinga Katiba au maamuzi ya Mkutano Mkuu  Amekosa uzalendo, utii na amekisaliti Chama katika migogoro ya kikazi.  Utaratibu wa kumfukuza mwanachama utakuwa kama ufuatao:  Halmashari ya Tawi, baada ya majadiliano na mwanachama mtuhumiwa, itatoa maelezo ya maandishi kwa Kamati ya Utendaji ya Kanda ikipendekeza adhabu, hatua zinazostahili kuchukuliwa dhidi ya mtuhumiwa.  Kamati ya Utendaji ya Kanda itajadili tuhuma dhidi ya mwanachama mhusika na ikiamua kumfukuza uanachama itapeleka taarifaya maandishi kwa Kamati ya Utendaji ya Taifa ikipendekeza kufukuzwa uanachama mtuhumiwa huyo.  Kamati ya Utendaji ya Taifa itazipitia tuhuma zilizopokelewa na ikiyakubali mapendekezo yaliyotolewa na Kanda itawasilisha mbele ya Baraza Kuu jina la mwanachama mtuhumiwa, kwa uamuzi wa mwisho   Mwanachama anayependekezwa kufukuzwa kwenye Chama, anayo haki ya kujulishwa tuhuma zinazomkabili, kukata rufaa, kutoa na kusikilizwa utetezi wake katika ngazi zote husika hadi uamuzi wa mwisho utakapotolewa.  Kuhamia katika Tawi Jingine la Chama Mwanachama anayehama sehemu moja ya kazi kwenda sehemu nyingine katika moja ya sekta zinazowakilishwa na RAAWU atatoa taarifa hizo katika Tawi la mahali au sehemu hiyo au lililo karibu na hapo na hivyo kuweza kuendelea kuwa mwanachama halali  Kuhamia RAAWU kutoka Chama kingine Mwanachama kutoka Chama kingine ndani ya Shirikisho la Vyama vya Wafanyakazi (TUCTA) bila kulipa kiingilio kingine atakuwa mwanachama halali wa RAAWU kwa kutoa taarifa ya kuomba kujiunga na Tawi lililopo karibu au katika sehemu ya kazi aliyohamia. Tawi likimkubalia uwajibikaji wake ndani ya RAAWU utaanza siku aliyopeleka maombi.  MATAWI YA CHAMA  Kuundwa kwa Matawi ya Chama Kutakuwa na matawi ya Chama yatakayoundwa sehemu zote za kazi katika sekta zinazowakilishwa na RAAWU, kwa maamuzi ya Kamati ya Utendaji ya Kanda.  Tawi la Chama litaundwa kila mahali au sehemu ya kazi penye idadi ya wanachama waajiriwa kumi au zaidi.  Tawi la Chama la mseto litaundwa kuunganisha mahali au sehemu mbili au zaidi za kazi ambako idadi ya wanachama walioajiriwa ni chini ya watu kumi. Halmashauri ya Tawi la Mseto itachagua mwakilishi wa kila mahali au sehemu ya kazi ambapo wanachama wake wamejiunga na Tawi hilo.   Kila Tawi litaandikishwa katika ofisi ya Kanda na Makao Makuu ya Chama  Vikao vya Tawi Kutakuwa na vikao vya Chama katika kila Tawi la Chama kama ifuatavyo:-  Halmashauri ya Tawi.  Mkutano wa Wafanyakazi wote wa Tawi.   Mkutano wa mwaka wa Wanachama wote.   Mkutano Mkuu wa Tawi.  Muundo na Kazi za Vikao  Halmashauri ya Tawi  Wajumbe wa Halmashauri ya Tawi Halmashauri ya Tawi itaundwa na wajumbe wanaowakilisha idara na sehemu za mahala pa kazi kama ifuatavyo:   Wajumbe watano (5) ambao ni pamoja na Mwenyekiti wa Tawi, Katibu wa Tawi, Mwenyekiti na Katibu wa Kamati ya wanawake, Mwakilishi wa Vijana na mjumbe mmoja kama idadi ya wanachama katika Tawi haifikii zaidi ya hamsini (50)   Wajumbe kumi ambao ni pamoja na Mwenyekiti wa Tawi, katibu wa Tawi, Mwenyekiti na Katibu wa Kamati ya Wanawake, Mwakilishi wa Vijana na wajumbe watano (5) kama Tawi lina zaidi ya wanachama hamsini (50) lakini idadi yao ni chini ya mia moja (100)   Wajumbe kumi na tano ambao ni pamoja na mwenyekiti wa tawi, katibu wa tawi mwenyekiti na katibu wa kamati ya wanawake,mwakilishi wa vijana na wajumbe kumi (10) ikiwa tawi lina wanachama wanaozidi mia moja (100) lakini wasiozidi mia tano (500)   Wajumbe ishirini ambao ni pamoja na mwenyekiti wa tawi, katibu wa tawi, mwenyekiti na katibu wa kamati ya wanawake, mwakilishi wa vijana na wajumbe kumi na tano (15) ikiwa tawi lina wanachama wanaozidi mia tano (500) lakini idadi yao iko chini ya elfu moja (1000)   Wajumbe ishirini na tano ambao ni pamoja na mwenyekiti wa tawi, katibu wa tawi, mwenyekiti na katibu wa kamati ya wanawake, mwakilishi wa vijana na wajumbe ishirini (20) ikiwa tawi lina wanachama wanaozidi elfu moja (1000)   Halmashauri za matawi zenye wajumbe kumi na kuendelea zinaweza kuunda kamati ndogo ndogo ili kuleta ufanisi zaidi wa utendaji utekelezaji na ufatiliaji wa shughuli za Chama  Kazi za Halmashauri ya Tawi Halmashari ya tawi itakutana si chini ya mara moja kila baada miezi mitatu ingawa mikutano hiyo inaweza kufanyika kila itakapohitajika na itakuwa na kazi za kawaida zifuatazo:-   Kulinda, kujadili na kupanga masharti ya utumishi wa Chama kwa wanachama wake na kuhakikisha kuwa afya na usalama vinadumishwa mahali na sehemu zote za kazi   Kuwasilisha mikataba ya hali bora za kazi katika Kamati ya Utendaji ya Kanda.   Kuiarifu Kanda suala lolote linaloweza kusababisha mgogoro wa kikazi.   Kubuni njia za kukuza tija, kuendeleza uzalishaji ajira na kuhakikisha kuwa wanachama wanafaidika na ziada inayotokana na ongezeko la tija.   Kutoa taarifa mara kwa mara kwa wanachama kuhusu shughuli za sehemu za kazi kwa ujumla na za Tawi kwa undani.   Kuhamasisha, kushawaishi wafanyakazi kujiunga na Chama na kushirikisha wanachama wapya   Kuhakikisha kuwa Katiba inazingatiwa kikamilifu katika kutekeleza shughuli na majukumu ya Chama.  Kuratibu na kuendesha elimu ya vyama vya wafanyakazi.   Kuendeleza uhusiano wa ujirani mwema na matawi mengine hasa yale yanayofanya kazi za aina moja.   Kuchagua Katibu wa Elimu ya Wafanyakazi.   Kuchagua wawakilishi maalum kwa kazi ya kuwasiliana na wanachama katika idara au sehemu mbalimbali za mahali pa kazi katika matawi makubwa.   Kutoa misaada ya utetezi na kuwatetea wanachama.  Kulinda, kupanga na shughulikia mali na fedha za Chama Tawini.   Kuendeleza daftari la kudumu la kumbukumbu za wafanyakazi.   Kufungua akaunti ya Chama katika Benki.   Kushiriki katika uundaji wa Baraza la Wafanyakazi na utatuzi wa migogoro ya sehemu za kazi.  Kuchagua Mwenyekiti wa mkutano kutoka miongoni mwa wajumbe ikiwa kwa sababu yoyote ile Mwenyekiti hatahudhuria Mkutano.  Mkutano wa Wanachama wa Tawi  Wajumbe wa Mkutano wa Wanachama Mkutano wa wanachama tawini ambao wajumbe wake ni wanachama wote katika tawi utafanyika mara kwa mara, angalau kila baada ya miezi sita.  Majukumu ya Mkutano wa Wanachama Mkutano wa wanachama utadili utekelezajiwa mpango wa mwaka wa kazi wa Chama utakaowasilishwa na Halmashauri ya Tawi.   Kupokea na kujadili taarifa ya Halmashauri hiyo katika utekelezaji wa mambo yatokanayo na taarifa zenyewe.   Kupokea na kujadili njia za utekelezaji wa maamuzi yaliyopitishwa na vyombo vya juu vya Chama katika ngazi za Kanda na Taifa na masuala au hoja nyingine zitakazotolewa na wanachama.   Kujadili taarifa ya utendaji itakayowasilishwa na wawakilishi wa Baraza la Wafanyakazi.   Mkutano wa Wafanyakazi wote wa Tawi.  Wajumbe wa Mkutano wa Wafanyakazi wotewa Tawi. Mkutano wa Wafanyakazi wote wa Tawi utafanyika mara moja kwa mwaka na wajumbe wake watakuwa ni wafanyakazi wote wa Taasisi husika.  Majukumu ya Mkutano wa Wafanyakazi wote wa Tawi.   Kutathmini utendaji wa kazi na mafanikio ya taasisi kwa kipindi cha mwaka uliopita.   Kujadili mipango ya baadaye ya Taasisi   Kuandaa hoja za kuwasilisha katika Baraza la Wafanyakazi   Kuhamasisha wafanyakazi kujiunga na vyama vya wafanyakazi ·   Mkutano Mkuu wa Tawi.  Wajumbe wa Mkutano Mkuu wa Tawi. Mkutano Mkuu wa Tawi ambao wajumbe wake ni wanachama wote walio hai katika tawi utafanyika mara moja kila baada ya miaka mitano.  Majukumu ya Mkutano Mkuu wa Tawi   Kujadili utekelezaji wa kazi na mipango itakaowasilishwa na Halmashauri kwa kipindi cha miaka mitano iliyopita.   Kujadili taarifa ya utendaji ya Baraza la Wafanyakazi itakayowasilishwa na Halmashauri kwa kilplindi cha miaka mitano iliyopita.   Kuchagua viongozi wafuatao:  Mwenyekiti wa Tawi  Katibu wa Tawi.   Wajumbe wa Halmashauri ya Tawi. Katika tawi ambalo wajumbe wa halmashauri ni kumi na kuendelea   Mwakilishi wa Vijana  Kamati ya Wanawake ya Tawi.  Mwakilishi wa ziada pale Tawi linapokuwa na wanachama zaidi ya mia mbili (200)  Utaratibu wa Uchaguzi wa Viongozi wa Tawi Uchaguzi katika ngazi ya Tawi utafanyika kila baada ya miaka mitano kwa mujibu wa Katiba, Kanuni na taratibu za uchaguzi za Chama zilizopo. Wanachama hai tu ndio watakaokuwa na haki ya kupiga na kupigiwa kura katika chaguzi husika.  Haki ya Kushiriki na Kugombea Uongozi  Wanachama hai waliotimiza mwaka mmoja mahali pa kazi ndio pekee wenye haki ya kushiriki na kugombea nafasi za uongozi katika tawi kwa kupendekezwa au kuwasilisha jina lake kwa kamati ya usimamizi ya uchaguzi.  Katika mazingira ambayo tawi ni jipya, kila mwanachama atakuwa na haki ya kushiriki kugombea nafasi za uongozi kwa kupendekezwa au kuwasilisha jina lake kwa kamatiya usimamizi ya uchaguzi.  Kamati ya Usimamizi ya Uchaguzi Kamati ya usimamizi ya Uchaguzi itaundwa na wajumbe wasiopungua watatu watakaochaguliwa na mkutano wa wanachama na itadumu kwa kipindi cha mwaka mmoja. Wajumbe wa kamati ya usimamizi ya uchaguzi iliyopita wanaweza kuchaguliwa kama wajumbe wa Halmashauri ya Tawi ingawa wajumbe wa Halmashauri ya Tawi hawaruhusiwi kuwa wajumbe wa kamati mpya ya usimamizi ya Uchaguzi.   Kazi za Kamati ya Usimamizi ya Uchaguzi  Kuhakikisha kuwa kuna majina ya kutosha katika nafasi zote zinazogombewa.  Kuhakikisha kuwa ni wanachama hai tu ndio watakaoingia katika Mkutano Mkuu.  Kupokea majina yote ya wagombea yatakayowasilishwa wiki tatu kabla ya Mkutano Mkuu wa Uchaguzi wa Tawi.  Kuwasilisha katika Mkutano Mkuu wa Uchaguzi orodha yote ya majina pamoja na taarifa inayoeleza nani kati ya wagombea hana sifa kwa mujibu wa Katiba, Kanuni au taratibu za uchaguzi.  Kupendekeza njia zitakazowezesha kupatikana uwakilishi wa maeneo mbalimbali ya mahalipa kazi, idara au sehemu kwa matawi makubwa au ya mseto kwenye mkutano wa uchaguzi kwa majadiliaano na uthibitisho.  Kazi za Viongozi waTawi  Mwenyekiti wa Tawi Mwenyekiti wa Tawi atachaguliwa miongoni mwa wanachama hai na atafanya kazi zifuatazo:-  Kuongoza Mikutano yote ya Tawi kwa haki na utulivu.  Kuhakikisha kuwa Tawi linafanya vikao vyake kwa mujibu wa Katiba  Kutia sahihi katika kumbukumbu za mikutano  Kusimamia utendaji kazi katika Tawi  Kupiga kura ya turufu endapo kura zitalingana katika Mkutano  Iwapo mwenyekiti wa Tawi hatakuwepo kwa muda wa miezi sita (6) kwa udhuru maalum, kujiuzuli, ajira yake kukoma, kustaafu au kuachiswha uongozi, Halmashauri ya Tawi itamteua mjumbe miongoni mwao kukaimu nafasi hiyo.  Katibu wa Tawi  Katibu wa Tawi atachaguliwa miongoni mwa wanachama hai na atafanya kazi zifuatazo:-   Kuhudhuria Mikutano yote ya Tawi na kutunza kumbukumbu za Mikutano hiyo.   Kufanya mawasiliano yote yanayohusika katika Tawi na kuwasomea taarifa mbalimbali wanachama iwapo itajitokeza haja hiyo.   Kuwasilisha kwa Katibu wa Kanda taarifaya shughuli za Chama za kila robo mwaka, orodha na idadi ya wanachama wote pamoja na tarehe waliojiunga na Chama, nambari za kadi zao, na malimbikizo ya ada au mchango wanachama husika.   Kuitisha Mikutano yote yatawi kwa kushauriana na Mwenyekiti.   Kutia sahihi katika kumbukumbu za Mikutano ya Chama.   Kukusanya na kufuatlia michango na ada za wanachama na kuwasilisha kwa Katibu Mkuu   Kutunza vitabu vya fedha na hati za malipo za tawi.   Kuandaa bajeti na mpango wa kazi wa Tawi.   Kuwasilisha bajeti na mpango wa kazi kwa Halmashauri kwa majadiliano na maridhiano.   kuwasilisha bajeti na mpango wa kazi uliopitishwa na Halmashauri ya Tawi kwa wanachama.   Kuwasilisha taarifa ya utekelezaji wa mpango wa kazi kwa wanachama.   Kuwasilisha taarifa ya mapato na matumizi kwa halmashauri kila robo mwaka.   Kuhakikisha kuwa utendaji wa Tawi unazingatia Sheria za Kazi namba sita (6) na saba (7) za mwaka    Iwapo Katibu wa Tawi atajiuzulu ajira yake kukoma kustaafu au kuachishwa uongozi atakabidhi ofisi ikiwani pamoja na fedha navitabuna mali zotezaChama au mauzo ya mali hizo kwa mwenyekiti wa Tawi mbele ya wajumbe wa halmashauri ya tawi hadi Katibu atakapoteuliwa.  Iwapo Katibu hatakuwepo kazini kwa mudaunaozidi miezi sita (6) na kwa udhuru maalum ,au kama ilivyo katika kifungu namba mbili (2) hapo juu, Halmashauri itamteua mjumbe miongoni mwao atakayekaimu nafasi hiyo.  MIKOA YA KIKAZI YA CHAMA  Kuanzishwa kwa Ofisi za Mikoa ya Chama Kamati ya Utendaji ya Taifa itaanzisha ofisi za Mikoaya kikazi katika maeneo mbalimbali nchini kwa vigezo vifuatavyo:-  Wingi au ongezeko la idadi ya wanachama katika Mkoa husika.  Kuongezeka kwa matawi na shughuli za Chama za kukidhi mahitaji ya wanachama.   Ukubwa wa eneo kijiografia na mtawanyiko wa wanachama katika taasisi za kikazi.   Uwezo wa chama kumudu gharama za uendeshaji.  Viongozi wa Mikoa ya Kikazi ya Chama  Katibu wa Mkoa Katibu wa Mkoa atateuliwa na Kamati ya Utendaji ya Taifa na atakuwa msaidizi mkuu wa Katibu wa Kanda katika kutekeleza majukumu yote ya Chama katika mkoa husika kwa kufanya kazi zifuatazo:-  Kuandaa na kutunza kumbukumbu zote za Wanachama katika Mkoa wake.  Kupokea na kushughulikia hoja na migogoro mbalimbali itakayowasilishwa kwake kutoka matawini.  Kuhakikisha kuwa wafanyakazi wote wa sekta zinazowakilishwa na RAAWU katika eneo lake wanakuwa wanachama.  Kujadiliana na katibu wa Kanda mara kwa mara ili kuweka mikakati ya kufanikisha shughuli za Chama za kikanda.  Kuwasilisha kwa Katibu wa Kanda taarifa ya kazi ya kila mwezi.  Kulinda na kutunza mali zote za Chama kwenye mkoa wake.  Kuhudhuria vikao vyote vya Kanda kwa mujibu wa Katiba.  Kumhimiza Katibu Tawi kuwasilisha ada za wanachama kwa Katibu Mkuu.  Kuandaa na kuwasilisha bajeti na mpango wa kazi wa mkoa wake kwa Katibu wa Kanda.  Mratibu wa Mkoa Kwenye mkoa ambao Chama hakina Katibu wa Mkoa, Sekretarieti ya Chama itamteua mmoja wa wanachama kuwa Mratibu wa Mkoa. Mratibu wa Mkoa ataratibu shughuli zote za Chama katika Mkoa kadri atakavyoelekezwa na Katibu wa Kanda.  KANDA  Muundo wa Kanda  Kutakuwa na Kanda za Chama zitakazoanzishwa kwa maamuzi ya Baraza Kuu kwa kuzingatia mapendekezo na ushauri wa Kamati ya Utendaji ya Taifa kuhusu sababu na uwezo wa kuendesha Kanda zinazokusudiwa. Uundaji wa kanda utafuata vigezo vya kuanzisha ofisi za kikazi za mikoa kama ifuatavyo:-  Wingi au ongezeko la idadi ya wanachama katika mkoa husika  Kuongezeka kwa matawi na shughuli za Chama za kukidhi mahitaji ya wanachama  Ukubwa wa eneo kijiografia na mtawanyiko wa wanachama katika taasisi za kikazi  Uwezo wa Chama kumudu gharama za uendeshaji.  Mgawanyo wa maeneo ya Kanda za Chama, licha ya kujumuisha mikoa kadhaa ya kiutawala ya kiserikali, utaongozwa na mipaka ya mikoa ya kiserikali iliyopo pembezoni mwa kanda husika kama itakavyoamuliwa na Baraza Kuu.  Vikao vya kanda Kutakuwa na vikao vifuatavyo vya Kanda ndani ya Chama  Mkutano Mkuu wa Kanda  Kamati ya Utendaji ya Kanda  Muundo na Kazi za Vikao vya Kanda  Mkutano Mkuu wa Kanda  Wajumbe wa Mkutano Mkuu wa Kanda Kutakuwa na Mkutano Mkuu wa Kanda utakaofanyika mara moja kila baada ya miaka miwili katika kipindi cha miaka mitano, isipokuwa kwa uamuzi wa Kamati ya Utendaji ya Taifa, Mkutano Mkuu maalum utaitishwa kila unapohitajika. Hiki ndicho chombo cha juu cha Chama katika Kanda ambacho wajumbe wake watakuwa kama ifuatavyo:-   Mwenyekiti wa Kanda.   Wajumbe wote wa Kamati ya Utendaji ya Kanda.   Wenyeviti wa matawi.   Makatibu wa Matawi.   Wawakilishi wa Tawi kutokana na kifungu 4.3 cha Katiba.   Wawakilishi wa Kanda kwenye Mkutano Mkuu wa Taifa.   Wawakilishi wa Chama kwenye Mkutano Mkuu wa Shirikisho.   Wawakilishi wa Vijana kutoka Matawini.   Wenyeviti wa Kamati za Wanawake za Matawi.   Wajumbe wa Baraza Kuu la Taifa.   Waratibu wa Chama wa Mikoa.   Makatibu wa Kanda watahudhuria Mikutano Mikuu yote ya Kanda kwa nafasi zao za utendaji.   Makatibu wa Kamati za Wanawake matawini  Kazi za Mkutano Mkuu wa Kanda Mkutano Mkuu wa Kanda utafanya kazi zifuatazo:-   Kupokea na kujadili taarifa ya shughuli za Chama iliyoletwa na Kamati ya Utendaji ya Kanda katika kipindi husika.   Kupokea na kujadili mpango wa Kanda wa shughuli za Chama.   Kupokea na kujadili taarifa ya mapato na matumizi ya Kanda katika kipindi husika.   Kutekeleza maazimio yaliyopitishwa na vikao vya Chama vya Mkutano Mkuu, Baraza Kuu, na Kamati ya Utendaji ya Taifa.   Kuchagua viongozi wa Kanda kama inavyoelekezwa katika sehemu ya 6.3 (a).  Uchaguzi wa Viongozi wa Kanda Wakati wa uchaguzi Mkutano Mkuu wa Kanda utachagua wajumbe wafuatao:   Mwenyekiti wa Kanda   Wajumbe wa Kamati ya Utendaji ya Kanda   Wajumbe wa Mkutano Mkuu wa Taifa   Wajumbe wa Mkutano Mkuu wa Shirikisho   Wajumbe watano wa Kamati ya Wanawake akiwemo Mwenyekiti, Katibu na Mweka Hazina wake   Mwakilishi mmoja wa Vijana katika Kanda   Mwakilishi mmoja toka kila Mkoa kuunda Kamati ya Mkoa ya TUCTA.  Kamati ya Utendaji ya Kanda  Wajumbe wa Kamati ya Utendaji ya Kanda Kutakuwa na Kamati ya Utendaji ya Kanda itakayokutana mara nne kwa mwaka isipokuwa kwa uamuazi wa Kamati ya Utendaji ya Kanda, Mkutano maalum unaweza kuitishwa kila utakapohitajika. Wajumbe watakaounda Kamati hiyo ni pamoja na:-   Mwenyekiti wa Kanda   Katibu wa Kanda   Mwenyekiti wa Kamati ya Wanawake ya Kanda   Mjumbe mmoja mmoja kutoka kila sekta za RAAWU kama ilivyoainishwa kwenye kifungu cha 12.0 cha Katiba hii.   Katibu wa Kamati ya Wanawake Kanda   Wajumbe Kamati ya Utendaji Taifa waliopo katika Kanda husika  Kazi za Kamati ya Utendaji ya Kanda Kamati ya Utendaji ya Kanda itakuwa na kazi zifuatazo:-   Kuratibu na kuwezesha uundaji wa matawi ya Chama.   Kutekeleza maamuzi ya vyombo vya juu vya chama.   Kusimamia utekelezaji wa shughuli za Chama katika Kanda na kushughulikia mapandekezo yaliyoletwa na vyombo vya chini vya Chama katika Kanda.   Kushughulikia taarifa zilizotolewa na Katibu wa kanda.   Kusimamia mapato na matumizi ya fedha za Kanda.   Kupokea na kushughulikia malalamiko ya rufaa kutoka kwa wanachama matawini.   Kusimamia nidhamu na utendaji kazi wa watumishi na viongozi wa Chama katika ngazi ya matawi na Kanda.   Kusimamia mali zote za Chama za kudumu na zinazohamishika kwenye Kanda. (viii Kusimamia utekelezaji wa mpango wa kazi wa kanda  Uongozi wa Kanda  Mwenyekiti wa Kanda  Kutakuwa na Mwenyekiti atakayechaguliwa na Mkutano Mkuu wa Kanda kutoka miongoni mwa wanachama hai waliogombea nafasi hiyo kwa mujibu wa katiba, kanuni na taratibu za uchaguzi zilizopo.  Majukumu ya mwenyekiti wa kanda yatakuwa yafuatayo:-   Kuwa Mwenyekiti wa Mikutano yote ya Kanda   Kutia sahihi kumbukumbu za vikao vya Mikutano ya Kanda   Kuhakikisha kuwa katiba na kanuni za Chama zinafuatwa.   Kupiga kura ya rurufu wakati kura zinapolingana  Katibu wa Kanda  Kutakuwa na Katibu wa Chama wa Kanda atakayeteuliwa na Kamati ya Utendaji ya Taifa. Katibu wa Kanda atakuwa ndiye Mtendaji Mkuu wa Chama katika Kanda na atafanya kazi zake chini ya usimamizi wa Kamati ya Utendaji ya Kanda na kuwajibika kwa Katibu Mkuu.  Katibu wa Kanda atafanya kazi zifuatazo:-   Kutekeleza kazi zote za Chama katika Kanda.   Kuhakikisha kwamba Kanda inawapata wafanyakazi wote katika taasisi za RAAWU kuwa wanachama.   Kuhudhuria mikutano yote ya Chama katika Kanda   Kuweka kumbukumbu sahihi ya mapato na matumizi.   Kutunza vitabu vyote, hati na kumbukumbu zote za Chama katika Kanda.   Kuitisha Mikutano yote ya Chama kwa kushauriana na Mwenyekiti wa Kanda.   Kutia sahihi katika hundi zote na kufanya mawasilisho yote yanayohusika.   Kutuma agenda za mikutano kwa kila mjumbe wa kamati ya utendaji angalau siku 14 kabla ya siku ya mkutano.   Kutia sahihi katika kumbukumbu za mikutano.  MIKUTANO MIKUU YA CHAMA YA TAIFA  Mkutano Mkuu wa Uchaguzi  Kutakuwa na Mkutano Mkuu wa Chama wa Taifa utakaofanyika mara moja kila baada ya miaka mitano.  Taarifa ya Mkutano Mkuu wa kawaida itatolewa kwa wajumbe walau miezi mitano kabla, ingawa taarifa ya muda mfupi inaweza kutolewa kwa kuitisha Mkutano Mkuu Maalum.   Idadi ya chini ya kufanyika kwa Mkutano Mkuu itakuwa ni theluthi mbili ya wajumbe wote.  Mkutano Mkuu wa Kazi  Mkutano huu utafanyika kila baada ya kumalizika kwa nusu ya kipindi cha miaka mitano (5) ya uongozi.  Mkutano huu utapokea na kujadili taarifa ya utekelezaji wa maazimio ya Mkutano Mkuu wa Taifa wa Uchaguzi na kujadili taarifa ya hali ya Chama kwa ujumla. Aidha, Mkutano Mkuu wa Kazi utafanya marekebisho ya Katiba kwa kadri itakavyokuwa imewasilishwa na Baraza Kuu na kujaza nafasi wazi zilizo katika mamlaka ya Mkutano Mkuu.  Mkutano Mkuu Maalum Endapo litatokea jambo maalum linalohitaji maamuzi ya Mkutano Mkuu, Kamati ya Utendaji ya Taifa au theluthi mbili ya wajumbe wa Baraza Kuu inaweza kuitisha Mkutano Mkuu Maalum kushughulikia.  Mkutano Mkuu Maalum utajadili mambo yale tu yaliyosababisha kuitishwa kwake.  Mwenyekiti wa Chama wa Taifa atakuwa ndiye Mwenyekiti wa Mkutano Mkuu. Iwapo katika mikutano inayotajwa katika kifungu 7.1 na 7.2 hapo juu kwa sababu yoyote ile Mwenyekiti atashindwa kuhudhuria, Mkutano utamchagua Mwenyekiti wa Mkutano miongoni mwa wajumbe waliohudhuria.  Uchaguzi wa Wajumbe  Kila mwanachama hai atakuwa na haki kushirika na kugombea nafasi za ujumbe wa Mkutano Mkuu isipokuwa wafuatao:-   Maofisa waajiriwa na watumishi wengine   Wanachama wa Heshima  Uchaguzi wa maafisa wa Chama na Kamati ya Utendaji ya Taifa utafanyika kwa kura za siri na mgombea anahitaji kupata zaidi ya nusu ya kura zote zilizopigwa ili kutangazwa mshindi.   Ikiwa kura za wagombea zitafungana basi Mwenyekiti wa Mkutano atatumia kura yake ya turufu ili kupata mshindi  Wajumbe wa Mkutano Mkuu  Mkutano Mkuu utakuwa na wajumbe wafuatao:-  Wawakilishi wa kuchaguliwa na Mkutano Mkuu wa Kanda kwa uwiano wa mjumbe mmoja kwa kila wanachama mia mbili (200)  Wajumbe la Baraza Kuu la Chama  Wajumbe wa Kamati ya Utendaji ya Taifa  Wadhamini  Wenyeviti wa Kanda  Wawakilishi wa Chama katika Mkutano Mkuuwa Shirikisho  Wenyeviti wa Kamati za Wanawake za Kanda  Makatibu wa Kamati za Wanawake za Kanda  Wawakilishi wa Vijana kutoka Kanda  Makatibu wa Kanda watahudhuria kwa mujibuwa nafasi zao  Kazi za Mkutano Mkuu Mkutano Mkuu ndicho chombo chenye mamlaka ya juu kuliko vyote katika Chama. Kazi zake ni kama zifuatazo:-  Kufanya uchaguzi wa wajumbe wafuatao:-   Mwenyekiti wa Taifa   Katibu Mkuu   Wajumbe wa Kamati ya Utendaji ya Taifa   Wajumbe wa Baraza Kuu   Wawakilishi kwenye Mkutano Mkuu wa Shirikisho   Mwenyekiti wa Kamati ya Wanawake Taifa   Mweka Hazina wa Kamati ya Wanawake Taifa   Mjumbe mmoja wa Kamati ya Wanawake kutoka kila Kanda   Mwakilishi wa Vijana katika Mkutano Mkuu wa TUCTA  Kupokea na kujadili taarifa ya utekelezaji wa kazi   Kujadili na kupitisha sera na kazi za Chama   Kupokea na kuchambua mapendekezo ya kurekebisha Katiba  Kuthibitisha au kubatilisha uamuzi wowote wa vyombo vya chini kiongozi yeyote au hata Mkutano Mkuu wenyewe  Kupitia na kujadili taarifa za kazi na fedha zitakazowasilishwa na Baraza Kuu  Kutoa msimamo wa Chama kuhusu masuala mbalimbali yanayohusu wafanyakazi Kitaifa na kimataifa  Maamuzi yote ya Mkutano Mkuu ya tapitishwa kwa nusu ya kura za wajumbe kwa utaratibu wa kunyoosha mikono isipokuwa kama Mkutano Mkuu utamua vinginevyo  Maoni na Mapendekezo katika Mkutano Mkuu  Wanachama binafsi na vyombo vyote vya kuchaguliwa wana haki za kupeleka hoja zao kwenye Mkutano Mkuu miezi mitatu kabla.Hoja za wanachama binafsi zitapitia matawini na katika ngazi ya Kanda na bila kuchujwa zitakwenda Makao Makuu  Kamati ya Utendaji ya Taifa itaainisha, itajadili na kuratibu mapendekezo yote yaliyopokelewa na kupendekeza jinsi ya kushughulikiwa na Mkutano Mkuu   Kamati ya Utendaji ya Taifa kupitia BarazaKuu, itapendekeza agenda za Mkutano Mkuu zitakazojumuisha maoni na mapendekezo yaliyoratibiwa kutoka kwa wanachama binafsi na vyombo vilivyochaguliwa na Chama SEHEMU YA NANE  BARAZA KUU LA RAAWU  Wajumbe wa Baraza Kuu  Kutakuwa na Baraza Kuu la Chama ambalo litakuwa ndicho chombo chenye mamlakamakubwa ndani ya Chama chini ya MkutanoMkuu, ambalo litaundwa kutokana na wajumbe wafuatao:-  Wajumbe wa Kamati ya Utendaji ya Taifa  Wajumbe tisa (9) waliochaguliwa na MkutanoMkuu  Wenyeviti wote wa Kanda  Wenyeviti wote wa Kamati za WanawakeKanda.  Makatibu wa Kamati za Wanawake Kanda.  Wawakilishi wa Chama katika Baraza Kuu la Shirikisho  Makatibu wa Kanda wataingia katika vikao vya Baraza Kuu kwa nafasi walizonazo kama watendaji wakuu wa Kanda.   Mwenyekiti wa Baraza la Wadhamini ataingia katika vikao vya Baraza Kuu kama mwalikwa  Uchaguzi wa Wajumbe wa Baraza Kuu  Kila mwanachama hai ana haki ya kuchaguliwa kuwa mjumbe wa Baraza Kuu kwa mujibu wa kanuni na taratibu za uchaguzi zilizopo, isipokuwa hawa wafuatao:-   Maofisa wa chama waliokwisha chaguliwa na Mkutano Mkuu.   Maofisa waajiriwa na watumishi wengine wa chama   Wanachama wa Heshima.  Bila kuathiri yaliyomo katika ibara ya 7.4 (b) maofisa wa kuchaguliwa wa chama (Mkutano Mkuu) na wajumbe wa Kamati ya Utendaji watahudhuria Baraza Kuu na watakuwa na haki ya kutoa maoni, mapendekezo na kupiga kura.   Maofisa waajiriwa ambao hawakuchaguliwa na Mkutano Mkuu na watumishi wengine wa Chama wana haki ya kuhudhuria Baraza Kuu na kutoa maoni na mapendekezo yao, lakini hawatapiga kura.  Kazi za Baraza Kuu Baraza Kuu la Chama litakuwa na kazi zifuatazo;-  Kuweka sera za Chama  Kujadili na kupitisha mipango ya Chama na makadirio kama ilivyotayarishwa na Kamati ya Utendaji ya Taifa   Kuhakikisha kwamba shughuli za Kamati ya Utendaji ya Taifa na Sekretarieti zinaendeshwa kwa mujibu wa katiba na kanuni za vyama vya Wafanyakazi.   Kupanga viwango vya posho, mishahara na ajira za watendaji wa Chama.  Kusikiliza rufaa za maofisa na wanachama binafsi na vyombo vingine chini yake.  Kujaza nafasi zilizo wazi katika Baraza lenyewena Kamati ya Utendaji kwa utaratibu uliowekwa kwenye kifungu 15.4.  Kuamua juu ya uanzishaji wa Kanda.  Kujadili agenda zilizotayarishwa na Kamati ya Utendaji ya Taifa.   Kujadili masuala yote yaliyoletwa na wajumbe kwa maandishi.  Kupitisha maamuzi yote kwa kura ya siri kwa kadri Baraza Kuu litakavyoona inafaa.  Kuchukua hatua za kinidhamu dhidi ya kiongozi wa ngazi yoyote wa Chama kadri itakavyoonekana inafaa.   Kuitisha Mkutano Mkuu.   Kuchagua wafuatao:-   Naibu Katibu Mkuu.   Mweka Hazina wa Chama.   Wajumbe wa Kamati ya Utendaji ya Shirikisho.   Wajumbe wa Baraza Kuu la Shirikisho.   Wadhamini.  Kuunda kamati ya maadili kama inavyoelekezwa katika sehemu ya 14.1.  Kuidhinisha mahesabu ya wakaguzi.  Kuteua wakaguzi wa nje wa mahesabu ya chama. SEHEMU YA TISA  KAMATI YA UTENDAJI YA TAIFA  Vikao vya Kamati ya Utendaji ya Taifa Kutakuwa na Kamati ya Utendaji ya Taifa itakayokuwa ndicho chombo cha juu cha utekelezaji wa maamuzi ya Chama na itawajibika kufanya maamuzi yote, isipokuwa katika mambo yanayohusu Baraza Kuu kama yanavyoelezwa katika kifungu 8.3 cha Katiba hii. Kamati ya Utendaji itakutana si chini ya mara moja kwa kila miezi minne.   Muundo wa Kamati ya Utendaji wa Taifa. Kamati ya Utendaji ya Taifa itaundwa kutokana na wajumbe wafuatao:   Mwenyekiti wa Taifa   Katibu Mkuu   Naibu Katibu Mkuu   Wajumbe sita angalau mmoja kutoka kila Kanda.   Mwenyekiti wa Taifa wa Kamati za Wanawake.   Mweka Hazina.  Kazi za Kamati ya Utendaji ya Taifa Kamati ya Utendaji ni chombo kinachosimamia shughuli zote za utendaji ndani ya Chama na kitakuwa na kazi zifuatazo:-  Kuhakikisha kwamba mwenendo wote wa shughuli na kazi za Chama unafuata Katiba, Sera, Kanuni na Taratibu za Chama.  Kuunda kamati ya fedha na kamati nyininezo kadri itakavyoona inafaa.   Kusimamia nidhamu ya utumishi katika chama na maadili ya uongozi   Kuteua na kuajiri maafisa watendaji.  Kuunda idara za chama.  Kujadili taarifa za ukiukaji wa Katiba uliofanywa na mwanachama na kupendekeza hatua za kinidhamu dhidi ya kiongozi yeyote wa Chama. Kupendekeza na kuwasilisha taarifa hiyo katika kikao cha Baraza Kuu.  Kuandaa agenda za Baraza Kuu. SEHEMU YA KUMI  KAMATI ZA WANAWAKE  Muundo wa Kamati za Wanawake Kutakuwa na Kamati za Wanawake zitakazoundwa katika kila ngazi ya Chama yaani, Tawi, Kanda na Taifa na ambazo zitawajibika kwa chombo kikuu cha utendaji cha ngazi husika yaani, Halmashauri ya Tawi, Kamati ya Utendaji ya Kanda na Kamati ya Utendaji ya Taifa.  Wajumbe wa Kamati za Wanawake.  Uundaji wa kamati za Wanawake katika ngazi zote za Chama utazingatia uwakilishi wa idara mahala pa kazi katika sekta za RAAWU kama ilivyoainishwa kwenye ibara ya 12.1 (a) ya Katiba hii.  Kamati ya wanawake katika ngazi ya Tawi na Kanda itakuwa na wajumbe wafuatao:  Mwenyekiti  Katibu  Mweka Hazina  Wajumbe wawili   Kamati ya Wanawake katika ngazi ya taifa itakuwa na Wajumbe wafuatao:-  Mwenyekiti  Katibu  Mweka Hazina.  Mjumbe mmoja kutoka kila Kanda.   Wajumbe wa Kamati ya Wanawake Taifa wanaoziwakilishwa Kanda watakuwa pia ni wajumbe katika Kamati za Wanawake Kanda.  Katibu wa Tawi, Katibu wa Kanda na Katibu Mkuu watakuwa ni wajumbe katika vikao vya Kamati ya Wanawake katika ngazi husika.  Wenyeviti wa Kamati za Wanawake katika ngazi zote watakuwa ni wajume wa Kamati za Utendaji katika ngazi husika.  Makatibu wa Kamati za Wanawake katika ngazi za Matawi na Kanda watakuwa ni wajumbe wa Kamati za Utendaji kwenye ngazi hizo.  Vikao vya Kamati za Wanawake Vikao vya Kamati za Wanawake katika ngazi zote vitafanyika kwa utaratibu ufuatao:  Kamati ya Wanawake katika ngazi ya Tawi na Kanda itakutana mara nne (4) kwa mwaka.  Kamati ya Wanawake ya Taifa itakutana mara tatu (3) kwa mwaka  Kazi za Kamati za Wanawake  Kamati ya wanawake ya Tawi.  Kamati ya Wanawake Tawi itakuwa na kazi zifuatazo:-   Kuwahamasisha wanawake mahali pa kazi ili waelewe umuhimu wa chama cha wafanyakazi na hatimaye kujiunga.   Kutoa ushauri na mapendekezo kwa Halmashauri ya Tawi juu ya masuala yote yanayohusu wafanyakazi wanawake mahala pa kazi.   Kuhakikisha kuwa mikataba yote ya hali bora za kazi inayofungwa inazingatia masuala ya msingi yanayohusu haki, mahitaji na maslahi ya wafanyakazi wanawake.   Kuwaelimisha na kuwahamasisha wafanyakazi wanawake katika masuala ya kiuchumi yatakayoweza kuwaongezea kipato katika maisha ili kukabiliana na umaskini.   Kuwaelimisha wafanyakazi wanawake katika masuala ya jinsia na utamaduni na kuwawezesha kupata elimu ya vyama vya wafanyakazi.   Kuwahamasisha na kuwaelimisha wafanyakazi wanawake kuondokana na fikra za unyongena kutojiamini na kwamba wanayo haki ya kushiriki katika uongozi na shughuli zote za maendeleo katika jamii.   Kujenga mshikamano miongoni mwao.  Kamati ya Wanawake ya Kanda Pamoja na kazi zilizotajwa katika ibara ya 10.4 (a) hapo juu, kamati ya wanawake ya kanda itawajibika:-  Kupokea na kujadili hoja na mapendekezo toka matawini kwa ajili ya uratibu na utekelezaji.  Kubuni na kuweka mipango madhubuti itakayosaidia katika harakati za ukombozi wa wafanyakazi wanawake,  Kushauriana na kuwasiliana na taasisi za maendeleo kuhusu masuala yote yanayolenga kuwaendeleza wafanyakazi wanawake.   Kamati ya Wanawake Taifa: Pamoja na kushamirisha majukumu ya kamati za wanawake za matawi na kanda, kamati ya wanawake ya taifa itafanya kazi zifuatazo.  Kupokea na kujadili mapendekezo ya masuala ya wanawake kutoka katika ngazi za chini za chama na kuyafanyia kazi.  Kuandaa mipango ya kuhamasisha wafanyakazi wanawakekitaifakuelewa umuhimuwa vyama vya wafanyakazi na ushirikishwaji katika uongozi wa chama, serikalini na katika jamii kwa ujumla.  Kusaidia na kushauri chama katika kubuni sera na mikakati elekezi ya kuwaendeleza wafanyakazi wanawake. SEHEMU YA KUMI NA MOJA  MAJUKUMU YA VIONGOZI WA KITAIFA  Mwenyekiti wa Taifa Mwenyekiti wa Taifa atakuwa ndiye msimamizi na mwangalizi mkuu wa shughuli zote za Chama na majukumu yake makuu yatakuwa yafuatayo:-  Kuongoza na kusimamia Mkutano Mkuu, Baraza Kuu na Kamati ya Utendaji ya Taifa na mikutano mingine ambayo Kamati ya Utendaji itaamua.  Kutia sahihi katika kumbukumbu za mikutano pamoja na Katibu Mkuu.   Kuhakikisha kuwa katiba, kanuni na taratibu zote zilizopangwa zinafuatwa katika utekelezaji wa shughuli na majukumu ya chama na wale wote wanaohusika.   Kuwa msemaji mkuu wa chama.  Katibu Mkuu Katibu Mkuu ndiye Mtendaji Mkuu wa Chama anayewajibika katika utekelezaji wa maamuzi yaliyopitishwa na Mkutano Mkuu, Baraza Kuu na Kamati ya Utendaji ya Taifa na atafanya shughuli zifuatazo:-  Kuitisha vikao vyote vya kitaifa akishauriana na Mwenyekiti.  Kuhudhuria Mkutano Mkuu, Baraza Kuu na Kamati ya Utendaji ya Tafia.   Kuweka kumbukumbu na kuendesha utekelezaji wa maamuzi ya vikao vya juu vya chama na sera za chama.   Kuandaa na kuwasilisha Bajeti na Taarifa ya Fedha ya kila robo mwaka kwenye Kamati ya Utendaji ya Taifa.  Kutoa msaada utakaohitajika kwa wakaguzi wa hesabu za chama.  Kusimamia utunzaji wa hesabu za fedha za chama na kutolea maelezo matumizi yote ya fedha za chama na kuhimiza utawala mzuri wa fedha za chama.  Kutuma kwa kila mjumbe wa kamati ya Utendaji ya Taifa, agenda za mikutano angalau siku 14 kabla ya mikutano hiyo.  Naibu Katibu Mkuu Majukumu ya Naibu Katibu Mkuu ni shughuliza kudumu wakati wote na hivyo atafanya kazi zifuatazo:  Kumsaidia Katibu Mkuu katika utendaji na utekelezaji wa majukumu yote ya chama siku hadi siku  Kufanya kazi zote atakazoagizwa na Katibu Mkuu   Kukaimu nafasi ya Katibu Mkuu pale itakapoonekana ipo haja ya kufanya hivyo.  Mweka Hazina Mweka Hazina atafanya shughuli zifuatazo:  Kuongoza vikao vyote vya kamati ya fedha.  Kumshauri Katibu Mkuu juu ya masuala ya fedha.   Kuishauri Kamati ya Utendaji ya Taifa juu ya mbinu za kuongeza mapato.   Kuhakikisha kuwa kanuni na taratibu za fedha zilizowekwa zinafuatwa kikamilifu.  Kufanya kazi nyingine kama atakavyoelekezwa na vikao vya kitaifa.  SEKTA, IDARA NA SEKRETARIETI  Sekta na Idara za Kazi  Wanachama wa chama cha RAAWU wamegawika katika sehemu na sekta mbalimbali kwa kuzingatia aina ya kazi kama ifuatavyo:   Wafanyakazi katika Taasisi ya Elimu ya juu   Wafanyakazi katika Taasisi na vituo vya Utafiti na Ushauri   Wafanyakazi katika Taasisi za Sanyansi na Teknolojia   Wafanyakazi katika Taasisi za Habari   Wafanyakazi katika Vyuo vya Ufundi Stadi   Wafanyakazi katika Taasisi nyinginezo zenye shughuli zinazoendana na hapo juu  Kamati ya Utendaji ya Taifa itaunda idara na kuajiri watendaji katika ofisi zake kwa kuzingatia mahitaji na uwezo wa kifedha wa chama.  Sekretarieti Kutakuwa na sekretarieti itakayoundwa na wakuu wa Idara na Vitengo mbalimbali na kuongozwa na Katibu Mkuu na kujumuisha Makatibu wa Kanda na Mikoa kama sehemu ya Sekretarieti ya Chama na kufanya shughuli zifuatazo:-  Kushughulikia masuala yote ya kiofisi na utawala na kutekeleza maamuzi ya vikao vya chama.  Kuandaa na kuwasilisha taarifa ya utekelezaji wa shughuli za Chama kwa Kamati ya Utendaji ya Taifa   Kuhudhuria vikao mbalimbali vya Chama katika ngazi husika kama Watendaji   Mjumbe yeyote wa sektretarieti anaweza kuhitajika na kikao kutoa ufafanuzi wa masuala mbalimbali ya Chama katika vikao vya chama. SEHEMU YA KUMI NA TATU  BARAZA LA WADHAMINI Kutakuwa na Baraza la Wadhamini litakaloundwa na wadhamini waliochaguliwa na Baraza Kuu Mdhamini atapaswa kuwa na sifa zifuatazo:  Wadhamini  Awe na uzoefu wa shughuli za fedha usiopungua miaka miwili katika taasisi za Chama  Asiwe na madaraka ya kudumu katika chama katika wakati husika   Awe anaishi karibu na eneo la Makao Makuu ya Chama   Awe mwanachama hai wa RAAWU  Kazi za Wadhamini  Kutunza rasilimali za Chama kwa kadri ya maelekezo ya Kamati ya Utendaji ya Taifa  Kuhakiki hati zote za kumiliki mali inayoondosheka na isiyoondosheka. Hati nyingine zozote za chama zitakuwa tayari kutazamwa na wadhamini kila watakapotaka kufanya hivyo.  Kukoma Udhamini  Nafasi ya mdhamini itatangazwa kuwa iko wazi na Kamati ya Utendaji ya Taifa ikiwa:  Ataondolewa madarakani  Atafariki dunia  Atajiuzulu  Atafukuzwa katika Chama  Atakuwa na akili zisizo timamu  Atapatikana na hatia ya shitaka la jinai  Atakaa nje ya nchi kwa muda unaozidimiezi mitatu ya kalenda  Ajira yake itakoma  Akiacha kulipa michango ya chama  Ataenda masomoni kwa muda unaozidi mwaka mmoja  Mdhamini aliyejiuzulu au kuondolewa nafasihiyo kwa sababu zozote zile atawajibika kukabidhi hati na mali zote za chama alizomiliki kwa Katibu Mkuu. SEHEMU YA KUMI NA NNE  KAMATI MBALIMBALI ZA CHAMA  Kamati ya Maadili Chama kitakuwa na Kamati ya Maadili itakayoundwa na Baraza Kuu la Chama  Muundo wa Kamati ya Maadili Kamati ya Maadili itaundwa na wajumbe wafuatao:-  Mwenyekiti wa Taifa  Katibu Mkuu  Naibu Katibu Mkuu  Mwenyekiti wa Kamati ya Wanawake Taifa  Mjumbe mmoja (1) wa Kamati ya Utendaji Taifa  Wajumbe wawili (2) wa Baraza Kuu la Taifa la Chama  Kazi ya Kamati ya Maadili  Kuhakikisha kuwa wanachama na viongozi wa Chama katika ngazi zote wanazingatia Katiba Kanuni na Taratibu za Chama  Kusimamia kifungu 15.7 (a-b) cha Katiba ya RAAWU kuhusu mwenendo, tabia na maadili ya viongozi wa Chama wanapokuwa madarakani.  Kuandaa, kutunza na kurekebisha Kanuni za maadili ya viongozi wakati wowote inapobidi.  Kuhoji mwanachama au kiongozi wa ngazi yoyote atakayeonekana kufanya, kushiriki au kusaidia vitendo vinavyoenda kinyume na maelezo na kifungu chochote cha Katiba hii na kupendekeza hatua za kinidhamu.  Kuandaa na kupendekeza aina ya mahusiano ya kiitifaki yanayofaa baina ya wanachama, viongozi wa RAAWU na mwanachama, kiongozi wa Chama au Kikundi cha Umoja wowote, Mwajiri au Serikali.  Kupokea na kujadili rufaa ya mwanachama au kiongozi yeyote aliyepewa adhabu na mamlaka ya chini yaBaraza Kuu endapo hakuridhikana kutengua au kuidhinisha maamuzi yaliyokatiwa rufaa mbele ya Kamati.  Kamati ya Fedha Chama kitakuwa na Kamati ya Fedha itakayoundwa na Kamati ya Utendaji ya Taifa  Muundo wa Kamati ya Fedha Kamati ya fedha itaundwa na wajumbe wafuatao:  Mweka Hazina wa Taifa ambaye ni Mwenyekiti wa Kamati  Katibu Mkuu  Wajumbe watatu (3) wa Kamati ya Utendaji ya Taifa  Mhasibu ambaye pia ni katibu wa kamati  Kazi za Kamati ya Fedha  Kusimamia mwenendo wa fedha katika Chama  Kuandaa bajeti ya Chama kwa kushirikiana na Sekretarieti na kuwasilisha kwa Kamati ya Utendaji kila mwaka  Kusimamia nidhamu ya utekelezaji wa Mpango wa Kazi na Bajeti ya Chama  Kutoa ushauri na mapendekezo mbalimbali yanayohusu fedha kwa Kamati ya Utendaji  Kubuni mipango na miradi mbalimbaliya kuongeza kipato cha chama  Kamati ya Elimu na Ushirikishwaji Kutakuwa na Kamati ya Elimu na Ushirikishwaji itakayoundwa na Kamati ya Utendaji ya Taifa  Muundo wa Kamati ya Elimu na Ushirikishwaji Kamatiya Elimu na ushirikishwaji itaundwa na watu wafuatao:  Wajumbe watatu (3) toka Kamati ya Utendaji ya Taifa  Mjumbe mmoja (1) Mwanamke toka sekta mojawapo ya RAAWU  Katibu Elimu  Mratibu wa Masuala ya Jinsia  Naibu Katibu Mkuu  Katibu Mkuu  Kazi za Kamati ya Elimu na Ushirikishwaji  Kusimamia utekelezaji wa sera ya elimu  Kujadili na kupitisha programu za elimu za Chama   Kupitia makala na kuidhinisha uchapishaji wa makala za elimu kama vile majarida vitabu vipeperushi n.k.   Kubuni njia mbalimbali za kupata fedha na nyenzo nyingine za kuendesha shughuli za elimu na masuala ya Jinsia.  Kufanya tathimini ya shughuli za elimu  Kufanya uteuzi wa wawakilishi katika vyombo mbalimbali ndani na nje ya RAAWU  Kusimamia uhai wa chama kwa kutathmini idadi ya wanachama, mikataba ya hali bora za kazi na mabaraza ya wafanyakzi  Kuandaa kampeni mbalimbali za kitaifa kwa ajili ya kuhamasisha na kuingiza wanachama wapya. SEHEMU YA KUMI NA TANO  TARATIBU MBALIMBALI ZA CHAMA  Vikao Mwenyekiti na Katibu katika ngazi zote za Chama (Tawi hadi Taifa) watahakikisha vikao vinaitishwa kwa mujibu wa Katiba na (ALMANAC) ya Chama.  Wito wa vikao  Katika ngazi ya Tawi taarifa ya wito wa kikao itakuwa si chini ya siku tano (5) za kazi isipokuwa kwa mikutano ya dharura.  Katika ngazi ya Kanda na Taifa wajumbe watapewa taarifa ya wito wa kikao siku kumi na nne (14) kabla ya tarehe ya kikao.  Uendeshaji wa vikao Uendeshaji wa vikao utazingatia taratibu zilizoainishwa katika Kanuni za Katiba ya RAAWU.  Akidi Bila kuathiri sehemu au ibara yoyote ya katiba, kanuni au taratibu za chama na isipokuwa pale ambapo imeelezwa vinginevyo ndani ya katiba hii, akidi kwenye mikutano yote itakuwa ni zaidi ya nusu ya wajumbe wa mikutano au vikao husika.  Kupiga kura  Isipokuwa pale inapoelezwa vinginevyo ndani ya katiba hii, chaguzi zote zitafanyika kwa njia za kidemokrasia na kwa kura za siri chini ya kamati ya usimamizi wa uchaguzi.  Katika chaguzi za kuwapata Mwenyekiti na Katibu katika ngazi zote za Chama, ili mgombea atangazwe mshindi wa nafasi husika ni lazima apate zaidi ya nusu ya kura zote halali zilizopigwa.   Katika uchaguzi wa kuwapata maafisa wa chama wanaochaguliwa na mkutano mkuu, ili mgombea atangazwe kuwa ni mshindi wa nafasi hizo ni lazima apate zaidi ya nusu ya kura zote halali zilizopigwa.   Katika kinyang’anyiro cha nafasi zinazohitaji wajumbe wengi mshindi wa uchaguzi atapatikana kwa wingi wa kura alizopata.  Malalamiko yoyote yanayohusu ama matokeo au mwenendo wa uchaguzi, rufaa ikatwe kwa kamati ya usimamizi wa uchaguzi ndani ya siku thelathini (30) kuanzia siku ya tukio.  Maamuzi yote ya Mkutano Mkuu yatapitishwa kwa nusu ya kura za wajumbe kwa utaratibu wa kunyoosha mikono, isipokuwa kama Mkutano Mkuu utaamua vinginevyo.  Kujaza nafasi wazi za uongozi Nafasi yoyote ya uongozi inapokuwa wazi mamlaka inayohusika itamteua mwanachama kukaimu na baada ya miezi sita (6) nafasi hiyo itajazwa kwa kufanya uchaguzi. Sababu za nafasi kuachwa wazi kabla ya muda wa uchaguzi ni pamoja na:  Kifo.  Kujiuzulu.  Kuhama Tawi au chama.  Kuachishwa uongozi.  Kufukuzwa uanachama.  Kupatikana na kosa la jinai.  Kutokuwa na akili timamu.  Kwenda masomoni kwa muda unaozidi miezi sita (6).  Kujiuzulu Kiongozi wa Chama anayetaka kujiuzulu anaweza kufanya hivyo kwa kuandika barua kwa katibu wa chombo kilichomweka madarakani akieleza nia na sababu za kujiuzulu uongozi, ili ipelekwe kwenye mamlaka iliyomweka madarakani.  Taratibu za jumla za uchaguzi Chama kitakuwa na utaratibu wa kuchuja majina ya wagombea kwa kuangalia sifa zilizoainishwa katika Kanuni na Katiba ya RAAWU.  Kujidhihirisha kwa viongozi  Viongozi na Watendaji wote wa chama watawajibika kukitumikia chama kwa uadilifu na uaminifu wa hali ya juu na hawatajiingiza katika shughuli zinazopingana na maslahi ya Chama.  Kiongozi au mtendaji wa RAAWU hatakuwa kiongozi wa Chama chochote cha Siasa, ingawa anaweza kuwa mwanachama wa Chama chochote cha Siasa.  Kusimamashwa uongozi  Kiongozi yeyote wa kuchaguliwa atakaye-kwenda kinyume na maadili ya Chama au maamuzi yaliyoletwa kufuatana na Katiba na Kanuni za Chama atasimamishwa uongozi na mamlaka husika au/ na mamlaka ya juu.  Viongozi waliochaguliwa na Mkutano Mkuu wa Chama watasimamishwa uongozi na Baraza Kuu la Chama, wakisubiri uamuzi wa mkutano mkuu wa Chama. Hata hivyo watakuwa na haki ya kuomba rufaa kwenye Kamati ya maadili ya Chama, isipokuwa uamuzi wa kumsimamisha kiongozi uliotolewa na Baraza Kuu utaanza kazi mara moja na kuendelea hadi Kamati ya maadili ya Chama itakapoamua vinginevyo.   Kiongozi yeyote wa kuchaguliwa anaweza kusimamishwa uongozi na kamati ya Utendaji ya Taifa akisubiri maamuzi ya vikao vya juu vya Chama.  Kutokuwa na imani Katika kura ya kutokuwa na imani ni lazima uamuzi wa kumwondoa kiongozi au uongozi madarakani utokane na idadi ya theluthi mbili (2/3) za kura za wajumbe wote wa kikao husika, kwa kuzingatia ibara za 15. 7 (a) na (b) 15.8 (a).  Mahudhurio ya mikutano Mjumbe yoyote katika chama aliyechaguliwa au kuteuliwa kwa mujibu wa katiba hii atakoma kuwa mjumbe kama atashindwa kuhudhuria mikutano mitatu mfululizo bila sababu za kuridhisha kwa mamlaka inayohusika.  Mapato ya Chama Chama kitaendesha shughuli zake kutokana na mapato yatokanayo na mali na fedha toka vyanzo mbalimbali kama vile;  Viingilio vya uanachama  Ada za kila mwezi za wanachama   Michango Maalum ya wanachama   Misaada kutoka vyama rafiki, mashirika fadhili na taasisi hisani za wafanyakazi na watu binafsi  Miradi ya Uchumi ya Chama.  Ukaguzi wa Hesabu za fedha Hesabu za fedha za chama zitakaguliwa angalau mara moja kwa mwaka na Mkaguzi aliyeteuliwa na Baraza Kuu.  Kanuni mbalimbali za Chama Chama kitakuwa na kanuni mbalimbali kwa uendeshaji wa shughuli zake kama ifuatavyo.  Kanuni za Katiba ya RAAWU  Kanuni za Uchaguzi   Kanuni za Utumishi   Kanuni za Uongozi  Kanuni za Fedha  Wanachama Walemavu Chama cha RAAWU kitatambua kuwepo kwa kundi la wanachama walemavu na hivyo kitazingatia haki na taratibu zote zinazohusu walemavu.  KUVUNJIKA, KUMEGUKA KWA CHAMA AU KUUNGANISHA VYAMA  Kuvunjika kwa Chama  Chama kinaweza kuacha kufanya shughuli zake na kuvunjwa kwa uamuzi wa Mkutano Mkuu utakaochukuliwa kwa idadi ya theluthi mbili (2/3) ya kura za wanachama wote. RAAWU itasimamiwa na Shirikisho la Vyama vya Wafanyakzi Tanzania (TUCTA).  Chama kinaweza kuamua kuvunjwa baada ya uamuzi wa kutaka kuungana na chama kingine.  Kumeguka kwa Chama Endapo kwa sababu yoyote ile kundi la wanachama wataamua kumeguka toka katika Chama cha RAAWU na kuanzisha chama kingine hawatakuwa na haki ya kudai mali za Chama cha RAAWU.  Kuunganisha Vyama  Uamuzi wa kuungana na Chama kingine unaweza kuchukuliwa na Mkutano Mkuu Maalum utakaoitishwa kwa kuzingatia maoni, hoja au mapendekezo yaliyowasilishwa na wanachama binafsi, Kamati ya Utendaji au Baraza Kuu. Maoni, hoja au mapendekezo hayo yanaweza kupigiwa kura na Mkutano Mkuu Maalum ikiwa wajumbe wake watapata taarifa mwezi mmoja kabla ya mkutano huu maalum.  Iwapo Chama kitaungana na chama au vyama vingine, dhamana ya mali na madeni yote ya Chama cha RAAWU yatachukuliwa na chama kipya. SEHEMU YA KUMI NA SABA  0 MIJADALA NA MIGOGORO YA KIKAZI  Kuendesha majadiliano  Kamati ya Utendaji ya Taifa itakasimu madaraka yake ya utendaji yanayohusu utekelezaji wa maazimio yanayotokana na majadiliano ya migogoro kwa Katibu Mkuu.  Kwa upande wa majadiliano na /au mkataba unaohusu sekta nzimaya kikazi itafaa matawi yenye wanachama wengi kuhusishwa kupitia Baraza la Majadiliano na Ushauri la Taifa litakaloanzishwa  kwa ajili hiyo. Baraza linaweza kupendekeza ujumbe wa kujadilianana mwajiri au Chama cha Waajiri ilimradiujumbe huo uongozwe na Katibu Mkuu auNaibu Katibu Mkuu.   Matawi yana haki na yanaweza kujitetea dhidi ya mwajiri na kuendesha shughuli za majadiliano, maridhiano na mikataba ya hali bora za kazi.Hata hivyo, kwa madhumuni ya kuhakikisha uwepo wa mshikamano, hoja zenye nguvu na mipango mizuri kuhusu sera za mishahara, na ustadi wa majadiliano; mikakati inayobuniwa matawini haina budi kuwasilishwa mbele ya Kamati ya Utendaji ya Kandakwa uhakiki na uthibitisho kabla ya maafikiano ya mwisho na kutiliana sahihi, ili kutofungamana kimakosa.   Unapotokea mgogoro wa kikazi, halmashauri ya tawi itaitisha mkutano wa wanachama wote kueleza hatua zinazochuliwa na kama mwafaka na mwajiri kwa njia ya majadiliano umeshindikana kwa kuzingatia yafuatayo:   Kura ya maoni kuhusu uwezekano wa kuitisha mgomo itapigwa ili kuafikiana juu ya msimamo wa kichama.   Uamuzi wa kutangaza mgomo unahitaji theluthi mbili ya wapiga kura wote  Taarifa ya uamuzi wa kuitisha mgomo itawasilishwa mbele ya Kamati ya Utendaji ya Taifa itakayoidhinisha au kubatilisha mgomo huo.  Taarifa za mara kwa mara kuhusu hali halisi ya sehemu na mahali pa kazi iwe ndio njia kuu ya kukirahisishia Chama Makao Makuu kusaidia kabla matatizo hayajawa makubwa matawini.  Kuitisha Mgomo  Ili kuzuia migogoro isiyokuwa ya lazima ni vema kura ya maoni kuhusu mgomo ipigwe katika kikao cha wanachama wote wa Tawi. Maoni yatakayotolewa yatasidia kumtia msukumo mwajiri hasa kama wanachamawengiwalipendekezakufanyamgomo.Hali hii inaweza kumfanya mwajiri akapata mawazo ya kulegeza msimamo wake na kukubaliana kufikia kwenye usuluhishi. Ili kuhakikisha kuwa mgomo unaotazamiwa unaungwa mkono na wengi, inafaa ielezwe kwamba maoni sharti yakubaliwe na theluthi mbili ili yawe na nguvu zaidi za mshikamano.  Maoni ya kura ya mgomo yawe njia mojawapo na yatumike kusaidia katika ushauri. Hii ni sawa na kusema kwamba uamuzi wa kugoma lazima uwasilishwe kwenye Kamati ya Utendaji ya Taifa ili kupata idhini ya kugoma, msukumo na nguvu ya chama chote.   Mgomo mkubwa utahitaji kuratibiwa, la sivyo, unaweza kuleta hasara kwa wanachama wahusika na hata kusababisha madhara kwa vyama vyingine. Kwa sababu hiyo Katiba ya Shirikisho itakuwa na aya inayoelezea kuwa Kamati ya Utendaji ya Chama/ vyama, itawasiliana na kuwasilisha kwa Kamati ya Utendaji yashirikisho maamuzi yakeya kuanzisha migogoro ya kikazi, hasa ikiwa uamuzi unaweza kuhusisha kiwango kikubwa cha wanachama wa Chama hicho au suala mtambuka.   Ili mgomo ufanikiwe kuanzia hatua za mipango hadi utekelezaji wake, na ili kukwepa athari zinazoweza kutokana na kuvunja sheria, ni lazima mambo yafanywe kwa nidhamu ya hali ya juu na ustadi mkubwa.  Hatua za kinidhamu zitachukuliwa dhidi ya wanaokataa kushiriki mgomo au Halmashauri za Matawi zisizoheshimu maazimio ya juu, kama inavyoeleza katika ibara ya 3.9 ©.  Kuunga mkono mgomo  Kwa misingi ya mshikamano Chama kinaweza kuunga mkono mgomo ulioitiswha na Chama kingine shiriki au tawi jingine la RAAWU ilimradi mgomo huo uwe umeitishwa kwa kuzingatia sheria na taratibu zilizopo.  Chama kitaunga mkono halali utakaoitishwa na shirikisho la vyama vya wafanyakazi.  Mfuko wa mgomo  Chama kitaanzisha mfuko maalum wa migogoro na migomo utakaochangiwa na wanachama kulingana na kifungu cha 3.3   cha Katiba ya RAAWU.  Utekelezaji mzuri wa Katiba na Kanuni za Chama kuhusiana na migogoro/migomo utalirahisishia Shirikisho kuwa na uwezo wa kuishawishi Serikali kuacha kutunga sheria zisizokubaliana na maslahi ya Wafanyakazi. SEHEMU YA KUMI NA NANE  MAREKEBISHO YA KATIBA  Iwapo utatokea utata wowote wa tafsiri ya Ibara yoyote ile ya Katiba hii, Mkutano Mkuu wa Taifa ndicho chombo pekee na cha mwisho kitakachotoa uamuzi wa maana au tafsiri husika.  Mkutano Mkuu wa Taifa ndicho chombo pekee katika Chama kitakachokuwa na mamlaka ya kufanya marekebisho ya aina yoyote katika Katiba. Ikiwa pamoja na kuongeza au kuondoa Ibara yoyote ile   Mapendekezo yoyote yahusuyo marekebisho ya Katiba kutoka kwa wanachama yatapitia Mikutano Mikuu ya ngazi za Tawi Kanda hadi Kamati ya Utendaji ya Taifa   Kamati ya Utendaji ya Taifa itaratibu mapendekezo hayo na kuyawasilisha kwenye Baraza Kuu la Chama pale yatakapohitajika  Baraza kuu litapitia na kuwasilisha mapendekezo hayo katika Mkutano Mkuu wa Chama  Mapendekezo yoyote kuhusu mabadiliko ya Katiba hii yaliyowasilishwa yatapitishwa kwa uamuzi wa theluthi mbili ya kura za wajumbe waliohudhuria katika Mkutano Mkuu na ambao wana haki ya kupiga kura. 