ALAUDIT OЫЕ  TIONAL  UHURU  NA  UMOJA  JAMHURI YA MUUNGANO WA TANZANIA  OFISI YA TAIFA YA UKAGUZI  RIPOTI YA JUMLA YA UKAGUZI WA  UFANISI KWA KIPINDI KINACHOISHIA  MACHI, 2021  NAOT  MDHIBITI NA MKAGUZI MKUU  WA HESABU ZA SERIKALI  i  Dira  Kuwa kituo bora cha ukaguzi wa hesabu katika sekta za umma  Dhamiri  Kutoa huduma za ukaguzi wa hesabu zenye tija ili kuimarisha uwajibikaji  na thamani ya fedha katika kukusanya na kutumia rasilimali za umma.  Katika kutoa huduma zenye ubora, Ofisi hii inaongozwa na vigezo vya  msingi vifuatavyo:  Uadilifu  Kuwa taasisi adilifu inayotoa huduma bila upendeleo.  Weledi  Tunalenga kutoa huduma za ukaguzi zenye ubora wa kiwango cha juu  kwa kuzingatia taratibu bora.  Uaminifu  Tunahakikisha tuna kiwango cha juu cha uaminifu na kuzingatia  utawala wa sheria.  Mkazo kwa watu  Tunalenga kufanikisha matarajio ya wadau wetu kwa kujenga utamaduni  nzuri wa kuhudumia wateja na kuwa na watumishi wataalamu na wenye  motisha ya kazi.  Uvumbuzi  Kuwa taasisi ambayo wakati wote inahamasisha utamaduni wa kupokea  na kuendeleza mawazo mapya kutoka ndani na nje ya taasisi.  Matumizi bora ya rasilimali  Kuwa taasisi inayothamini na kutumia kwa umakini mkubwa rasilimali za  umma ilizokabidhiwa.  JAMHURI YA MUUNGANO WA TANZANIA   OFISI YA TAIFA YA UKAGUZI  ii  JAMHURI YA MUUNGANO WA TANZANIA  OFISI YA TAIFA YA UKAGUZI  Jengo la Ukaguzi, 4 Barabara ya Ukaguzi, S.L.P. 950, 41104 Tambukareli, DODOMA.  Simu ya Upepo: “Ukaguzi", Simu: +255 (026) 2321759, Nukushi: +255(026)2117527,  Baruapepe: ocag@nao.go.tz, Tovuti: www.nao.go.tz  Kwa majibu, tafadhali taja:  Kumb. CGA 319/421/01A/6 28 Machi 2021  Mheshimiwa Samia Suluhu Hassan,  Rais wa Jamhuri ya Muungano wa Tanzania,  Ikulu,  S.L.P. 1102,  1 Barabara ya Julius Nyerere,  Chamwino,  40400 DODOMA.  YAH: KUWASILISHA RIPOTI YA JUMLA YA MWAKA YA UKAGUZI WA  UFANISI NA UKAGUZI MAALUMU KWA KIPINDI KINACHOISHIA  TAREHE 31 MACHI 2021  Kwa mujibu wa Kifungu cha 143 (4) cha Katiba ya Jamhuri ya Muungano  wa Tanzania ya Mwaka 1977 (kama ilivyorekebishwa mara kwa mara) na  Kifungu cha 28 cha Sheria ya Ukaguzi wa Umma ya Mwaka 2008, nina  furaha kuwasilisha Ripoti ya Jumla ya Mwaka ya Mdhibiti na Mkaguzi  Mkuu wa Hesabu za Serikali ya Ukaguzi wa Ufanisi na Ukaguzi Maalumu  kwa kipindi kinachoishia tarehe 31 Machi 2021.  Ripoti hii inajumuisha Ripoti 9 za Kaguzi za Ufanisi katika sekta ya  elimu.  Ninawasilisha  Charles E. Kichere  MDHIBITI NA MKAGUZI MKUU WA HESABU ZA SERIKALI  Charles E. Kichere  iii  YALIYOMO   ORODHA YA MAJEDWALI  Idadi ya  Jedwali Maelezo Ukurasa  Jedwali 2.1 Ulinganisho wa Bajeti ya Jumla ya Serikali na ya  Sekta ya Elimu 19  Jedwali 2.2 Bajeti ya Serikali Ikilinganishwa na Bajeti ya Wizara  ya Elimu Sayansi na Teknolojia 20  Jedwali 3.1 Bajeti ya Utoaji Elimu kwa Uhitaji Maalumu 25  Jedwali 3.2 Idadi ya Wanufaika wa Mikopo Waliopangwa Kupewa  Ankara 26  Jedwali 3.3 Bajeti ya Sekta ya Elimu Ikilinganishwa na Bajeti ya  Jumla ya Serikali 29  Jedwali 3.4  Jumla ya Bajeti na Kiasi Halisi Kilichotolewa kwa ajili  ya Utoaji wa Elimu kwa Wanafunzi wenye Mahitaji  Maalumu kuanzia Mwaka 2014 - 2018    Jedwali 3.5 Bajeti Ikilinganisha na Fedha Zilizotolewa kwa ajili ya  Miundombinu ya Shule za Msingi 30  Jedwali 3.6 Asilimia ya Kiasi Halisi Kilichotolewa kwenye Bajeti 31  Jedwali 3.7 Kiasi Kilichotolewa katika Asilimia kwa Miradi ya SIDA 34  Jedwali 3.8 Kiasi Kilichotengwa Ikilinganishwa na Kiasi  Kilichopokelewa kuanzia Mwaka 2015/16 - 2019/20 35  Jedwali 3.9 Ugawaji wa Wafanyakazi miongoni mwa Wadau  Muhimu 39  Jedwali 3.10 Vifaa ambavyo Havikuwepo katika Shule  Zilizotembelewa 42  Jedwali 3.11 Uchambuzi wa Madawati katika Shule za Msingi  Nchini, kuanzia Mwaka 2012 - 2018 43  Jedwali 3.12 Vifaa Vilivyopangwa Kununuliwa chini ya Programu  Ndogo ya Malaria ya Kuboresha Maabara 44  Jedwali 3.13 Vyanzo vya Fedha za Bodi ya Mikopo ya Wanafunzi wa  Elimu ya Juu kuanzia Mwaka 2012/13 - 2015/16 45  Jedwali 4.1  Makundi ya Zana za Udhibiti na Uhakiki wa Ubora  Zilizotengenezwa na Chuo Kikuu cha Ardhi kuanzia  mwaka 2015 - 2020 kwa Ufadhili wa SIDA.    Jedwali 5.1 Mchanganuo wa Upatikanaji wa Madawati Nchini,  kuanzia mwaka 2014 - 2018 61   vii  Idadi ya  Jedwali Maelezo Ukurasa  Jedwali 5.2 Fedha za Serikali Zilizotumika Kukarabati Shule  Kongwe kwa Awamu ya IIII 64  Jedwali 5.3 Hali ya Uwiano wa Mwalimu kwa Mwanafunzi kwa  Shue za Wanafunzi wenye Ulemavu wa Kuona 69  Jedwali 5.4 Hali ya Uwiano wa Mwalimu kwa Wanafunzi wenye  Ulemavu wa Kusikia 70  Jedwali 5.5 Hali ya Uwiano wa Mwalimu kwa Wanafunzi wenye  Ulemavu wa Akili 70  Jedwali 5.6:  Mabadiliko ya Uwiano wa Wanafunzi na Walimu,  Madawati, na Madarasa kabla na baada ya Elimu ya  Msingi na Sekondari Kutolewa Bure    Jedwali 5.7  Mabadiliko ya Uwiano wa Mwanafunzi na Mwalimu,  Madawati na Madarasa kabla na baada ya Sera ya  Elimu Bure    Jedwali 6.1:  Hali ya Vifaa Vilivyopo na Vinavyohitajika kwa Ajili ya  Kujifunzia na Kufundishia Wanafunzi wenye Mahitaji  Maalumu katika Shule Zilizotembelewa    Jedwali 6.2 Fedha Ziliotengwa na Serikali kwa ajili ya Elimu  Maalumu (kiasi katika milioni – TSh.) 80  Jedwali 6.3 Kaguzi Zilizofanyika katika Shule za Msingi za Elimu  Maalumu Zilizotembelewa 88  Jedwali 6.4 Shule za Elimu Maalumu Zilizowekwa Katika Mpango  wa Kukaguliwa katika Kipindi cha Ukaguzi 90  Jedwali 6.5 Idadi ya Wathibiti-ubora wa Shule Ikilinganishwa na  Idadi ya Shule za Elimu Maalumu katika Halmashauri 91  Jedwali 6.6  Hali ya Utekelezaji wa Mapendekezo Yaliyotolewa ili  Kuboresha Elimu Maalumu katika Shule  Zilizotembelewa    Jedwali 6.7  Hali ya Kuzingatia Sifa za Wasimamizi Wanaosimamia  Mtihani wa Kumaliza Elimu ya Msingi kwa Wanafunzi  wenye Mahitaji Maalumu    Jedwali 7.1 Aina za Mafunzo Yaliyotolewa kwa Walimu 103  Jedwali 7.2 Maudhui ya Mafunzo Mbalimbali Yaliyotolewa 104  Jedwali 7.3 Fedha Zilizotolewa kwa ajili ya Mafunzo ya  Huduma 110   viii  Idadi ya  Jedwali Maelezo Ukurasa  Jedwali 7.4 Bajeti ya Mafunzo katika TIE na ADEM (katika bilioni -  Tsh.) 111  Jedwali 8.1 Ulinganifu wa Ujuzi kati ya Tanzania na Nchi zingine  za Uchumi wa Kati 120  Jedwali 8:2 Mgawanyo wa Vyuo Vyenye Usajili wa Awali kwa  Kanda 132  Jedwali 8.3 Idadi ya Kaguzi za Ubora Zilizofanywa kuanzia  mwaka 2013/14 - 2018/19 133  Jedwali 8.4: Uwiano wa Darasa kwa Mwanafunzi kwenye Vyuo  Vilivyotembelewa 139  Jedwali 8.5  Mgawanyo wa Fedha za Bajeti kwa Makundi ya Vyuo  vya Mamlaka ya Elimu na Mafunzo ya Ufundi Stadi  kuanzia mwaka 2013 - 2019    Jedwali 8.6 Mgawanyo wa Fedha za Bajeti kwenye Kanda kuanzia  mwaka 2013/14 - 2018/19 144  Jedwali 9.1 Vihatarishi Vilivyojirudia na Matokeo yake Hasi 147  Jedwali 9.2 Mabadiliko Makubwa ya Mradi na Changamoto  Zilizotokana na Mabadiliko Hayo 150  Jedwali 9.3 Hali ya Utekelezaji wa Shughuli za Programu katika  Tume ya Sayansi na Teknolojia 153  Jedwali 9.4 Orodha ya Shughuli na Fedha Zilizotumika lakini  Hazioneshwi katika Mpango Mpya wa Mwaka 154  Jedwali 9.5 Kufanikiwa kwa Malengo ya Programu ya Jumla 155  Jedwali 9.6 Malengo Muhimu Yaliyochelewa Kufikiwa wakati wa  Utekelezaji wa Programu za Kuimarisha Utafiti 156  Jedwali 9.7 Maeneo ya Utafiti Yaliyoimarika ikiwa ni Matokeo ya  Kubadilishwa kwa Programu 158  Jedwali 9.8  Kiwango cha Maboresho ya Upatikanaji wa Mtandao  kwa ajili ya Kupata Taarifa za Tafiti na Vifaa vya  Mafunzo    Jedwali 9.9  Matumizi ya Fedha Chini ya Kiwango kwa Shughuli za  Machapisho pamoja na Makongamano kwa Kipindi cha  Miaka ya Fedha 2017/18 na 2018/19    Jedwali 9.10 Mambo Yanayoweza Kuathiri Uendelevu wa Miradi 171   ix  Idadi ya  Jedwali Maelezo Ukurasa  Jedwali 10.1 Idadi ya Wanufaika wa Mikopo na Mikopo Inayostahili  Kulipwa kwa Mwaka 175  Jedwali 10.2 Mwenendo wa Ukusanyaji wa Mikopo Inayostahili  Kulipwa kwa Mwaka 177  Jedwali 10.3 Marejesho ambayo Hayakupunguzwa wakati wa Utoaji  wa Taarifa ya Makusanyiko 178  Jedwali 10.4  Bakaa ya Mikopo kama Ilivyoripotiwa kwenye  Kanzidata ya Mishahara ya Ofisi ya Rais – Menejimenti  ya Utumishi wa Umma na Kanzidata ya Ulipaji na  Urejeshaji wa Mikopo ya Bodi ya Mikopo    Jedwali 10.5 Idadi ya Wadhamini Waliotafutwa Ikilinganishwa na  Jumla ya Idadi ya Wadaiwa Sugu wa Mikopo 185  Jedwali 11.1 Hali ya Ofisi za SIDO katika Suala la Kufanya  Ufuatiliaji na Tathmini 200  Jedwali 11.2 Mapungufu katika Kuripoti Maendeleo ya Programu 203   x  ORODHA YA VIELELEZO  Namba Maelezo Ukurasa  Kielelezo 2.1 Sheria Kuu Zinazosimamia Utoaji wa Elimu Nchini 9  Kielelezo 2.2 Muundo wa Mfumo Rasmi wa Elimu na Mafunzo  Nchini Tanzania 12  Kielelezo 2.3 Uhusiano kati ya Watendaji Muhimu katika Sekta ya  Elimu Tanzania 18  Kielelezo 3.1 Matumizi ya Fedha Chuo Kikuu cha Dar es Salaam  na Chuo Kikuu cha Ardhi 36  Kielelezo 3.2 Upatikanaji wa Walimu kwa ajili ya Elimu na  Mafunzo Bora ya Ufundi Stadi 38  Kielelezo 3.3 Upungufu wa Rasilimali-watu kwa ajili ya Elimu ya  Mahitaji Maalumu 40  Kielelezo 4.1  Uwiano wa Wahakiki Ubora wa Elimu ya Wenye  Mahitaji Maalumu katika Mamlaka za Serikali za  Mitaa zilizotembelewa    Kielelezo 4.2  Hali ya Utekelezaji wa Mapendekezo ya Wadhibiti  Ubora wa Shule kutoka Shule 10 Zilizotembelewa  katika Halmashauri 12    Kielelezo 5.1  Uchambuzi wa Idadi ya Wanafunzi Wanaokosa  Madarasa katika Shule za Msingi Nchini kuanzia  Mwaka 2014 - 2018    Kielelezo 5.2 Mchanganuo wa Upatikanji wa Vyoo kwenye Shule  za Msingi Nchini kuanzia Mwaka 2014 - 2018 62  Kielelezo 5.3 Idadi ya Walimu wa Elimu ya Msingi ya Wenye  Mahitaji Maalumu Waliopatiwa Mafunzo 66  Kielelezo 5.4:  Hali ya Walimu Waliopata Mafunzo kwenye  Halmashauri Zilizotembelewa kwa Mwaka wa  Fedha 2018/19    Kielelezo 6.1 Idadi ya Walimu Waliopewa Mafunzo ya Elimu  Maalumu kwa Shule za Msingi 86  Kielelezo 7.1 Hali ya Mafunzo ya Walimu katika ngazi ya Kitaifa 99  Kielelezo 7.2: Hali ya Utoaji wa Mafunzo katika Mikoa  Iliyotembelewa kwa Mwaka wa Fedha 2018/19 100  Kielelelzo 7.3 Maofisa Waliopatiwa Mafunzo katika Halmashauri  Zilizotembelewa kuanzia Mwaka2015/16 – 2018/19 101   xi  Kielelezo 7.4 Asilimia ya Fedha Zilizopokelewa katika Mamlaka  za Serikali za Mitaa Zote Zilizotembelewa 113  Kielelezo 8.1  Ulinganifu wa Mahitaji na Udahili wa Wanafunzi wa  Elimu na Mafunzo ya Ufundi Stadi kuanzia Mwaka  2013/14 -2017/18    Kielelezo 8.2  Idadi ya Waombaji Waliochaguliwa Kujiunga na  Vyuo vya Elimu na Ufundi Stadi kuanzia Mwaka  2013 - 2018    Kielelezo 8.3  Kiwango cha Kufikiwa Makadirio ya Udahili wa  Wanafunzi wa Kike kuanzia Mwaka 2013/14 –  2018/19    Kielelezo 8.4  Ulinganisho wa Uandikishaji wa Wanafunzi wa Kike  na wa Kiume kwenye Fani Zinazoendana na Mpango  wa Maendeleo    Kielelezo 8.4(a)  Mwenendo wa Udahili wa Wanafunzi wenye  Ulemavu kwa Aina ya Elimu na Mafunzo ya Ufundi  Stadi kwa Ulemavu kuanzia Mwaka 2013 - 2018    Kielelezo 8.4(b) Mwenendo wa Udahili wa Wanafunzi wenye  Mahitaji Maalumu kuanzia Mwaka 2013 - 20181 126  Kielelezo 8. 5 Asilimia ya Udahili wa Wanafunzi wenye Mahitaji  Maalumu Kulingana na Mtoahuduma 127  Kielelezo 8.6 Usambazaji wa Vituo vya Elimu ya Ufundi katika  Kanda za Kijiografia Nchini 128  Kielelezo 8.7 Mwenendo wa Wanafunzi Waliodahiliwa kwenye  Sekta Muhimu za Kiuchumi 130  Kielelezo 8.8 Hali ya Usajili wa Vyuo kwenye Kanda 131  Kielelezo 8.9 Mahitaji ya Walimu wa Elimu na Mafunzo ya Ufundi  Stadi kuanzia Mwaka 2013/14 - 2018/19 135  Kielelezo 8.10 Asilimia ya Walimu wa Mafunzo ya Ufundi Stadi  Wasio na Mafunzo ya Mbinu za Kufundishia 136  Kielelezo 8.11 Asilimia ya Madarasa Yaliyopo kwenye Vyuo vya  Mamlaka ya Elimu na Mafunzo ya Ufundi Stadi 138  Kielelezo 8.12 Mahitaji, Uwepo, na Mapungufu ya Karakana  kwenye Vyuo Vilivyotembelewa 140  Kielelezo 8.13  Mgawanyo wa Fedha za Kodi ya Maendeleo ya Ujuzi  kwa ajili ya Elimu na Mafunzo ya Ufundi Stadi  kunzia Mwaka 2014/15 - 2018/19 (bilioni Tsh.)    xii  Kielelezo 9.1 Bajeti Iliyoidhinishwa katika Chuo Kikuu cha Dar es  Salaam 161  Kielelezo 9.2 Ucheleweshaji wa Utoaji wa Fedha za Programu 163  Kielelezo 9.3  Ukubwa wa Ucheleweshaji wa Kutuma Maombi ya  Fedha kwa ajili ya Utekelezaji wa Programu  kuanzia Mwaka 2015/16 - 2019/20    Kielelezo 9.4 Utoaji wa Fedha kwa ajili ya Utekelezaji wa  Programu kuanzia Mwaka 2015/16 - 2019/20 165  Kielelezo 9.5  Asilimia ya Kiasi Kilichotengwa na Kutumika katika  Kiwango cha Programu Ndogo kati ya Julai 2015 na  Juni 2019    Kielelezo 9.6 Kiasi cha Ucheleweshaji wa Kulipa Posho za  Wanafunzi 168  Kielelezo 9.7 Idadi ya Wanafunzi wa Shahada ya Umahiri ambao  Walichelewa Kupata 169  Kielelezo 10.1 Mikopo Inayostahiki kwa kila Mwaka wa Kalenda  Ikilinganishwa na Idadi ya Mikopo ya Uigizaji 176   xiii  DIBAJI  Ninayo furaha kuwasilisha Ripoti  yangu ya Jumla ya Ukaguzi wa.  Ripoti hii ya jumla inajumuisha  ripoti 9 za ukaguzi wa ufanisi  kuhusu utoaji wa elimu nchini.  Wakaguliwa wakuu walikuwa  Wizara ya Elimu, Sayansi na  Teknolojia ; Ofisi ya Rais - Tawala  za Mikoa na Serikali za Mitaa;  Mamlaka ya Elimu na Mafunzo ya  Ufundi Stadi; Bodi ya Mikopo ya Wanafunzi wa Elimu ya Juu; Taasisi  ya Elimu Tanzania; Wakala wa Maendeleo ya Usimamizi wa Elimu; na  Baraza la Taifa la Mitihani. Wakaguliwa wengine waliohusika ni taasisi  za utafiti na elimu ya juu, zikijumuisha Chuo Kikuu cha Dar es  Salaam, Chuo Kikuu cha Ardhi, Chuo Kikuu cha Afya na Sayansi  Shirikishi Muhimbili, na Tume ya Sayansi na Teknolojia Tanzania.  Ripoti hii inalenga kutoa taarifa kwa wadau (wabunge, maofisa wa  serikali kuu na serikali za mitaa, wanahabari, wafadhili, na asasi za  kiraia na zisizo za kiserikali kuhusiana na matokeo ya ukaguzi yaliyopo  kwenye ripoti za ukaguzi wa ufanisi zilizofanywa na Ofisi ya Taifa ya  Ukaguzi wa Hesabu za Serikali hadi kufikia Mwezi Machi, 2021.  Ufafanuzi wa kina kuhusiana na taarifa zilizoandikwa kwa kifupi ndani  ya ripoti hii unapatikana kwenye ripoti husika za kaguzi za ufanisi  ambazo zilikabidhiwa kwa maofisa masuuli wa wizara na taasisi  husika.  Ripoti hii inawasilishwa kwa Rais wa Jamhuri ya Muungano wa  Tanzania, Mheshimiwa Samia Suluhu Hassan kwa mujibu wa Ibara ya  143 ya Katiba ya Jamhuri ya Muungano wa Tanzania (kama  ilivyorekebishwa mara kwa mara) na Kifungu cha 28 cha Sheria ya  Ukaguzi wa Umma ya Mwaka 2008.  Chini ya Ibara ya 143(4) ya Katiba ya Jamhuri ya Muungano wa  Tanzania ya Mwaka 1977 (kama ilivyorekebishwa mara kwa mara)  Mdhibiti na Mkaguzi Mkuu wa Hesabu za Serikali anatakiwa  kuwasilisha kwa Rais kila taarifa aliyotoa kwa mujibu wa Ibara Ndogo  (2) ya Ibara iliyotajwa. Mara taarifa hiyo inapopokelewa, Rais   xiv  atamwelekeza Waziri husika kuwasilisha taarifa hiyo mbele ya kikao  cha kwanza cha Bunge la Jamhuri ya Muungano wa Tanzania kabla ya  siku saba kupita toka kikao hicho cha Bunge kuanza. Ibara hiyo  inamruhusu Mdhibiti na Mkaguzi Mkuu wa Hesabu za Serikali  kuwasilisha ripoti yake kwa Spika wa Bunge iwapo Rais, kwa sababu  zozote zile, atashindwa kuwasilisha ripoti hiyo kwa Spika kama sheria  inavyotaka.  Kutungwa kwa Sheria ya Ukaguzi wa Umma ya Mwaka 2008  kumeimarisha uhuru wa utendaji wa Ofisi yangu katika kutimiza  majukumu yake ya kikatiba. Uhuru wa utendaji wa Ofisi yangu  utaniwezesha kupata taarifa na kuwa na udhibiti wa rasilimali zote  zilizo chini ya Ofisi yangu, ikiwa ni pamoja na rasilimali-watu na  fedha, ambazo zitaiwezesha Ofisi yangu kufanya kazi bila kuingiliwa  na mtu au mamlaka yoyote, zikiwemo zile ninazozikagua.  Sheria hii imepanua mawanda ya ukaguzi kwa kunipa mamlaka ya  kufanya ukaguzi wa ufanisi, ukaguzi wa utambuzi, ukaguzi wa  mazingira, na ukaguzi maalumu. Aina hizi za ukaguzi ni zaidi ya  ukaguzi wa kawaida wa taarifa za hesabu za fedha kama ambavyo  tumekuwa tukifanya kwa miaka mingi.  Kimsingi, ripoti hii imeniwezesha kutoa maoni huru kwa Bunge  kuhusiana na usahihi, uwajibikaji, uwazi, na uadilifu katika matumizi  ya rasilimali za umma, hususani katika masuala ya utoaji wa huduma  za elimu nchini. Ripoti hii imegusia zaidi kwenye maeneo ya  usimamizi wa ubora wa elimu, usimamizi wa utoaji wa elimu kwa  wanafunzi wenye mahitaji maalumu, utoaji wa mafunzo kwa walimu  waliopo kazini, upatikanaji na utunzaji wa miundombinu ya shule za  msingi, na utoaji wa elimu na mafunzo ya ufundi stadi. Ripoti hii pia  imegusia usimamizi wa ulipaji na urejeshaji wa mikopo ya elimu ya  juu, utekelezaji wa programu za elimu kwa taasisi za utafiti na elimu  ya juu, na uratibu na usimamizi wa wadau wanaohusika na utoaji wa  elimu nchini.  Lengo kuu la kufanya aina hizi za ukaguzi ni kufanya tathmini ya  matatizo yaliyobainishwa katika sekta husika, pamoja na kuangalia  iwapo rasilimali zilizotengwa zimetumika kwa ufanisi kwa kuzingatia   xv  uwekevu, tija, na ufanisi kama ilivyotarajiwa na kupitishwa na Bunge  kwenye maeneo yaliyotajwa.  Ni vizuri kufahamu kwamba wakati Ofisi yangu inafanya ukaguzi na  kutoa ripoti ya utendaji wa serikali kuu, serikali za mitaa, na  mashirika ya umma kulingana na sheria na taratibu zilizopo, wajibu  wa kuhakikisha kuwa kuna ufanisi, uwekevu, na tija katika matumizi  ya rasilimali za umma ni wa maofisa masuuli. Wakati huohuo, ni  wajibu wa maofisa masuuli kuhakikisha matokeo ya ukaguzi na  mapendekezo niliyoyatoa yanatekelezwa kikamilifu.  Ni matarajio ya Bunge kwamba, Mdhibiti na Mkaguzi Mkuu wa Hesabu  za Serikali anahakiki usahihi wa taarifa za fedha na usimamizi wa  rasilimali za umma katika serikali kuu, serikali za mitaa, na mashirika  ya umma kuhusiana na tija na ufanisi kwenye utekelezaji wa  programu mbalimbali za Serikali. Ofisi yangu inachangia kwa kutoa  mapendekezo ili kuboresha utendaji katika sekta ya umma. Kwa jinsi  hiyo, serikali kuu, serikali za mitaa, mashirika ya umma, na Ofisi  yangu kwa pamoja zinatoa mchango mkubwa kwa Bunge katika  kuongeza na kujenga imani kwa wananchi kuhusu usimamizi wa  rasilimali za umma. Ingawa majukumu yanatofautiana, lakini lengo ni  moja kuhakikisha kunakua na usimamizi bora wa rasilimali.  Ili kukidhi matarajio ya wabunge na umma kwa ujumla, Ofisi ya Taifa  ya Ukaguzi imeendelea kufanya mapitio ya njia bora zaidi za kufanya  ukaguzi na kuongeza wigo wa masuala yanayokaguliwa na hivyo  kuimarisha utendaji na uwajibikaji katika sekta ya umma. Aidha, Ofisi  yangu inahakikisha ukaguzi wake unalenga na kuyapa kipaumbele  maeneo muhimu yanayochangia au yanatarajiwa kuchangia  maendeleo ya sekta ya umma hasa usimamizi wa masuala yahusuyo  usalama wa wananchi wanapopata huduma mbalimbali. Hivyo, kazi ya  ukaguzi ni chachu katika usimamizi wa rasilimali za umma.  Ninapenda kutambua juhudi kubwa ya wafanyakazi wa Ofisi yangu  kwa weledi na dhamira njema katika kutimiza malengo tuliyojipangia  licha ya kufanya kazi katika mazingira magumu ikiwa pamoja na  kukosa fedha za kutosha, kukosa vitendea kazi vya kutosha,  mishahara duni, na wakati mwingine kufanya kazi kwenye maeneo  yasiyofikika kirahisi.   xvi  Ni matumaini yangu kuwa Bunge litaona umuhimu wa taarifa zilizomo  katika ripoti hii katika kuiwajibisha Serikali kuhusiana na jukumu lake  la usimamizi wa rasilimali za umma na utoaji wa huduma kwa  Watanzania.  Charles E. Kichere  Mdhibiti na Mkaguzi Mkuu wa Hesabu za Serikali  Dodoma, Jamhuri ya Muungano wa Tanzania  28 Machi, 2021  xvii  SHUKRANI  Ninapenda kutoa shukrani zangu za dhati kwa wote walioweka  mazingira wezeshi kwangu kuweza kutimiza wajibu wangu wa  kikatiba. Ninapenda kumshukuru kila mfanyakazi katika Ofisi yangu  kwa jitihada zake ambazo zimeniwezesha kutoa ripoti kwa wakati.  Ninalazimika kuishukuru familia yangu na familia za wafanyakazi  katika Ofisi yangu kwa uvumilivu waliouonesha kipindi chote cha  kutimiza wajibu huu wa kikatiba.  Ninapenda kuishukuru Serikali na Bunge letu tukufu kwa kuendelea  kuisaidia Ofisi yangu katika kutekeleza majukumu yake.  Vilevile, shukrani za pekee ziende kwa jumuiya ya wafadhili hasa Ofisi  ya Taifa ya Ukaguzi ya Uswidi (SNAO), Shirika la Misaada la Watu wa  Marekani (USAID), Idara ya Maendeleo ya Kimataifa (DFID), Benki ya  Maendeleo ya Afrika (AfDB), Umoja wa Ulaya (EU), Ushirikiano wa  Uswisi na Ujerumani (GFG Project) ukisimamiwa na Ushirikiano wa  Kimataifa wa Ujerumani (GIZ), Benki ya Dunia kupitia Mpango wa  Usimamizi wa Fedha za Umma (PFMRP), pamoja na wengine wote  waliotutakia mema ambao walichangia kwa njia moja au nyingine kwa  nia ya kuleta mabadiliko katika Ofisi yangu. Mchango wao katika  kuimarisha ujuzi wa wafanyakazi, mfumo wa teknolojia ya habari na  mawasiliano, na nyenzo mbalimbali umechangia kwa kiasi kikubwa  katika mafanikio yetu.  Halikadhalika, ninapenda kuwashukuru wadau wengine wote, ikiwa  pamoja na maofisa masuuli wa taasisi nilizozikagua kwa kutoa  mchango mkubwa na taarifa muhimu zilizohitajika kwa ajili ya  uandaaji wa ripoti mahususi za ukaguzi wa ufanisi ambazo ndizo  zimewezesha uandaaji wa ripoti hii ya jumla.  Shukrani za kipekee ziende kwa jamii ya wanataaluma na wataalamu  wa kada mbalimbali kutoka Vyuo Vikuu mbalimbali nchini, na maofisa  wastaafu wa Serikali kwa michango yao ambayo iliboresha ripoti za  ukaguzi wa ufanisi kupitia maoni na uhakiki walioufanya katika rasimu  za ripoti.  Ninapenda pia kuishukuru Kamati ya Bunge ya Hesabu za Serikali Kuu  ambayo ripoti hii pamoja na ripoti nyingine binafsi za ukaguzi   xviii  zitawasilishwa kwa ajili ya uchambuzi, majadiliano, na kutoa  maelekezo yake. Tunatarajia kuwa Kamati ya Bunge ya Hesabu za  Serikali Kuu itatupa maboresho na mwelekeo utakaotokana na  mjadala wa ripoti hizi.  Mwisho, ninapenda kuwashukuru maofisa masuuli na watumishi wote  wa taasisi za umma Tanzania nzima. Ninatambua pia mchango wa  walipakodi ambao ripoti hii tunaitoa kwao. Mwenyezi Mungu  awabariki nyote kadri mnavyojitoa katika kusimamia uwajibikaji wa  matumizi ya rasilimali za umma nchini.   xix  MUHTASARI  Utangulizi  Kifungu cha 28 cha Sheria ya Ukaguzi wa Umma, Namba 11 ya Mwaka 2008  kinampa mamlaka Mdhibiti na Mkaguzi Mkuu wa Hesabu za Serikali ya  kufanya ukaguzi wa ufanisi kwenye sekta ya umma. Ukaguzi wa ufanisi  unalenga kuboresha muundo wa uwajibikaji na utendaji wa taasisi za  serikali. Pia, unatoa tathmini huru ya namna ambavyo taasisi hizo  zinatumia rasilimali katika kutekeleza majukumu yao kwa kuzingatia  uwekevu, tija na ufanisi.  Taarifa hii ya jumla ya ukaguzi wa ufanisi inaainisha mafanikio na  mapungufu yaliyobainika, hitimisho, pamoja na mapendekezo katika Sekta  ya Elimu nchini. Taarifa hii ya jumla ya ukaguzi wa ufanisi inatokana na  Ripoti tisa za ukaguzi wa ufanisi juu ya Upatikanaji na Uwepo wa  Miundombinu ya Shule za Msingi; Marejesho na Urejeshaji wa Mikopo ya  Wanafunzi wa Elimu ya Juu; Utoaji wa Elimu kwa Wanafunzi wenye  Mahitaji Maalumu; Utoaji wa Mafunzo ya Kujenga Uwezo kwa Walimu  Walio Kazini; Utoaji wa Elimu na Mafunzo Bora ya Ufundi Stadi; Programu  za Kuimarisha Uwezo wa Kufanya Utafiti kwa Vyuo Vikuu vya Dar es  Salaam, Muhimbili na Ardhi, pamoja na Tume ya Sayansi na Teknolojia  zilizofanyika kati ya mwaka 2017 na 2020.  Kwa ujumla, ripoti hii inakusudia kusaidia wabunge, Serikali, vyombo vya  habari, umma, na wadau wengine kuchukua maamuzi ya uhakika kwa  lengo la kuongeza tija, ufanisi, na uwekevu katika utoaji wa elimu ya  msingi, sekondari, ufundi stadi, na vyuo vikuu kwa umma. Ripoti hii ya  jumla haikusudii kuwa mbadala wa ripoti tisa zilizofanywa na kutolewa  katika miaka ya kifedha iliyotajwa. Msomaji anashauriwa kutegemea zaidi  ripoti husika.  Mambo Makuu Yaliyobainika katika Ukaguzi  Utoaji wa Elimu bila Malipo (Darasa la I hadi Kidato cha IV)    Serikali iliwekeza kiasi kikubwa cha fedha katika utoaji wa elimu kwa  kuanzisha elimu bure kuanzia ngazi ya elimu ya msingi hadi sekondari.  Tangu kuanzishwa kwa elimu bure mwaka 2016, Serikali imetumia  takribani shilingi za Kitanzania trilioni 1.096 hadi kufikia mwaka wa fedha   xx  2019/20. Fedha hizi zimetumika kugharamia utoaji wa elimu ya msingi  ikiwa ni pamoja na ukarabati na ujenzi wa miundombinu, rasilimali-watu  pamoja na udhibiti na uhakiki wa ubora katika sekta ya elimu.  Kuanzishwa kwa Mpango wa Elimu Bure kumechangia ongezeko la  wanafunzi na hivyo kupelekea haja ya kuongeza uwekezaji sambamba  katika miundombinu, rasilimali-watu, vifaa vya maabara, mikopo ya  wanafunzi wa elimu ya juu, na shughuli za udhibiti ubora wa elimu ambazo  kwa pamoja huchangia katika utoaji wa elimu ya msingi, sekondari, na  elimu ya juu yenye ubora uliokusudiwa. Kwa mfano, kiwango cha  uandikishaji wa wanafunzi wa darasa la kwanza hadi la saba kiliongezeka  kutoka wanafunzi 8,298,282 hadi 10,460,785 sawa na ongezeko la asilimia    Idadi ya wanafunzi wa shule za sekondari iliongezeka kutoka 1,774,383  hadi 2,062,717 katika kipindi kama hicho sawa na ongezeko la asilimia 16.  Maboresho katika utoaji wa Elimu ya Msingi, Sekondari na Chuo Kikuu  Uboreshaji na Ujenzi wa Miundombinu  Serikali imegharamia maboresho ya miundombinu katika shule za msingi na  sekondari ambayo yameimarisha mazingira ya kufundishia na kujifunzia.  Kwa mfano, Serikali imetumia takribani shilingi bilioni 326.1 kuboresha  miundombinu ya shule kongwe 86 kati ya 89. Kwa sasa Serikali ipo katika  awamu ya tatu ya maboresho hayo ambapo imetumia shilingi za Kitanzania  bilioni 8.7 kukarabati shule kongwe 12.  Serikali imeongeza idadi ya madarasa kwa kujenga madarasa mapya 8,782  na hivyo kuyafanya yafikie 175,353 kutoka 166,571 yaliyokuwepo awali.  Katika kipindi hicho, Serikali imejenga na kuboresha makazi ya walimu.  Imejenga nyumba mpya 15,562. Uwekezaji huu umefanyika ili kuendana na  ongezeko la wanafunzi wa shule za msingi na sekondari pamoja na  kuhakikisha kwamba wanafunzi wanajifunza katika mazingira yenye ubora  na pia walimu wanaishi katika mazingira mazuri..  Aidha, Serikali imekarabati na pia kujenga majengo mapya ya maabara  katika shule za sekondari na hivyo kuongeza idadi yake hadi kufikia 6,104  nchini. Mbali na ujenzi wa miundombinu, Serikali pia imeboresha  miundombinu ya kujifunzia kwa kuzipatia shule zinazotoa elimu maalumu  vifaa vipya 37,820 vya kuwasaidia wanafunzi wenye mahitaji maalumu.   xxi  Vifaa hivi vilipelekwa katika shule 1,305 zinazotoa elimu maalumu kote  nchini.  Utoaji wa Vitabu kwa Elimu ya Shule za Msingi  Katika kuhakikisha utoaji wa elimu bora, kwa miaka mitano iliyopita,  Serikali ilizalisha na kusambaza vitabu 2,962,648 vya darasa la saba vya  masomo yote, pamoja na mitaala 272,000 ya darasa la kwanza hadi la  saba. Zaidi ya hayo, Serikali ilisambaza vitabu 25,452 vya wanafunzi  wasioona katika shule mbalimbali nchini kote.  Ongezeko la Idadi ya Walimu  Katika kukabiliana na ongezeko la idadi ya wanafunzi katika ngazi zote za  elimu, Serikali imeajiri walimu ili kusaidia utoaji wa elimu katika elimu ya  msingi na sekondari. Hadi sasa, idadi ya walimu wa shule za msingi na  sekondari wamefikia 253,633 ambayo ni sawa na asilimia 75 ya mahitaji  yote ya walimu nchini. Mbali na hilo, Serikali pia iliajiri wataalamu wa  maabara 397 ambao walipelekwa katika shule za sekondari zinazofundisha  masomo ya sayansi ili kuimarisha elimu kwa vitendo kwenye masomo kama  vile fizikia, kemia na biolojia.  Kuimarisha Shughuli za Udhibiti wa Ubora wa Elimu  Katika kuhakikisha ubora wa elimu, Serikali ilitoa vyombo vya usafiri  kuanzia ngazi ya mkoa hadi kata ili kurahisisha ukaguzi na usimamizi wa  utoaji wa elimu bora katika maeneo hayo ya kiutawala. Jumla ya magari  38 yametolewa kwa Maofisa Elimu wa mikoa na magari 184 tayari  yamenunuliwa na yanasubiri kusambazwa mikoani na katika halmashauri  mbalimbali. Aidha, pikipiki 3,900 zimesambazwa kwa Maofisa Elimu kata  ili kurahisisha shughuli za udhibiti wa ubora kwenye kata zao. Hatua  nyingine zilizochukuliwa na Serikali ni pamoja na: kuimarisha shughuli za  udhibiti wa ubora wa elimu; kuajiri wadhibiti ubora wa elimu takribani 400  katika mwaka wa fedha 2019/20; na kujenga ofisi zipatazo 100 za  wadhibiti ubora wa elimu nchini.  Aidha, Idara ya Udhibiti Ubora wa Elimu katika Wizara ya Elimu, Sayansi na  Teknolojia iliweza kutembelea jumla ya taasisi za elimu 5,058 zikiwemo  shule za msingi 3,953, shule za sekondari 1,089, na vyuo 16 vya ualimu,   xxii  sawa na asilimia 84.8 ya taasisi zote nchini zilizotakiwa kutembelewa na  wadhibiti ubora wa elimu. Pia, Idara iliweza kufanya ufuatiliaji wa  mapendekezo yaliyotolewa wakati wa ukaguzi wa shule uliofanyika katika  shule za awali na msingi 494 na shule za sekondari 75 ili kupima kiwango  cha utekelezaji wa mapendekezo yaliyotolewa kwao katika kaguzi  zilizofanyika.  Kuimarisha Utoaji wa Elimu ya Juu  Katika kuimarisha utoaji wa elimu ya juu, juhudi za Serikali zimehakikisha  kuna ongezeko la udahili wa wanafunzi wa elimu ya juu kutoka wanafunzi  125,000 mwaka 2015 hadi wanafunzi 142,179 mwaka 2021. Ongezeko hili  la udahili ni sawa na asilimia 14 ya wanafunzi wote waliodahiliwa mwaka    Aidha, kumekuwa na ongezeko la jumla la kiwango cha mikopo ya  wanafunzi wa vyuo vikuu ambayo imeongezeka kutoka shilingi za  Kitanzania bilioni 373 mwaka 2015 hadi shilingi bilioni 462 mwaka 2021,  sawa na ongezeko la asilimia 24.  Pamoja na maboresho hayo yaliyofanywa na serikali katika sekta ya elimu,  kaguzi zilizofanyika bado zilibaini uwepo wa mapungufu kadhaa kama  yalivyoainishwa hapa chini. Ukaguzi umebaini mambo makuu saba ambayo ni  matumizi ya rasilimali kwa ajili ya utoaji wa elimu; usimamizi usioridhisha  wa ubora wa elimu; mapungufu katika usimamizi wa elimu kwa wanafunzi  wenye mahitaji maalumu; ujengaji uwezo usioridhisha kwa walimu walio  kazini; na utoaji duni wa mafunzo ya ufundi stadi. Mambo mengine ni  utekelezaji usioridhisha wa programu za tafiti katika taasisi za elimu ya juu;  usimamizi usioridhisha wa ulipaji na urejeshaji wa mikopo ya wanafunzi wa  elimu ya juu; na uratibu na ufuatiliaji duni katika utoaji huduma za elimu  nchini. Mambo haya yanafafanuliwa kwa kina hapa chini.  Ongezeko la Rasilimali kwa ajili ya Utoaji wa Elimu  Ukaguzi ulibaini kuwa kulikuwa na ongezeko la fedha kwa ajili ya utoaji wa  elimu ya msingi, sekondari, na vyuo vikuu. Kwa mfano, kati ya miaka ya  fedha 2015/16 na 2019/20, Serikali iliweza kuongeza zaidi ya mara tatu ya  fedha kutoka Sh. Bilioni 107 katika mwaka wa fedha 2015/16 hadi Sh.  Bilioni 382 katika mwaka wa fedha 2019/20 kugharamia uboreshaji wa  miundombinu ya shule ya msingi na sekondari. Hali hii ilibainika pia katika  kuwajengea uwezo walimu walio kazini na uimarishaji wa elimu na   xxiii  mafunzo ya ufundi, ambapo maeneo haya yalipokea asilimia 25 na 46 ya  bajeti zao za jumla, kwa mfuatano huo.  Ukaguzi ulibaini kwa ujumla kuwa katika kipindi cha miaka mitatu ya  fedha (2014/15 hadi 2016/17), Serikali kupitia Wizara ya Elimu na Taasisi  ya Elimu Tanzania (TET) ilikuwa ikipanga bajeti kuwezesha hatua ambazo  zinaongeza utoaji wa elimu.  Mathalani, katika kipindi hicho, Serikali ilipanga kutumia Sh. Bilioni 815  kwa ajili ya maendeleo ya miundombinu na ikafanikiwa kutoa jumla ya Sh.  Bilioni 326. Ukaguzi ulibaini pia kuwa ukiachwa Mwaka wa Fedha 2017/18,  kulikuwa na viwango tofauti vya bajeti na utoaji wa fedha kwa ajili ya  utoaji wa elimu ya mahitaji maalumu, mipango ya kuwajengea uwezo  walimu walio kazini, na utunzaji wa miundombinu ya shule za msingi.  Pamoja na ongezeko la fedha kwa ajili ya utoaji ekimu, baadhi ya maeneo  yalikumbwa na uhaba wa bajeti. Upungufu huo wa fedha ulizorotesha  utoaji wa huduma za elimu katika baadhi ya maeneo.  Kutolewa kwa fedha pungufu kulitokana na vipaumbele mbalimbali vya  Serikali, elimu ikiwa mojawapo. Matokeo yake, shughuli kadhaa muhimu  katika sekta ya elimu hazikutekelezwa. Shughuli zilizoathirika ni pamoja  na upungufu wa madawati, kukosekana kwa vifaa vya kusaidia wanafunzi  wenye mahitaji maalumu, ukosefu wa ukarabati wa miundombinu ya  shule, na ukosefu wa mafunzo kwa walimu walio kazini.  Ukaguzi ulibaini pia kuwa kulikuwa na mgawanyo usiotosheleza wa walimu  katika utoaji wa elimu ya msingi, sekondari, na elimu na mafunzo ya  ufundi stadi. Ukaguzi uligundua kuwa hakukuwa na uwiano wa kutosha wa  mwalimu-mwanafunzi kwa elimu na mafunzo ya ufundi stadi ambapo  uwiano wa sasa ni wanafunzi 79 kwa mwalimu 1, wakati mahitaji ya  kawaida ni wanafunzi 16 kwa mwalimu 1. Upungufu pia ulibainika katika  eneo la kuwajengea uwezo walimu walio kazini na wahakiki wa ubora,  ambapo viwango vya upungufu vilikuwa kwa wastani wa asilimia 37 kwa  walimu walioko makazini na upungufu wa asilimia 81 kwa wadhibiti ubora.  Uhaba wa rasilimali-watu katika sekta ya elimu ulisababishwa na utoaji  pungufu wa fedha ili kuweza kuajiri na kusambaza wafanyakazi hususani  walimu katika shule mbalimbali. Matokeo yake, kulikuwa na uwiano finyu  wa walimu na wanafunzi. Hali hii iliathiri ufanisi katika utoaji wa elimu   xxiv  nchini. Kwa kuongezea, vyuo vya ufundi stadi havikuweza kutambuliwa na  Mamlaka ya Elimu na Mafunzo ya Ufundi Stadi kwa sababu ya kuwa na  idadi pungufu ya walimu.  Kwa upande wa mafanikio, Serikali ilipokea jumla ya asilimia 87 ya fedha  (sawa na shilingi za Kitanzania bilioni 11.3) kutoka kwa washirika wa  maendeleo waliokuwa wanafadhili utekelezaji wa Programu ya Kuimarisha  Ujuzi wa Kusoma, Kuandika, na Kuhesabu (LANES) kupitia Ofisi ya Rais -  TAMISEMI na Wizara ya Elimu, Sayansi na Teknolojia.  Aidha, katika Mwaka wa Fedha 2019/20, Wizara ya Elimu, Sayansi, na  Teknolojia iliweza kukarabati shule 12 za zamani za sekondari ambapo Sh.  8,685,167,591 zilitumika kwa ajili ya ukarabati.  Vilevile, ukaguzi ulibaini kuwa taasisi za elimu ya juu ambazo zilikuwa  zikitekeleza mpango wa kuimarisha utafiti uliofadhiliwa na Sida kati ya  2015/16 na 2019/20 zilipokea kiasi kikubwa cha fedha za programu  zilizopangwa kwa ajili ya utekelezaji wa shughuli zao.  Ukaguzi ulionesha kuwa vyuo vikuu 3 ambavyo ni Chuo Kikuu cha Dar es  Salaam (UDSM), Chuo Kikuu cha Afya na Tiba Muhimbili (MUHAS), na Chuo  Kikuu cha Ardhi (ARU); pamoja na Tume ya Sayansi na Teknolojia  (COSTECH) kwa pamoja walipokea wastani wa asilimia 93 ya fedha zote,  ambapo Chuo Kikuu cha Dar es Salaam na Chuo Kikuu cha Afya na Tiba  Muhimbili walipokea asilimia 100 ya fedha zilizopangwa.  Usimamizi Usioridhisha wa Ubora wa Elimu  Ukaguzi uliofanyika ulibaini kuwepo kwa utekelezaji hafifu wa mipango  iliyolenga kuweka usimamizi wenye tija wa mifumo ya udhibiti na uhakiki  wa ubora kwa shule za msingi na sekondari. Kwa mfano, ukaguzi ulibaini  kuwa kumekuwepo na uhaba wa wahakiki ubora kwa elimu ya wenye  mahitaji maalumu huku kukiwa na ripoti za uwepo wa jumla ya wahakiki  98 pekee kati ya 1306 waliokuwa wakihitajika. Idadi hii ya wadhibiti ubora  wa elimu ni sawa na asilimia 8 ya mahitaji yote. Zaidi, utekelezaji wa  mapendekezo yaliyotokana na shughuli za uhakiki ubora kama  ulivyofanywa na Wizara ya Elimu, Sayansi na Teknolojia ni mdogo huku  ikiripotiwa kuwa ni asilimia 39 pekee ya mapendekezo yote ndiyo   xxv  yalitekelezwa huku asilimia 61 ya mapendekezo hayo yakiwa  hayajatekelezwa kabisa.  Kiwango kidogo cha utekelezaji wa mapendekezo yaliyotolewa na wahakiki  ubora kilitokana na udhaifu wa idara za elimu katika kusimamia  utekelezaji wa mapendezo ndani ya mamlaka za serikali za mitaa.  Wahakiki ubora walikosa nguvu za kushawishi utekelezaji wa mapendekezo  yaliyotolewa.  Katika namna nyingine, shughuli za wahakiki ubora hazikuzingatia mambo  mengine yahusuyo ubora katika sekta ya elimu hasa uwepo wa  miundombinu sahihi, ambapo ni asilimia 5 pekee ya mapendekezo yote  yaliyotolewa na wahakiki ubora yaligusia suala la miundombinu.  Kaguzi pia zilibaini kuwepo kwa utekelezaji hafifu wa shughuli zilizolenga  kuimarisha uwezo wa taasisi za elimu ya juu kusimamia mifumo ya udhibiti  na uhakiki ubora. Mifumo ya udhibiti ubora wa vikundi ya uvumbuzi katika  Tume ya Sayansi na Teknolojia haikuundwa licha ya kwamba ilitarajiwa  kuwa nyenzo ya kufuatilia matokeo ya uvumbuzi. Aidha, ukaguzi ulibaini  kwamba zana za uhakiki ubora ziliandaliwa lakini hazikuhuishwa katika  taasisi ili kuwezesha usimamizi sahihi wa ubora katika utoaji wa elimu ya  juu na hasa katika shughuli za utafiti. Zaidi ya hayo, hakukuwa na namna  ya kufuatilia matumizi ya zana za udhibiti ubora zilizoandaliwa katika  taasisi husika.  Kiwango kidogo cha shughuli za uhakiki ubora hatimaye kimeathiri ubora  wa elimu ya msingi, sekondari, ufundi, pamoja na ya vyuo vikuu nchini.  Kwa mfano, changamoto za miundombinu kama vile uchache wa madarasa  na madawati imeendelea kuwepo licha ya miaka mingi ya kuzungumziwa  katika taarifa za wakaguzi wa uhakiki ubora na hivyo kuathiri mazingira ya  kufundishia na kujifunzia ya wanafunzi wa shule za msingi na sekondari.  Matokeo yake, changamoto zinazopelekea kuwepo kwa mifumo dhaifu ya  uhakiki ubora katika vyuo vikuu zimeendelea kuzalisha wahitimu waliokosa  ujuzi muhimu unaotakiwa katika soko la sasa la ajira.   xxvi  Mapungufu katika Usimamizi wa Elimu kwa Wanafunzi wenye Mahitaji  Maalumu  Ukaguzi ulibaini kuwa kulikuwa na upungufu wa vifaa vya kujifunzia na  kufundishia kwa wanafunzi wenye mahitaji maalumu. Kwa mfano, asilimia  68 ya vifaa vya kujifunzia na kufundishia2   kwa wanafunzi wenye mahitaji  maalumu vilivyohitajika havikuwepo katika shule za msingi 17 kati ya shule  18 zilizotembelewa. Kukosekana kwa utaratibu endelevu wa kugharamia  elimu maalumu ndiyo sababu kubwa inayochangia upungufu huo. Kwa  mfano, kiasi cha shilingi milioni 272 zilizotengwa na Wizara ya Elimu,  Sayansi na Teknolojia kwa ajili ya ununuzi wa vifaa vya kufundishia na  kujifunzia elimu maalumu ilibadilishwa matumizi na kutumika kwa ajili ya  shughuli za mitihani ya darasa la nne na mashindano ya lugha ya Kingereza  Afrika Mashariki.  Pia, ilibainika kulikuwa na upungufu wa mafunzo ya walimu wa elimu  maalumu, na hata baada ya kuhitimu, walimu waliopatiwa mafunzo  hawakupangwa kwenye shule za msingi zenye wanafunzi wenye mahitaji  maalumu. Kwa mwaka 2018, upungufu wa walimu wa elimu maalumu  ulikuwa walimu 1968 (sawa na asilimia 44 ya mahitaji kwa ujumla). Kwa  kipindi cha miaka minne kuanzia mwaka 2014 hadi 2018, Wizara iliweza  kuzalisha walimu wa elimu maalumu 654. Hivyo, kama Wizara itaendelea  kuzalisha walimu kwa kasi hiyo, inakadiriwa kwamba itachukua takribani  miaka 12 kuweza kuondoa upungufu uliopo sasa kama hakutakuwa na  mabadiliko. Sababu kubwa ya upungufu uliopo ni serikali ilikuwa na chuo  kimoja tu cha ualimu wa elimu maalumu, yaani Chuo cha Ualimu Patandi,  Arusha. Pia mgao/ugawaji wa walimu wa elimu maalumu haukuwa mzuri.  Halmashauri 8 kati ya 12 hazikuwapangia kwenye shule za elimu maalumu  jumla ya walimu 36 walioendelezwa katika taaluma hiyo.  Ukaguzi ulibaini kuwa kaguzi zinazofanywa na wadhibiti ubora wa shule wa  Wizara ya Elimu, Sayansi na teknolojia zilikuwa chache kinyume na  Kifungu cha 12 cha Kiongozi cha Mkaguzi wa Shule cha Mwaka 2010,  ambacho kinataka kila shule ikaguliwe walau mara moja kila mwaka.  Mapitio ya ripoti za ukaguzi katika shule za msingi 18 yalibaini kuwa katika  kipindi cha ukaguzi hakukuwa na shule hata moja iliyokaguliwa miaka yote  kama inavyotakiwa. Hali hii ilisababishwa na ukweli kuwa vigezo    2Vifaa hivyo ni kama vile mashine za nukta nundu, Mashine ya kutoa nakala za nukta nundu,  vifaa vya kuongeza mawimbi ya sauti na nyinginezo  xxvii  vinavyotumika na wadhibiti ubora kuchagua shule za kuzikagua  havikuhusisha elimu maalumu.  Ujengaji Uwezo Usioridhisha kwa Walimu Walio Kazini  Ukaguzi umebaini kuwa mafunzo kwa walimu yalifanyika kwa walimu  wanaofundisha masomo ya ujuzi wa kusoma, kuandika na kuhesabu wa  darasa la kwanza na darasa la pili katika shule za msingi na kuwaacha  walimu 147,027 wa masomo mengine na madaraja tofauti, idadi ambayo ni  sawa na asilimia 82. Aidha, ilionekana kuwa walimu 75,127 sawa na  asilimia 19 tu ya walimu waliopo katika shule za sekondari walilengwa  katika kipindi cha mwaka wa fedha 2015/16 nchi nzima. Kadhalika,  ukaguzi haukupata mpango wowote uliokusudiwa kwa ajili ya kuwajengea  uwezo walimu katika shule za sekondari katika miaka ya fedha iliyofuata.  Ukaguzi umebaini pia kuwa walimu walio kazini mara chache walipata  msaada wa maendeleo ya kitaalamu ama kupitia ziara za wadhibiti ubora  au ushauri katika shule zao. Hii ilisababishwa na ukweli kwamba wathibiti  ubora walikuwa wakiachwa nyuma katika suala la maarifa ikilinganishwa  na walimu kutokana na kwamba baadhi ya mafunzo hayo yalitolewa  kwanza kwa walimu kabla ya wathibiti ubora. Kwa hiyo, hali hii  iliwanyima wathibiti ubora fursa ya kutekeleza majukumu yao kwa ufanisi.  Ukaguzi pia ulibaini kukosekana kwa mfumo wa maendeleo endelevu ya  kitaaluma. Mfumo huo ulitarajiwa kutoa uhakika juu ya uendelevu na  mwongozo wa wazi juu ya masuala ya kitaalamu katika utekelezaji wa  mipango ya kujenga uwezo kwa walimu walio kazini.  Udhaifu wa kuwajengea uwezo walimu kimsingi ulitokana na  kutotekelezwa kwa mkakati wa kitaifa wa kuwajengea walimu walio kazini  uwezo na maendeleo ya kitaaluma. Kwa hiyo, kuwajengea uwezo walimu  walio kazini kulitegemea zaidi miradi inayofadhiliwa na wadau wa  maendeleo nchini ambayo kwa upande wake iliwaacha walimu wengi bila  maarifa ya kitaaluma kwa kuzingatia maudhui yote mawili, ujuzi wa  kufundisha na uwezo wa somo husika.   xxviii  Utoaji Usioridhisha wa Elimu na Mafunzo Bora ya Ufundi Stadi  Ukaguzi ulibaini kuwa kulikuwa na pengo kubwa la ujuzi katika kada za  ngazi za chini za mafundi na mafundi mchundo ambao linahitaji kujazwa  katika kipindi cha miaka 13 ijayo. Inakadiriwa kuwa kazi za ujuzi mdogo  kama vile waendeshaji wa mitambo na mashine unapaswa uongezeke kwa  zaidi ya mara 4 kwa wastani ili Tanzania iwe na kiwango kiwango cha ujuzi  sawa na nchi zingine zenye kipato cha kati.  Sababu za kuwepo kwa pengo la ujuzi wa kada za kati na chini ni pamoja  na uwepo wa idadi ndogo, ambapo ni asilimia 20 tu ya waombaji ndio  walichaguliwa kwa elimu na mafunzo ya ufundi stadi. Sababu zingine ni  uwepo wa mafunzo yasiyotosheleza yanayotolewa kwa wanafunzi wenye  mahitaji maalumu, na kutokuwepo kwa usawa katika usambazaji wa  kijiografia wa vituo na vyuo vya elimu na mafunzo ya ufundi stadi nchini.  Ukaguzi pia ulibaini kuwa udahili wa programu za elimu na mafunzo ya  ufundi stadi kwa makundi maalumu, kama vile wanawake, watu wenye  ulemavu, na watu kutoka maeneo yenye vyuo vichache ulikuwa chini. Hii  ilidhihirishwa na uwepo wa asilimia ndogo ya wanafunzi waliodahiliwa  kutoka makundi hayo. Kwa mfano, ni asilimia 35 tu ya wanafunzi wa kike  waliandikishwa ili kupata elimu na mafunzo ya ufundi stadi. Zaidi ya hayo,  ukaguzi ulibainisha kupungua kwa udahili wa wanafunzi wenye ulemavu  kutokana na kutokuwepo kwa usawa kwenye mgawanyo kikanda wa vyuo  vya ufundi stadi.  Kwa upande mwingine, ukaguzi umebaini kwamba vyuo vya ufundi  vimeshindwa kukidhi viwango vya ubora unaohitajika. Hii ilitokana na  kutokuwepo kwa utaratibu wenye tija wa kuhakikisha ubora wa elimu na  mafunzo ya ufundi stadi kutokana na kuwepo kwa ufuatiliaji usiokuwa na  tija, upungufu wa walimu, na walimu kuwa katika vituo vya binafsi na  serikali vinavyomilikiwa na serikali. Sababu zingine ni uwepo wa  miundombinu ya kufundishia na kujifunzia isiyojitosheleza na iliyopitwa na  wakati. Vilevile kulikuwepo na uhaba wa zana na vifaa vya kufundishia  ambapo ni asilimia 57 tu ya zana za kufundishia zinazohitajika na vifaa  vilipatikana katika vituo na vyuo vya elimu ya ufundi stadi  vilivyotembelewa.   xxix  Aidha, ukaguzi ulibaini kwamba utoaji wa elimu na mafunzo ya ufundi  stadi ulipokea fedha chini ya kiwango na hivyo kutoweza kutimiza mahitaji  ya utoaji wa huduma hiyo nchini. Theluthi moja ya fedha za kodi ya  maendeleo ya ujuzi inatakiwa kuelekezwa katika utoaji wa elimu na  mafunzo ya ufundi stadi. Hata hivyo, ukaguzi ulibaini kwamba katika  kipindi cha kuanzia mwaka wa fedha 2014/15 hadi 2014/18 ni kiasi cha  shilingi bilioni 219.47 pekee kati ya shilingi bilioni 1,298 ndicho  kilielekezwa katika utoaji wa elimu na mafunzo ya ufundi stadi. Kiasi hiki  ni sawa na asilimia 51 ya fedha zote za kodi ya maendeleo ya ujuzi  zilizokusanywa katika kipindi hicho. Hii inamaanisha kuwa asilimia 49  iliyobaki ya kodi ya maendeleo ya ujuzi haikupelekwa Mamlaka ya Elimu na  Mafunzo ya Ufundi Stadi kama inavyotakiwa kisheria.  Vilevile, ukaguzi ulibaini kulikuwa na ucheleweshaji wa ugawaji wa fedha  zilizokusanywa katika kanda na vituo vya Mamlaka ya Elimu na Mafunzo ya  Ufundi Stadi. Ucheleweshaji huo ulikuwa kati ya siku 12 hadi 48. Ilibainika  kuwa ucheleweshaji huo ulisababishwa hasa na ugawaji wa fedha za  matumizi kutoka Wizara ya Fedha na Mipango kupitia Wizara ya Elimu,  Sayansi na Teknolojia. Ucheleweshaji huo uliathiri ununuzi wa vifaa vya  mafunzo, na kwa upande mwingine uliathiri utoaji wa elimu na mafunzo  ya ufundi stadi.  Aidha, ukaguzi ulibaini kuwa ufuatiliaji na tathmini ya utendaji wa  Mamlaka ya Elimu na Mafunzo ya Ufundi Stadi uliofanywa na Wizara ya  Elimu, Sayansi na Teknolojia haukuwa na ufanisi wa kutosha kuwezesha  Mamlaka ya Elimu na Mafunzo ya Ufundi Stadi kufanya maboresho muhimu  katika utoaji wa elimu na mafunzo bora ya ufundi stadi.  Utekelezaji Hafifu wa Programu za Tafiti katika Taasisi za Elimu ya Juu  Kaguzi zilibaini kuwa upangaji wa awali wa shughuli za kuimarisha tafiti  kwa taasisi za elimu ya juu (Chuo Kikuu cha Dar es Salaam, Chuo Kikuu cha  Ardhi, Chuo Kikuu cha Afya na Sayansi Shirikishi Muhimbili na Tume ya  Sayansi na Teknolojia) hazikuratibiwa vizuri wala kutekelezwa vya  kutosha. Ukaguzi ulionesha kuwa hatari zinazoweza kuathiri mafanikio ya  programu hazikuangaliwa na hivyo kuathiri kufikiwa kwa malengo  maalumu na ya jumla ya programu.   xxx  Kaguzi ziligundua kuwa malengo na viashiria vikuu vya utendaji  vilivyobuniwa na waratibu wa programu havikuwa vya kweli na hivyo  kupelekea asilimia 51 ya shughuli zilizotekelezwa kutokuwepo katika  mipango iliyoidhinishwa. Kwa kuongezea, nyaraka za programu ambazo  zilikuwa ni msingi wa utekelezaji wa programu katika taasisi husika  hazikupitiwa upya ili kuendana na mabadiliko yaliyotokea wakati wa  utekelezaji wa programu hizo. Udhaifu ulioonekana katika upangaji wa  shughuli ulisababishwa na kuwepo kwa ushirikano mdogo na wadau tofauti  kama vile mashirika mengine ya Serikali, taasisi za udhibiti wa elimu,  mashirika ya kijamii, mashirika binafsi ya utafiti, na taasisi zingine za vyuo  vikuu wakati wa uundaji wa mipango na muda wa utekelezaji.  Kaguzi zilibaini kuwa muda uliopangwa kukamilisha uidhinishaji  haukushirikisha mamlaka zingine za utoaji idhini na waratibu wa programu  ndogo. Kwa mfano, utekelezaji wa programu katika Tume ya Sayansi na  Teknolojia haukupata ushirikiano wa kutosha kutoka katika taasisi za  utafiti na taasisi za elimu ya juu.  Kaguzi pia zilibaini kuwa hakukuwa na utekelezaji kamili wa shughuli  zilizopangwa, hususani utekelezaji wa programu katika Tume ya Sayansi na  Teknolojia, ambapo mafanikio yalikuwa kwa asilimia 56 tu ya shughuli  zilizopangwa. Kwa upande mwingine, vyuo vikuu viliweza kufikia kiwango  cha kuridhisha cha malengo ya programu. Kwa mfano, Chuo Kikuu cha Dar  es Salaam na Chuo Kikuu ch Ardhi vilifikia asilimia 78 na 58 kwa mtiririko  huo, kila kimoja katika malengo ya mipango yake ya programu. Chuo Kikuu  cha Afya na Sayansi Shirikishi Muhimbili nacho kilifanikisha malengo yake  ya programu kwa kiwango cha kuridhisha.  Kutotekelezwa kwa ukamilifu shughuli zilizopangwa kulisababishwa na  kuchelewa kufanikisha programu zinazototekelezwa na taasisi tofauti za  utekelezaji. Ucheleweshaji wa shughuli za awali za programu uliathiri  mafanikio ya programu kwa kuaathiri utekelezaji wa shughuli zingine  zilizofuata. Vyuo vikuu vyote vitatu vilichelewesha kuidhinisha na kufanya  shughuli za utafiti katika kozi za uzamivu. Ucheleweshaji wa idhini ulikuwa  kati ya miezi 6 hadi 36 kwa kozi ya uzamivu kwa Chuo Kikuu cha Dar es  Salaam; miezi 28 hadi 35 katika Chuo Kikuu cha Ardhi; na miezi 36 hadi 48  kwa Chuo Kikuu cha Afya na Sayansi Shirikishi Muhimbili. Hali hii ilipelekea  kuathiri muda uliopangwa wa kuhitimu masomo ya umahiri.   xxxi  Kaguzi ziligundua kuwa mtiririko wa fedha kutoka kwa wafadhili wa  programu hadi kwa taasisi na vitengo vya utekelezaji ulikuwa mzuri na wa  kutosha. Hata hivyo, shughuli ambazo zilikuwa zimepangiwa fedha  hazikuwa na utaratibu mzuri wa utekelezaji wa matumizi. Kaguzi zilibaini  kuwa kulikuwa na ucheleweshaji wa kuomba fedha za programu kulingana  na awamu za utoaji uliopangwa. Ucheleweshaji mkubwa ulibainika katika  Chuo Kikuu cha Dar es Salaam ambacho kilichukua miezi mitano kuomba  fedha huku Chuo Kikuu cha Ardhi kikichukua miezi 4 kutuma ombi la  fedha.  Kaguzi ziligundua kuwa fedha za programu hazikutumika kikamilifu na kwa  wakati kulingana na makubaliano ya programu. Fedha za programu  zilitumika kwa wastani wa asilimia 65 katika Chuo Kikuu cha Ardhi sawa na  shilingi 457,289,428; na wastani wa asilimia 49 kwa Chuo Kikuu cha Dar es  Salaam, wakati makubaliano yalikuwa kufikia kiwango cha asilimia 70 ya  matumizi. Sababu kuu ya viwango vya matumizi kuwa chini katika taasisi  zote za utekelezaji ilikuwa ucheleweshaji wa kukamilika kwa shughuli za  programu. Kulikuwa na mipango na ratiba za utekelezaji wa shughuli za  programu isiyo na uhalisia. Vyuo vya elimu ya juu vilikuwa na malengo  makubwa kwani shughuli nyingi zilipangwa kutekelezwa wakati wa  programu.  Matokeo yake, si shughuli zote zilikamilishwa. Kulikuwa na shughuli  zingine ambazo zililazimika kutegemea kukamilika kwa shughuli zingine za  programu ndogo. Shughuli ambazo hazijakamilika zilisababisha matumizi  yasiyokamilika ya fedha ambayo yalisababisha kuwe na kiwango kidogo cha  matumizi ya jumla ya fedha za mradi.  Zaidi, ukaguzi uligundua kuwa viwango vya chini vya matumizi kwa baadhi  ya shughuli vilisababisha fedha zipangiwe matumizi mengine. Kwa mfano,  Chuo Kikuu cha Ardhi kilisababisha mrundikano wa zaidi ya shilingi milioni  300 zilizotokana na shughuli mbili katika miaka miwili ya kifedha hivyo  kukilazimu Chuo kutumia fedha hizo kwa shughuli zingine za programu.  Kaguzi zilibaini kuwa utekelezaji duni wa shughuli zilizowekwa za  programu ziliathiri mafanikio ya programu hiyo kwa viwango tofauti. Hii  ilitokana na ukweli kwamba kila programu ilikuwa na malengo yake  maalumu ambayo yalipaswa kutimizwa ili kufikia lengo kuu. Hata hivyo,  malengo maalumu hayakufikiwa kwa asilimi 100 na hivyo matokeo   xxxii  yaliyopangwa ambayo yameunganishwa na malengo mengine,  hayakutimizwa kikamilifu na hivyo kuathiri kiwango ambacho mipango hiyo  ingeweza kufikia malengo ya jumla.  Usimamizi Usioridhisha wa Ulipaji na Urejeshaji wa Mikopo ya  Wanafunzi wa Elimu ya Juu  Bodi ya Mikopo ya Wanafunzi wa Elimu ya Juu haikuweza kufikia malengo  yake katika ukusanyaji wa mikopo. Tathmini ya utendaji ilionesha kuwa  ukusanyaji wa mikopo kwa kila mwaka unaofanywa na Bodi ya Mikopo ya  Wanafunzi wa Elimu ya Juu dhidi ya mikopo inayostahili kurejeshwa kwa  kuzingatia hesabu za jumla ilikuwa kati ya shilingi bilioni 330 (32%) na  shilingi bilioni 465 (48%) kwa kipindi cha miaka mitano kuanzia mwaka wa  fedha 2012/13 hadi 2016/17. Makusanyo yalikuwa asilimia 35 tu badala ya  asilimia 70 iliyolengwa katika mwaka wa fedha 2013/14. Katika mwaka wa  fedha 2016/17 ambao ulikuwa mwaka wa mwisho wa kutekeleza Mpango  Mkakati wa wakati huo, Bodi iliweza kukusanya kwa asilimia 48 tu badala  ya makusanyo ya asilimia 80 yaliyopangwa.  Ilibainika pia kuwa kwa miaka ya fedha 2014/15, 2015/16 na 2016/17,  kiwango cha kutafuta wanufaika wa mikopo inayostahili kurejeshwa  kiliongezeka kutoka asilimia 28 hadi asilimia 51 ya wanufaika. Hata hivyo,  ongezeko hili halikulingana na idadi iliyoongezeka ya wanufaika wa mikopo  inayostahili kurejeshwa kutoka 79,555 hadi kufikia 138,485 katika mwaka  2016/17, sawa na ongezeko la asilimia 51 ikilinganishwa na miaka  iliyopita.  Kwa mujibu wa kanzidata ya Bodi ya Mikopo ya Wanafunzi wa Elimu ya Juu  kuhusu mikopo inayostahili kurejeshwa, kulikuwa na idadi ya mikopo  inayostahili kurejeshwa ambayo haikukusanywa kwa muda mrefu. Matokeo  ya ukaguzi yalionesha kuwa kuanzia mwaka 1994 hadi 2017 kulikuwa na  jumla ya shilingi bilioni 801.3 za mikopo iliyokuwa haijalipwa.  Sababu za udhaifu uliobainika ni mapungufu katika kuunda na kutekeleza  mikakati ya ukusanyaji, ukusanyaji hafifu wa ankara zilizotolewa, udhaifu  katika kupanga na kuripoti matokeo ya ukaguzi kwa waajiri, na kanzidata  ya walengwa wa mikopo ambayo haitumiki kikamilifu wakati wa kuandaa  mipango kuhusu ukusanyaji wa mikopo kutoka kwa wanufaika.   xxxiii  Hivyo, jumla ya makusanyo ya mikopo inayostahili ya shilingi bilioni 244  hayakufanyika katika mwaka wa fedha 2016/17. Kiasi hiki, ikiwa  kingekusanywa, kingetumika kufadhili wanafunzi wengine wa elimu ya juu  katika miaka inayofuata. Hii ina maana kwamba kulikuwa na idadi kadhaa  ya wanafunzi wa elimu ya juu ambao walikosa mikopo.  Uratibu na Ufuatiliaji Duni katika Utoaji wa Huduma za Elimu Tanzania  Ukaguzi ulibaini uratibu duni miongoni mwa wahusika katika ngazi  mbalimbali za utoaji wa elimu ikiwa pamoja na ngazi za wizara, mikoa,  vyuo kikuu na shule hivyo kusababisha kutokuwepo mtiririko mzuri wa  taarifa kati ya wizara na wadau wake. Wizara ya Elimu, Sayansi na  teknolojia, na OR-TAMISEMI hawakuweka mipango ambayo ingeruhusu  uratibu mzuri wa utoaji wa elimu katika ngazi za wilaya na mikoa katika  utekelezaji wa shughuli za kielimu ambazo zingeruhusu kufikia malengo  yaliyowekwa.  Ukaguzi ulibaini kuwa uwepo wa uratibu duni katika ngazi mbalimbali za  utendaji wa sekta ya elimu ulitokana na kukosekana kwa sera ya kitaifa  katika kupanga na kutekeleza ukuzaji wa ujuzi ambao unaweza kuwezesha  kubadilishana taarifa na kupunguza mwingiliano wa majukumu miongoni  mwa wadau na wahusika wakuu.  Ukaguzi pia umebaini utendaji duni katika ufuatiliaji wa utendaji wa  vyombo mbalimbali kama vile sekretarieti za mikoa, halmashauri, Taasisi  ya Elimu Tanzania (TET), Wakala wa Usimamizi wa Maendeleo ya Elimu  (ADEM), Baraza la Taifa la Elimu ya Ufundi (NACTE), Tume ya Vyuo Vikuu  Tanzania (TCU), Baraza la Mitihani la Tanzania (NECTA), vyuo vikuu, na  Mamlaka ya Elimu na Mafunzo ya Ufundi Stadi (VETA) katika utoaji wa  huduma za elimu nchini. Hii ilisababishwa na uwepo wa viashiria vikuu vya  utendaji visivyo na tija inayoridhisha na kutokuwepo kwa kanzidata ya  ufuatiliaji wa utekelezaji wa mapendekezo yaliyotolewa ili kurahisisha  ufuatiliaji.  Kwa upande mwingine, ilionekana kuwa njia za kufuatilia jinsi shughuli  mbalimbali zilizofanywa kutoka ngazi ya vikundi hadi halmashauri zilikuwa  hazifanani. Vilevile, ukaguzi ulibaini kuwepo kwa utoaji usioridhisha wa  taarifa za matokeo ya ufuatiliaji na tathmini. Hii kwa kiasi kikubwa  ilichangia kuwepo kwa kiwango kidogo cha utekelezaji wa mapendekezo   xxxiv  yanayotokana na shughuli za ufuatiliaji na tathmini na kupelekea uamuzi  dhaifu juu ya shughuli mbalimbali katika utoaji wa elimu nchini.  Hitimisho la jumla  Kwa ujumla, kaguzi za ufanisi zilizofanyika zinatambua mchango wa  Serikali katika kuiendeleza sekta ya elimu nchini. Hata hivyo, mambo  yaliyobainika katika ripoti hizi zilizojumuishwa yanapelekea kuhitimisha  kwamba Serikali bado haijasimamia kwa tija utoaji wa huduma katika  sekta ya elimu kwa ngazi zote kuanzia elimu ya msingi, sekondari, ufundi  hadi chuo kikuu.  Mapendekezo  Ili kuondoa kasoro zilizobainika katika utoaji wa elimu, yafuatayo ni  mapendekezo ya msingi yanayoelekezwa Wizara ya Elimu, Sayansi na  Teknolojia pamoja na Ofisi ya Rais - Tawala za Mikoa na Serikali za Mitaa:  Wizara ya Elimu Sayansi na Teknolojia inapaswa:    Kuanzisha utaratibu endelevu wa kugharamia shughuli zote za  elimu maalumu na kuhakikisha shughuli za mapitio ya mitaala,  utunzi na usimamizi wa mitihani, udhibiti ubora wa shule, na  mafunzo kwa walimu wa elimu maalumu zinapewa kipaumbele na  kutengewa fedha katika bajeti.    Kuhakikisha Bodi ya Mikopo ya Wanafunzi wa Elimu ya Juu  inaanzisha mfumo wa utambuzi wa wanufaika hatarishi wa mikopo  na kuunganisha na mikakati ya ulipaji na urejeshaji wa mikopo ili  kuongeza ufanisi katika utoaji na urejeshaji wa mikopo, hususani  katika utambuzi wa wanufaika na utoaji wa mikopo.    Kuhakikisha taasisi za elimu ya juu nchini zinaboresha mifumo yao  ya usimamizi wa rasilimali-fedha na kuanzisha utaratibu  utakaowezesha maombi na utolewaji wa fedha kufanyika kwa  wakati ili kuwezesha shughuli za utekelezaji wa kazi za programu  kufanyika kwa wakati.   xxxv    Kuhakikisha kuwa taasisi za elimu ya juu zinaboresha uwezo wao  wa kusimamia miradi hasa katika usimamizi wa miradi  inayofadhiliwa na washirika wa maendeleo ili kupunguza  ucheleweshaji na kushindwa kufikia malengo ya programu husika.    Kuimarisha mifumo ya ufuatiliaji na tathmini ya elimu na mafunzo  ya ufundi stadi ili kuhakikisha Mamlaka ya Elimu na Mafunzo ya  Ufundi Stadi inatoa elimu na mafunzo bora ya ufundi stadi; na    Kuhakikisha kuwa Mamlaka ya Elimu na Mafunzo ya Ufundi Stadi  inaanzisha na kutekeleza mpango endelevu wa kuboresha majengo  na upatikanaji wa vifaa vya kisasa katika vituo vyote vya kutolea  elemu na mafunzo ya ufundi stadi nchini.    Mapendekezo kwa Wizara ya Elimu, Sayansi na Teknolojia  pamoja na Ofisi ya Rais - TAMISEMI  Wizara ya Elimu, Sayansi na Teknolojia pamoja na Ofisi ya Rais - TAMISEMI  wanapaswa:    Kuhakikisha rasilimali zilizotengwa (fedha na watumishi wenye  utaalamu) kwa ajili ya utoaji wa elimu na mafunzo zinatolewa  kama ilivyopangwa na kutumika kwa malengo yaliyokusudiwa;    Kuanzisha mipango na taratibu za kuimarisha uratibu baina ya  wahusika katika ngazi zote za utoaji elimu ili kuhakikisha taarifa  zinafika kwa urasihisi katika ngazi zote za kiutendaji;    Kuimarisha uwajibikaji katika utekelezaji wa mapendekezo  yaliyotolewa na wadhibiti ubora wa shule ili kuwezesha kuinua  ubora katika utoaji wa elimu nchini;    Kuimarisha ufuatiliaji na tathmini ya utendaji ya wahusika katika  utoaji wa elimu; na    Kufuatilia kwa ukaribu na kutekeleza matumizi ya mafunzo ya mara  kwa mara kwa wataalamu, huku msisitizo zaidi ukiwekwa katika  kuhakikisha hatua endelevu zinawekwa kuwaendeleza walimu walio  kazini.     SURA YA KWANZA  UTANGULIZI    Usuli wa ukaguzi wa ufanisi  Ukaguzi wa ufanisi ni muhimu kwa sababu unalenga kuboresha uwajibikaji,  uwazi na utendaji wa taasisi za Serikali ili wananchi wapate huduma bora,  kwa wakati sahihi, na zinazolingana na thamani ya fedha zilizotumika.  Vigezo kadhaa hutumika kuchagua maeneo yanayolengwa na ukaguzi wa  ufanisi na ukaguzi maalumu. Miongoni mwa mambo hayo ni malalamiko  kutoka kwa wananchi na umuhimu wa eneo linaloangaliwa, pamoja na  sababu za kijamii na kiuchumi.  Ukaguzi wa ufanisi unafanyika ili kufahamu iwapo shughuli, mipango, au  miradi inayohusisha rasilimali za umma katika wizara, idara, serikali za  mitaa, na mashirika yote ya umma imesimamiwa kwa kuzingatia uwekevu,  tija na ufanisi. Uwekevu, tija na ufanisi unaweza kuelezwa kama  ifuatavyo:   Uwekevu - Kupunguza gharama za rasilimali zinazotumika katika  shughuli huku ukizingatiwa ubora, wakati, kiasi na bei sahihi;   Ufanisi - Uhusiano kati ya matokeo kwa kuzingatia bidhaa, huduma,  matokeo na rasilimali zilizotumika kuzalishia, ambapo ni kutumia  rasilimali kwa uchache ambazo zitazalisha matokeo yaleyale kwa muda  na ubora sahihi; na   Tija - Kiwango ambacho malengo yamefikiwa na uhusiano kati ya  malengo yaliyokusudiwa na matokeo halisi katika shughuli husika.    Mamlaka ya kukagua  Mdhibiti na Mkaguzi Mkuu wa Hesabu za Serikali amepewa mamlaka ya  kisheria kufanya ukaguzi wa ufanisi kupitia Sheria ya Ukaguzi wa Umma ya  Mwaka 2008. Kifungu cha 28 cha Sheria hii kinaeleza kwamba “Mdhibiti na  Mkaguzi Mkuu wa Hesabu za Serikali, kwa lengo la kudhibitisha uwekevu,  tija na ufanisi katika matumizi ya fedha au rasilimali za taasisi ya umma,  anaweza kukagua, kuchunguza na kutoa ripoti, kadiri atakavyoona inafaa  kuhusu:     Matumizi ya fedha na rasilimali za umma katika wizara, idara, mamlaka  za serikali za mitaa, na mamlaka zingine za serikali;    Utekelezaji wa majukumu ya maofisa masuuli, wakuu wa idara, na  wakuu wa taasisi mbalimbali za umma; na    Utekelezaji wa matakwa ya sheria ya mazingira, kanuni, na sera ya  ndani ya mazingira na viwango.  Ukaguzi wa ufanisi unalenga kuangalia iwapo malengo ya awali  yaliyowekwa yamefikiwa. Kisha unaangalia iwapo uwekevu, tija na ufanisi  umezingatiwa. Hatimaye, mapendekezo yanatolewa kwa ajili ya kuboresha  maeneo yaliyoonekana kuwa na mapungufu.    Madhumuni ya ripoti  Ripoti hii ya jumla inalenga kuwapa taarifa muhimu waheshimiwa  wabunge, Serikali, vyombo vya habari, umma, pamoja na wadau wengine  ili waweze kufanya maamuzi yatakayoongeza uwekevu, tija na ufanisi  katika shughuli za serikali.  Ripoti hii inabainisha masuala mbalimbali yaliyoonekana katika kaguzi za  ufanisi dhidi ya yale yaliyotarajiwa katika utoaji wa huduma za elimu.  Ripoti imetathmini utendaji wa sekta ya elimu ili kuwezesha utoaji wa  maamuzi kuhusiana na rasilimali zilizotengwa na zilitolewa kwa sekta ya  elimu; na uratibu baina ya Wizara ya Elimu, Sayansi na Teknolojia na Ofisi  ya Rais - TAMISEMI na wadau muhimu katika sekta ya elimu. Aidha, Ripoti  inatathmini kiwango cha Wizara ya Elimu, Sayansi na Teknolojia na Ofisi ya  Rais - TAMISEMI kufuatilia utendaji wa mawakala wa elimu na mamlaka za  serikali za mitaa katika utoaji wa elimu.    Lengo Kuu la Ripoti  Taarifa imelenga kuwasilisha masuala yanayohusu utoaji wa elimu nchini  ili kuboresha upatikanaji wake kwa wananchi wote. Taarifa imegusa  rasilimali zinazoelekezwa kwenye elimu, ubora wa elimu, utoaji wa elimu  ya msingi na sekondari, usimamizi wa elimu kwa wanafunzi wenye  mahitaji maalumu, kuwajengea uwezo walimu walio kazini, utoaji wa     elimu na mafunzo ya ufundi stadi, utekelezaji wa mipango ya elimu katika  vyuo vikuu, usimamizi wa ulipaji na urejeshaji wa mikopo ya elimu ya juu,  na uratibu na uangalizi wa watendaji katika sekta ya elimu.  Hivyo, ripoti hii ya jumla inajumuisha upembuzi uliofanywa na Ofisi ya  Taifa ya Ukaguzi kutoka katika kaguzi tisa za ufanisi katika sekta ya elimu  ambazo ni:  (a) Upatikanaji na Utunzaji wa Miundombinu ya Shule za Msingi  Tanzania (2017);  (b) Usimamizi wa Ulipaji na Urejeshaji wa Mikopo ya Elimu ya Juu  (2018);    Usimamizi wa Elimu kwa Wanafunzi wenye Mahitaji Maalumu  (2019);    Usimamizi wa Utoaji wa Mafunzo kwa Walimu walio Kazini (2020);  (e) Upatikanaji wa Elimu na Mafunzo ya Ufundi Stadi (2020);  (f) Kuimarisha Ushirikiano wa Utafiti na Chuo Kikuu cha Dar es Salaam  (2020);  (g) Kuimarisha Ushirikiano wa Utafiti na Chuo Kikuu cha Afya na  Sayansi Shirikishi Muhimbili (2020);  (h) Kuimarisha Ushirikiano wa Utafiti na Chuo Kikuu cha Ardhi (2020);  na    Uundaji wa Mifumo Bora ya Utafiti na Uvumbuzi Nchini kama  Inavyotekelezwa na na Tume ya Sayansi na Teknolojia (2020).      Umuhimu wa Elimu  Elimu ni nyenzo inayowapa watu maarifa, ujuzi, mbinu, taarifa, na  kuwawezesha kujua haki na wajibu wao katika familia, jamii na taifa.  Mfumo wa elimu Tanzania hutekelezwa kwa kufuata vipindi vya miaka 7-4-  2-3 ambayo ni miaka 7 ya elimu ya msingi, miaka 4 ya elimu ya sekondari,  miaka 2 ya elimu ya sekondari ya juu, na miaka 3 ya elimu ya chuo kikuu.  Sera ya Elimu na Mafunzo ya Mwaka 1995 iliweka muundo wa elimu rasmi  katika viwango saba ambavyo ni:    Elimu ya awali - miaka miwili (umri wa miaka 5);  ii) Elimu ya msingi - darasa la i – vii (umri wa miaka 7);  iii) Elimu ya sekondari - kidato cha kwanza hadi cha nne (kwa miaka 4);     iv) Elimu ya sekondari - kidato cha 5 hadi cha 6 (kwa miaka 2);    Mafunzo ya ufundi stadi (kulingana na mpango husika);  vi) Elimu ya ufundi (kulingana na mpango husika); na  vii) Elimu ya juu - miaka 3 au zaidi (kulingana na mpango husika).  Elimu huleta uvumbuzi na ubunifu ambao unaweza kutokea watu  wanapokuwa na ujuzi wa kutosha kujua jinsi ya kufanya kazi kwa kutumia  teknolojia tofauti. Elimu hulipatia taifa rasilimali-watu wenye ujuzi wa  kutosha, inakuza umoja wa kitaifa, na inainua uelewa wa umma. Hivyo,  elimu ni nyenzo muhimu ya kufanikisha maendeleo endelevu kwa sababu  inakuza maendeleo ya maarifa, ujuzi, na uelewa wa namna ya kukabiliana  na mazingira. Pia, elimu inakuza maadili na hatua zinazohitajika  kuwezesha kuwa na ulimwengu endelevu, ambao unahakikisha uhifadhi na  utunzaji wa mazingira, kukuza usawa wa kijamii, na kuhimiza uchumi  endelevu.  Sekta ya elimu inachangia kufanikisha Mkakati wa Kitaifa wa Kukuza  Uchumi na Kupunguza Umaskini (MKUKUTA); Dira ya Maendeleo ya  Tanzania ya Mwaka 2025; pamoja na kufikia Malengo ya Maendeleo  Endelevu kupitia utoaji wa elimu bora na yenye usawa ambayo inakuza  fursa za kujifunza kwa maisha yote na kwa watu wote. Umuhimu wa elimu  kwa maisha ya watu hauwezi kupuuzwa kwani ukosefu wa elimu  husababisha matatizo ya kijamii kama vile maradhi, umaskini, na mizozo  ya ndani ya nchi na jamii. Licha ya umuhimu wake kwa nchi, sekta ya  elimu bado inakabiliwa na changamoto kadhaa hasa upatikanaji, ubora na  idadi ya Watanzania wanaopata elimu rasmi au elimu ya msingi.  Changamoto hizi zitajadiliwa katika sura zinazofuata za ripoti hii.    Sababu za kufanyika Ukaguzi  Licha ya juhudi kadhaa zilizofanywa na serikali kushughulikia changamoto  mbalimbali katika sekta ya elimu, bado kuna changamoto ambazo  zinahusiana na utoaji wa mafunzo kwa walimu walio kazini; kuwepo kwa  mazingira ya kujifunzia yasiyo rafiki kwa wanafunzi wenye mahitaji  maalumu katika shule za msingi; kuwepo kwa wahitimu wachache wa  ufundi stadi katika maeneo ya kazi; idadi kubwa ya wanafunzi  madarasani, na idadi kubwa ya wanafunzi wenye sifa kutopata mikopo kwa  muda husika au kutopata kabisa. Mambo haya yote yamekuwa chachu kwa  Ofisi ya Taifa ya Ukaguzi kufanya ukaguzi wa ufanisi katika eneo hili.     Mchakato wa Udhibitisho wa Takwimu na Taarifa Zilizotolewa  katika Ripoti  Ukaguzi wa ufanisi ulifanywa kwa mujibu wa viwango vya kimataifa vya  taasisi za ukaguzi juu ya ukaguzi wa ufanisi. Viwango hivyo vinaitaka Ofisi  ya Taifa ya Ukaguzi kupanga na kufanya ukaguzi ili kupata ushahidi wa  kutosha na unaofaa kuwa msingi mzuri wa matokeo, hitimisho, na  mapendekezo kulingana na lengo au malengo ya ukaguzi.  Kwa kuzingatia kanuni za ukaguzi, Wizara ya Elimu, Sayansi na Teknolojia;  Ofisi ya Rais – TAMISEMI; Bodi ya Mikopo ya Elimu ya Juu; na Mamlaka ya  Elimu na Mafunzo ya Ufundi Stadi walipewa fursa ya kujadili na kutoa  maoni yao kuhusu matokeo ya ukaguzi na kusahihisha makosa  yaliyojitokeza katika rasimu ya taarifa hii.      Muundo wa Ripoti  Ripoti hii ina sura kumi na tatu zilizopangwa kama ifuatavyo:  i. Sura ya kwanza inatoa utangulizi kuhusu ukaguzi wa ufanisi,  mamlaka na madhumuni ya ripoti kwa ujumla;  ii. Sura ya pili inatoa muhtasari kuhusu muundo wa usimamizi  wa sekta ya elimu nchini Tanzania;  iii. Sura ya tatu inatoa maelezo kuhusu rasilimali za utoaji wa  elimu Tanzania;  iv. Sura ya nne inatoa matokeo ya ukaguzi kuhusu usimamizi  wa ubora wa elimu Tanzania;  v. Sura ya tano inatoa matokeo ya ukaguzi kuhusu utoaji wa  elimu ya msingi na sekondari;  vi. Sura ya sita inatoa matokeo ya ukaguzi kuhusu usimamizi  wa elimu kwa wanafunzi wenye mahitaji maalumu;  vii. Sura ya saba inatoa matokeo ya ukaguzi kuhusu utoaji wa  mafunzo kwa walimu walio kazini;    viii. Sura ya nane inatoa matokeo ya ukaguzi kuhusu utoaji wa  elimu ya ufundi stadi;  ix. Sura ya tisa inatoa matokeo ya ukaguzi kuhusu utekelezaji  wa programu za elimu katika vyuo vikuu na taasisi za  utafiti;  x. Sura ya kumi inatoa matokeo ya ukaguzi katika usimamizi  wa ulipaji na urejeshaji wa mikopo ya elimu ya juu;    xi. Sura ya kumi na moja inatoa matokeo ya ukaguzi kuhusu  uratibu na usimamizi wa wadau muhimu katika sekta ya  elimu;  xii. Sura ya kumi na mbili inatoa hitimisho la jumla la ukaguzi;  xiii. Sura ya kumi na tatu inawasilisha mapendekezo kwa Wizara  ya Elimu, Sayansi na Teknolojia, na Ofisi ya Rais - TAMISEMI  kuhusu namna ya kuboresha utoaji wa elimu bora kwa  wananchi.    SURA YA PILI   MFUMO WA ELIMU TANZANIA    Utangulizi  Sura hii inatoa maelezo ya mfumo wa utoaji wa elimu nchini. Inawasilisha  sera, mfumo wa kisheria, na mikakati ambayo yote kwa pamoja  inasimamia utoaji wa elimu nchini. Sura hii pia inaonesha majukumu ya  watendaji muhimu wanaohusika katika utoaji wa elimu. Vilevile,  inashughulikia maelezo ya jumla ya sekta nzima ya elimu nchini.    Sera na Mfumo wa Kisheria Unaosimamia Utoaji wa Elimu  Sera, Sheria na Kanuni zinazoongoza utoaji wa elimu nchini Tanzania  zimeelezewa hapa chini:    Sera za Utoaji Elimu  Kuna sera kuu 6 zinazosimamia utoaji wa elimu nchini kama ifuatavyo:  (a) Sera ya Elimu ya Mwaka 2014  Sera ya Elimu ya Mwaka 2014 inatoa taarifa ya kukuza sekta ya elimu. Sera  hii inahitaji uwepo wa mfumo madhubuti wa uchanganuzi wa elimu  unaoweza kuongeza ufanisi katika utoaji wa elimu kwa wanafunzi na  kupelekea uwepo wa idadi kubwa ya watu waliosoma vizuri na wenye  maarifa ya kutosha katika nyanja tofauti za maisha. Inatoa maelekezo  ambayo yanasisitiza uwepo wa miundombinu ya kutosha itayofanya  mazingira mazuri ya kufundishia na kujifunzia kwa makundi yote katika  ngazi zote za elimu.  (b) Sera ya Elimu na Mafunzo Tanzania ya Mwaka 1995  Sera ya Elimu na Mafunzo Tanzania ya Mwaka 1995 ilikusudia kukuza  ushirikiano katika utoaji wa elimu na mafunzo kupitia juhudi za makusudi  za kuhamasisha mashirika binafsi kushiriki katika utoaji wa elimu. Zaidi,  ililenga kuanzisha na kusimamia shule na taasisi zingine za elimu katika  ngazi zote.     Aidha, Sera hii ilisisitiza utoaji wa elimu bora kupitia ukaguzi wa mitaala,  uboreshaji wa usimamizi wa walimu, na uanzishaji na utumiaji wa  mikakati sahihi katika tathmini ya ufaulu. Pia, ilikuwa na lengo la  kuimarisha uhusiano wa elimu rasmi na isiyo rasmi kwa kuanzisha  ulinganishaji wa maarifa na mwingiliano kati ya sekta hizi mbili ndogo za  elimu.    Sera ya Taifa kwa Watu Wenye Ulemavu ya Mwaka 2004  Sera hii inaielekeza serikali, kwa kushirikiana na wadau, kutoa mazingira  mazuri ya elimu-jumuishi itakayowahudumia watu wenye mahitaji  maalumu. Kwa kuongezea, serikali kwa kushirikiana na wadau inatakiwa  kuboresha vifaa na mafunzo kwa watu wenye ulemavu; kuchukua hatua  kwa kuhakikisha majengo ya umma na vifaa vingine vinapatikana kwa watu  wenye ulemavu; na kutoa msaada wa kitaalamu kwa wahitaji wenye  ulemavu.    Sera ya Elimu ya Ufundi na Mafunzo ya Ufundi Stadi ya Mwaka    Lengo kuu la sera hii ni kuleta mfumo mzuri wa ufundi na mafunzo ya ufundi  stadi ambao unaweza kutatua changamoto za kitaifa, kikanda na kimataifa  ili kuchangia vyema maendeleo ya kijamii na kiuchumi ya kitaifa.  Malengo maalumu ya elimu ya ufundi na mafunzo ya ufundi stadi kama  yalivyoainishwa na Sera ni kuboresha umuhimu wa utoaji wa elimu ya  mafunzo ya ufundi; kuanzisha mifumo itakayowezesha ushirikishaji wa sekta  binafsi na wadau wengine katika uandaaji wa mipango ya ufundi stadi  kulingana na mahitaji ya soko la ajira ya sasa na ya baadaye; kuongeza fursa  za kujifunza katika viwango anuwai vya mafunzo ya elimu ya ufundi; na  kuandaa programu za nje na kuboresha uwiano wa rasilimali zilizoelekezwa  kwenye elimu rasmi na isiyo rasmi ya ufundi na ufundi stadi.  (e) Sera ya Elimu ya Juu ya Mwaka 1999  Miongoni mwa malengo ya sera ni pamoja na kuongeza udahili wa wanafunzi  na kuongeza usawa katika udahili wa wanafunzi; na kupanua vyanzo vya  ufadhili wa elimu ya juu na kukuza mfumo endelevu wa ufadhili wa elimu ya  juu nchini.     (f) Sera ya Usimamizi wa Ajira ya Utumishi wa Umma ya Mwaka  1999 (kama Ilivyorekebishwa Mwaka 2008)  Sera hii inayataka mashirika yote ya utumishi wa umma kuunda mipango ya  mafunzo kulingana na mahitaji ya ujuzi kama ilivyoainishwa katika mipango  yao ya rasilimali-watu kwa kuzingatia rasilimali zilizopo. Inayataka  mashirika kutenga bajeti kwa shughuli zilizopangwa kutoka kwenye mgao  wao wa bajeti wa kila mwaka.    Sheria Zinazosimamia Utoaji wa Elimu  Kuna sheria kuu tano ambazo hutumiwa kuongoza utoaji wa elimu nchini.  Sheria hizi zinaelezwa kwenye Kielelezo 2.1 hapa chini:  Kielelezo 2.1: Sheria Kuu Zinazosimamia Utoaji wa Elimu nchini  Chanzo: Uchambuzi wa Wakaguzi wa Sheria Anuwai (2021)    Mikakati na Mipango ya Utoaji wa Elimu  Serikali ina mipango na mikakati mikuu mitatu katika utoaji wa elimu  nchini kama inavyofafanuliwa kwa kina hapa chini.  (a) Mpango wa Maendeleo wa Kitaifa (2016 /17 – 2020 /21)  Moja ya malengo ya Mpango wa Maendeleo wa Kitaifa ni kujikita katika  ubora wa utoaji wa elimu pamoja na hatua za kuimarisha mikakati,  mipango, na sera kama hatua za kupitia Sera ya Elimu na Mafunzo ya  Mwaka 1995. Mpango huu ulilenga kutekeleza kwa ufanisi mpango kamili  wa elimu bure. Aidha, mpango unakusudia kuboresha elimu ya juu kupitia  ongezeko la wanafunzi wanaonufaika na mikopo ya elimu ya juu; upanuzi  wa matumizi ya hali ya juu ya teknolojia ya habari na mawasiliano; na  ongezeko kubwa la wahadhiri. Kwa ujumla, mpango huu ulilenga  kuimarisha sekta ya elimu katika ngazi zote kupitia mipango na mikakati  maalumu.  (b) Mpango wa Maendeleo ya Sekta ya Elimu (2016/17 - 2020/21)  Mpango huu unaelezea mipangilio ya taasisi ya utekelezaji wa Mpango wa  Maendeleo ya Sekta ya Elimu, pamoja na uratibu na mifumo ya usimamizi  wa sekta ya elimu nchini. Pia, unazijikita katika kuhakikisha upatikanaji  sawa wa elimu na mafunzo kwa wote ikiwajumuisha wale walio katika hali  duni zaidi; hitaji la juhudi iliyoimarishwa katika kuboresha ubora wa elimu  katika ngazi zote; na chaguzi za kimkakati za ugawaji rasilimali kwa sekta  ya elimu katika kipindi cha miaka mitano ijayo.    Mkakati wa Kitaifa wa Kuendeleza Ujuzi (2016-2022)  Mkakati wa Kitaifa wa Kuendeleza Ujuzi (MKKU) unatoa njia mpya ya  kukuza ujuzi nchini. Kanuni zake za msingi ni kama vile mwitikio wa  mahitaji, mabadiliko ya nguvu, mwelekeo wa matokeo, umakini,  ujumuishaji, na ushirikishaji wa sekta mbalimbali katika utoaji wa elimu.  Mkakati huu unatumika kutimiza, kutekeleza, na kuleta pamoja kwa mara  ya kwanza katika mkakati mmoja, mipango anuwai ya kukuza ujuzi. Hivyo,  mkakati huu unashughulikia mlolongo mzima wa ujuzi wa kuajiriwa,  kutoka njia zisizo rasmi hadi ukuzaji wa ujuzi rasmi; pamoja na ujifunzaji;     ujasiriamali, elimu ya ufundi na ufundi kabla ya ajira; elimu ya chuo  kikuu; na uboreshaji wa stadi baada ya ajira kwa njia ya ujifunzaji  endelevu.    Mfumo wa Elimu Rasmi na Mafunzo Nchini  Usimamizi wa mfumo wa elimu unatofautiana katika wizara mbili, yaani,  Wizara ya Elimu, Sayansi na Teknolojia na Ofisi ya Rais - TAMISEMI.  Wizara ya Elimu, Sayansi na Teknolojia ina jukumu la kuunda sera sahihi za  elimu na kusimamia utekelezaji wake. Aidha, Wizara ya Elimu, Sayansi na  Teknolojia ina wajibu wa kutoa mafunzo na kuzalisha walimu wenye sifa  pamoja na kuratibu elimu ya taifa ya ufundi. Taasisi zingine ni pamoja na  Baraza la Mitihani la Tanzania, Taasisi ya Elimu Tanzania, Baraza la Taifa  la Elimu ya Ufundi, Mamlaka ya Elimu na Mafunzo ya Ufundi Stadi, na  wakala wa maendeleo ya usimamizi wa elimu.  Ofisi ya Rais - TAMISEMI kwa upande mwingine ina jukumu la kusimamia  utoaji wa elimu ya awali, msingi na sekondari ikiwa pamoja na udahili  jumuishi, udumishaji shuleni, na kuhitimisha masomo; kuhakikisha  upatikanaji wa rasilimali za kufundishia na kujifunzia ikiwa pamoja na  vitabu, samani na miundombinu; na kusimamia uajiri na kuwapangia  walimu shule.    Ngazi za Elimu Nchini  Sera ya Elimu na Mafunzo ya Mwaka 1995 ilitoa muundo wa mfumo rasmi  wa elimu na mafunzo nchini katika ngazi saba ambazo zimeelezwa katika  Kielelezo 2.2.     Kielelezo 2.2: Muundo wa Mfumo Rasmi wa Elimu na Mafunzo Nchini  Tanzania  Chanzo: Uchambuzi wa Sera ya Elimu ya Mwaka 2014  Mfumo wa elimu na mafunzo rasmi nchini ni kama unavyofafanuliwa hapa  chini.  (a) Elimu ya awali  Elimu ya Awali – ni sehemu ya elimu ya msingi inayotolewa kwa wanafunzi  wenye umri wa kuanzia miaka 5 hadi 6.  Malengo makuu ya elimu ya awali ni:  1) Kukuza uwezo wa mtoto kujifunza kwa kutenda;    2) Kukuza uwezo wa mtoto wa kuthamini na kuendeleza tamaduni  zinazokubalika katika jamii;  3) Tambua watoto wenye mahitaji maalumu na kutafuta ufumbuzi  unaofaa; na  4) Kumuendeleza mtoto kiroho na kimaadili.  (b) Elimu ya Msingi  Huu ni mzunguko wa elimu wa miaka saba, ambao ni lazima kwa watoto  wote wenye umri wa miaka saba. Mwishoni mwa mzunguko huu, wanafunzi  hujiandikisha katika elimu ya sekondari, mafunzo ya ufundi stadi au  kuingia katika ulimwengu wa kazi.   Malengo makuu ya elimu ya msingi ni:  1) Kuendeleza uwezo wa kusoma, kuandika na ujuzi wa hesabu;  2) Kuendeleza watu ambao wanaweza kutambua matatizo na kutafuta  ufumbuzi unaofaa zaidi kwa njia ya kidemokrasia na shirikishi;  3) Kukuza ujuzi wa kiufundi na vipaji miongoni mwa wanafunzi katika  umri mdogo; na  4) Kuhimiza na kuimarisha uadilifu na uwajibikaji miongoni mwa  watoto hadi vijana.    Elimu ya Sekondari  Hii ni elimu rasmi inayotolewa kwa watu waliofanikiwa kumaliza miaka  saba ya elimu ya msingi na kukidhi vigezo vinavyohitajika kwa elimu ya  sekondari. Elimu ya sekondari imegawanyika katika ngazi mbili ambazo ni  ngazi ya kawaida (kidato cha 1 hadi 4), na kiwango cha juu (kidato cha 5  na 6).  Elimu ya sekondari ya ngazi ya kawaida hudumu kwa miaka minne wakati  sehemu ya kiwango cha juu hudumu kwa miaka miwili. Wanafunzi  wanaomaliza elimu ya sekondari ya ngazi ya kawaida wanaweza kuendelea  na hatua inayofuata ya elimu ya sekondari ya kiwango cha juu, au mafunzo  ya ufundi stadi au elimu ya ufundi. Vilevile, kwa wanafunzi wanaomaliza  sekondari ya kiwango cha juu wanaweza kuendelea na mafunzo ya ufundi  stadi, elimu ya ufundi na/au elimu ya juu.  Lengo kuu la elimu ya sekondari ni:     1) Kuimarisha, kupanua, na kuendeleza uelewa wa kina wa mawazo  na dhana zinazopatikana katika ngazi ya msingi;  2) Kuimarisha, kutambua na kuendeleza maadili ya kitamaduni ikiwa  pamoja na umoja wa kitaifa, utambulisho, demokrasia, maadili,  uadilifu wa kibinafsi, utayari wa kufanya kazi, haki za binadamu,  desturi, mila, wajibu wa kiraia, na majukumu; na  3) Kuendeleza utayari wa elimu ya juu, mafunzo ya ufundi, elimu ya  ufundi na kitaalamu, na kuwajengea hisia na uwezo wa  kujisomea, kujiamini, na kujiendeleza katika maeneo mapya ya  sayansi na teknolojia.    Elimu na Mafunzo ya Ufundi Stadi  Elimu ya ufundi stadi hutolewa baada ya elimu ya msingi na huhusu kozi za  ushonaji, uchoraji, na useremala, n.k. na hudumu kwa hadi miaka minne  na mwishoni mhitimu hupewa cheti cha uwezo. Wanafunzi waliofanikiwa  wanaweza kujiunga na ulimwengu wa kazi au kuendelea na mafunzo zaidi.  (e) Elimu ya Ualimu na Elimu ya Mafunzo ya Ufundi  Elimu ya ufundi inahudhuriwa na wanafunzi ili kuwawezesha kutekeleza  majukumu yanayohitaji viwango vya juu vya ujuzi, maarifa na uelewa na  ambapo wanawajibika katika eneo lao la utaalamu. Elimu ya ufundi  hutolewa na vyuo mbalimbali vya mafunzo ya ufundi nchini katika maeneo  mbalimbali ya biashara na usimamizi, afya na sayansi shirikishi, benki,  uhasibu, kilimo, mazingira, utalii n.k. Mwishoni mwa mafunzo,  mwanafunzi hutunukiwa cheti au diploma katika nyanja husika ya  masomo.  (f) Elimu ya Juu    Elimu ya juu inajumuisha elimu yote inayotolewa baada ya elimu ya  sekondari ya ngazi ya juu ambayo hupelekea tuzo ya cheti, diploma na  shahada.     Shughuli kuu Zinazofanywa na Watendaji Muhimu katika Sekta ya  Elimu  Kazi hii inafanywa na Wizara ya Elimu, Sayansi na Teknolojia kupitia  Taasisi ya Elimu Tanzania. Ni hatua ya awali ya mzunguko wa elimu nchini  ambapo mahitaji ya kujifunza yanabainishwa na malengo yanawekwa  pamoja na muundo wa kuongoza mchakato mzima wa utoaji wa elimu  nchini. Mtaala, miongoni mwa mambo mengine, unabainisha kiwango cha  elimu, muda utakaotumika katika kila ngazi, masomo yatakayofundishwa,  mbinu zitakazotumika kufundishia, malengo ya kujifunza, matokeo, na  maelekezo mengine muhimu ya elimu.  Huu ni mchakato ambapo mwingiliano kati ya wanafunzi na walimu  kushiriki pamoja kuboresha maarifa yao hujidhihiridha. Kufundisha na  kujifunza hufanyika kupitia mbinu mbalimbali lakini jambo muhimu ni  mbinu shirikishi ambapo mwanafunzi h kitovu cha kujifunza na mwalimu  kuwa mwezeshaji.  Mitaala ya kitaifa inategemea umahiri. Katika mfumo wa elimu nchini hii  inafanywa katika kiwango cha shule chini ya usimamizi wa Ofisi ya Rais -  TAMISEMI ambayo inahusika na usimamizi wa kila siku wa shule, na Wizara  ya Elimu, Sayansi na Teknolojia hutoa mwongozo wa sera kupitia huduma  bora na za uhakika  (a) Tathmini na Upimaji  Tathmini inahusu mchakato ambao maendeleo na mafanikio ya  mwanafunzi hupimwa au kuhukumiwa kwa kufuata vigezo maalumu vya  ubora. Inatoa taarifa juu ya kiwango ambacho matokeo/malengo  yaliyokusudiwa ya kujifunza yanapatikana.  Tathmini inahusisha kukusanya na kuchambua taarifa kuhusu shughuli za  programu, sifa, na matokeo. Hivyo, tathmini ya mtaala inahusisha  kukusanya na kuchambua taarifa kutoka vyanzo vingi ili kuboresha  kujifunza kwa mwanafunzi kwa njia endelevu.  Tathmini inafanywa kwa njia mbili tofauti, ya kwanza ni tathmini  iliyofanyika wakati ujifunzaji ukiendelea ili kutathmini iwapo wanafunzi  wanaelewa maarifa yaliyokusudiwa, na ni kwa madhumuni ya kuboresha     kujifunza. Hii ni aina ya tathmini ya muundo iliyoundwa na kusimamiwa na  walimu kupitia vipimo vya mara kwa mara au mitihani.  Tathmini ya pili inafanywa ili kupima iwapo wanafunzi wamefikia malengo  yaliyokusudiwa ya andalio la somo. Hii ni tathmini ya muhtasari uliofanywa  mwishoni mwa programu fulani. Tathmini hii ya muhtasari katika ngazi ya  elimu ya msingi, sekondari na ualimu inafanyika kupitia Baraza la Mitihani  la Tanzania.  (b) Usajili na Idhibati  Usajili na uidhinishaji hufanywa na serikali kupitia mihimili mbalimbali  kulingana na kiwango cha elimu. Shule za msingi na sekondari zinasajiliwa  na Wizara ya Elimu, Sayansi na Teknolojia kupitia kamishna wa elimu ili  kudhibitisha kuwa shule zilitimiza mahitaji ya msingi ya kufanya kazi  ambazo ni pamoja na miundombinu kama vile madawati, madarasa, ofisi  za walimu, uwanja wa michezo, mashimo ya vyoo, n.k.  Kwa elimu ya ufundi, usajili na uidhinishaji hufanywa na Baraza la Taifa la  Elimu ya Ufundi (NACTE), ambalo hutoa idhini ya vyuo vya ufundi na ufundi  stadi kufanya kazi na mara kwa mara kuangalia kama vinazingatia masharti  na viwango vya usajili.  Katika ngazi ya chuo kikuu, jukumu la usajili na ithibati hufanyika kupitia  Tume ya Vyuo Vikuu Tanzania (TCU). Shughuli kuu zinazofanywa na Tume  hii ni pamoja na:    Udhibiti  Mwenendo wa tathmini ya mara kwa mara ya vyuo vikuu, mifumo yao, na  programu ili kudhibiti mifumo ya uhakiki wa ubora katika vyuo vikuu vipya.  Tume pia inathibitisha na kutathmini programu ili kuhakikisha uaminifu  wao wa utambuzi wa sifa za vyuo vikuu zilizopatikana kutoka kwa taasisi  za ndani na za nje kwa matumizi ya nchini.    Uhusiano baina ya Watendaji Muhimu  Kuna makundi makuu matatu ya watendaji wakuu katika utoaji wa elimu  nchini. Makundi haya ya watendaji wakuu ni:     (a) Watungasera na wasimamizi wa sekta ya elimu  (b) Wasimamizi wa ngazi mbalimbali za elimu    Watoahuduma  Makundi haya yanafafanuliwa kwa kina hapa chini.  (a) Watungasera na wasimamiaji wa elimu  Kundi hili linajumuisha Wizara ya Elimu, Sayansi na Teknolojia na Ofisi ya  Rais - TAMISEMI zikiwa wizara mama zinazohusika moja kwa moja na elimu  nchini. Wizara ya Elimu, Sayansi na Teknolojia ina jukumu la kutunga sera  na miongozo ya kusimamia sekta za elimu wakati OR - TAMISEMI  inawajibika kwa usimamizi wa kila siku wa shule.  (b) Wasimamizi na mamlaka ya kudhibitisha viwango mbalimbali vya  Elimu  Kundi hili linahusisha taasisi mbalimbali za elimu zinazosimamia  utekelezaji wa shughuli za elimu katika ngazi mbalimbali. Taasisi hizi ni  pamoja na Tume ya Vyuo Vikuu Tanzania, Baraza la Mitihani la Tanzania,  na Baraza la Taifa la Elimu ya Ufundi.  Tume ya Vyuo Vikuu Tanzania inasimamia utoaji wa elimu katika ngazi ya  chuo kikuu ili kuhakikisha kuwa kila chuo kikuu kinaanzishwa,  kinaidhinishwa, na kinaendeshwa kulingana na viwango vilivyowekwa.  Baraza la Taifa la Elimu ya Ufundi lina jukumu la kuratibu na kusimamia  vyuo vya ufundi na ufundi satdi ili kuhakikisha vinafanya kazi ndani ya  mfumo na kwa viwango vilivyowekwa. Baraza la Taifa la Elimu ya Ufundi  pia linahakikisha kuwa vyuo vya ufundi stadi vimesajiliwa, kuidhinishwa na  kudumisha masharti ya idhini katika shughuli zao.  Baraza la Mitihani la Tanzania lina jukumu la kubaini mafanikio ya  malengo ya kujifunza kwa njia ya uchunguzi wa kina katika elimu ya  msingi na sekondari, pamoja na elimu ya ualimu.       Wasimamizi na mamlaka ya kudhibitisha viwango mbalimbali vya  elimu  Kundi hii linajumuisha watoahuduma kama vile shule za msingi na  sekondari, vituo vya mafunzo ya ufundi stadi, vyuo vikuu, na  watoahuduma wengine za elimu. Hawa wanahusika kivitendo na  utekelezaji halisi wa mafunzo na mitaala kwa wanafunzi. Kielelezo 2.3  kinaelezea uhusiano uliopo kati ya watendaji hawa muhimu katika elimu.  Kielelezo 2.3 Uhusiano baina ya Watendaji Muhimu katika Sekta ya  Elimu Nchini  Chanzo: Uchambuzi wa Wakaguzi kutoka Sheria na Nyaraka Zinazoongoza  Sekta ya Elimu    Ufadhili wa Utoaji wa Elimu  Ufadhilli wa shughuli za elimu kimsingi hufanywa kupitia mgao toka  serikalini na wadau wa maendeleo. Fedha hutengwa kwa ajili ya Wizara ya  Elimu, Sayansi na Teknolojia na taasisi zake au OR - TAMISEMI kupitia  muundo wa kawaida wa mfumo wa bajeti.     Jedwali 2.1 linaonesha bajeti iliyotengwa kwa sekta ya elimu ili  kutekeleza shughuli mbalimbali nchini. Bajeti za kipindi cha kuanzia  mwaka wa fedha 2013/14 hadi 2019/20 zilichambuliwa kwa asilimia ya  bajeti yote ya serikali kama inavyoelezwa kwenye Jedwali 2.1.  Jedwali 2.1: Ulinganisho wa Bajeti ya Jumla ya Serikali na ile ya Sekta  ya Elimu  Mwaka wa  Fedha  Jumla ya  Bajeti ya  Taifa (Kiasi  katika bilioni)  Bajeti ya Sekta ya  Elimu (Kiasi katika  bilioni)  Asilimia ya Bajeti ya  Sekta ya Elimu  kwenye Bajeti yote  2013/14 18,249 3,172 17  2014/15 19,853 3,465 17  2015/16 22,496 3,870 17  2016/17 29,540 2,958 10  2017/18 31,712 4,706 15  2018/19 32,475 3,212 10  2019/20 33,105 4,512 14  Chanzo: Uchambuzi wa Wakaguzi kutoka Bajeti ya kila Mwaka katika  Sekta ya Elimu (2021)  Kwa kipindi cha miaka saba kuanzia mwaka 2013/14 hadi 2019/20, bajeti  ya sekta ya elimu ilikuwa kati ya asilimia 10 na 17 ya bajeti yote ya  Serikali. Kwa miaka mitatu kuanzia mwaka 2013/14 hadi 2016/17, bajeti  ya sekta ya elimu ilibaki asilimia 17. Kuanzia mwaka 2016/17 hadi  2019/20, bajeti ilibainika kushuka kati ya asilimia 10 mwaka 2016/17 na  asilimia 15 mwaka 2017/18. Bajeti ya Wizara ya Elimu, Sayansi na  Teknolojia ilichambuliwa kwa miaka 7 kama inavyoelezewa katika Jedwali        Jedwali 2.2: Bajeti ya Serikali Ikilinganishwa na Bajeti ya WEST  Mwaka wa  Fedha  Jumla ya Bajeti ya Serikali Bajeti ya WEST Asilimia  Kiasi katika Bilioni ya Shilingi  2013/14 18,249 700 4  2014/15 19,853 799 4  2015/16 22,496 803 4  2016/17 29,500 1,094 4  2017/18 31,712 1,337 4  2018/19 32,500 1,407 4  2019/20 33,100 1,389 4  Chanzo: Hotuba ya Uwasilishaji Bajeti Bungeni ya WEST kwa Mwaka wa  Fedha Husika  Jedwali 2.2 linaonesha kuwa kwa miaka saba ya fedha iliyopita, bajeti ya  Wizara ya Elimu, Sayansi na Teknolojia ilidumishwa kwa asilimia 4  ikilinganishwa na bajeti nzima ya serikali. Kwa kipindi cha kuanzia mwaka  wa fedha 2013/14 hadi 2019 kwa wastani, serekali iliweza kutoa  takribani asilimia 95.4 ya bajeti iliyotengwa. Kiwango zaidi kilichotolewa  kilikuwa asilimia 87 (mwaka 2018/19) na kiwango cha juu zaidi ni asilimia  114 (mwaka 2015/16).     SURA YA TATU  RASILIMALI KWA AJILI YA UTOAJI WA ELIMU    Utangulizi  Sura hii inaeleza utendaji katika upangaji na bajeti, ugawaji na  usambazaji, ukusanyaji, na matumizi ya rasilimali katika utoaji wa elimu  nchini. Rasilimali zilizojumuishwa katika sura hii ni pamoja na fedha,  watumishi, na zana na vifaa muhimu kwa utekelezaji wa shughuli  zinazohusiana na utoaji wa elimu nchini.  Utoaji wa rasilimali katika sekta ya elimu hufanywa na Serikali kupitia  wizara zinazohusika hasa Wizara ya Fedha na Mipango, Wizara ya Elimu,  Sayansi na Teknolojia, na Ofisi ya Rais - TAMISEMI. Rasilimali-fedha pia  hupatikana kupitia fedha za wafadhili kwenye miradi maalumu.    Maboresho Yaliyoonekana Katika Utoaji wa Elimu Nchini  Kaguzi zilibaini uwekezaji wa kutosha ambao umekuwa ukifanywa na  serikali katika kuboresha utoaji wa elimu ya msingi, sekondari, ufundi na  chuo kikuu katika kipindi cha miaka 5 iliyopita.    Utoaji wa Elimu bila Malipo (Darasa la I hadi Kidato cha IV)  Serikali imewekeza kiasi kikubwa cha fedha katika utoaji wa elimu kwa  kuanzisha elimu bure kuanzia ngazi ya elimu ya msingi hadi sekondari.  Tangu kuanzishwa kwa elimu bure mwaka 2016, Serikali imetumia  takribani shilingi trilioni 1.096 hadi kufikia mwaka wa fedha 2019/20.  Fedha hizi zimetumika kugharamia utoaji wa elimu ya msingi inayohusu  maeneo mengi ikiwemo matengenezo ya miundombinu na maendeleo,  rasilimali-watu, udhibiti wa ubora, na uhakika katika sekta ya elimu.  Kuanzishwa kwa Mpango wa Elimu Bure kumechangia ongezeko la idadi ya  wanafunzi na hivyo haja ya kuongeza uwekezaji sambamba katika  miundombinu, rasilimali-watu, vifaa vya maabara, mikopo ya wanafunzi  wa elimu ya juu, na shughuli za uhakiki wa ubora ambazo zinaathiri utoaji  wa elimu ya msingi, sekondari, na elimu ya juu. Kwa mfano, kiwango cha  uandikishaji wa wanafunzi darasa la kwanza hadi la saba kimeongezeka  kutoka wanafunzi 8,298,282 hadi 10,460,785 sawa na ongezeko la asilimia     Idadi ya wanafunzi wa shule za sekondari imeongezeka kutoka  1,774,383 hadi 2,062,717 katika kipindi kama hicho.    Maboresho katika utoaji wa Elimu ya Msingi, Sekondari na Elimu  ya Juu  Uboreshaji na Ujenzi wa Miundombinu katika Shule za Msingi na  Sekondari  Serikali imegharamia maboresho ya miundombinu katika shule za msingi na  sekondari ambayo yameimarisha mazingira ya kujifunzia na kufundishia  katika utoaji wa elimu. Kwa mfano, Serikali imetumia takribani shilingi  bilioni 326.1 kuboresha miundombinu ya shule kongwe 86 kati ya 89.  Matumizi ya hivi karibuni yalikuwa awamu ya tatu ambapo Serikali ilitumia  shilingi bilioni 8.7 kukarabati shule kongwe 12.  Serikali imeongeza idadi ya madarasa kwa kujenga mapya 8,782 na hivyo  kuyafanya yafikie 166,571 kutoka 175,353 yaliyokuwepo. Katika kipindi  hichohicho, Serikali imejenga nyumba mpya 15,562. Uwekezaji huu  ulifanyika ili kuendana na ongezeko la ajira za walimu wa shule za msingi  na sekondari pamoja na kuhakikisha kwamba wanafanya kazi na kuishi  katika mazingira mazuri.  Aidha, Serikali imekarabati au kujenga majengo mapya ya maabara katika  shule za sekondari na hivyo kuongeza idadi hadi kufikia 6,104 nchini. Mbali  na ujenzi wa miundombinu, Serikali pia imeboresha miundombinu ya  kujifunzia kwa kuzipatia shule zinazotoa elimu maalumu vifaa vipya 37,820  vya kuwasaidia wanafunzi wenye mahitaji maalumu. Vifaa hivi vilipelekwa  katika shule 1,305 zinazotoa elimu maalumu kote nchini.  Utoaji wa Vitabu  Katika kuhakikisha utoaji wa elimu bora, kwa miaka mitano iliyopita,  Serikali ilizalisha na kusambaza vitabu 2,962,648 vya darasa la saba  pamoja na mitaala 272,000 ya darasa la kwanza hadi la saba. Zaidi ya  hayo, Serikali ilisambaza vitabu 25,452 vya wanafunzi wasioona katika  shule mbalimbali nchini kote.     Ongezeko la Idadi ya Walimu  Katika kukabiliana na ongezeko la idadi ya wanafunzi katika ngazi zote za  elimu, Serikali imeajiri walimu ili kusaidia utoaji wa elimu katika elimu ya  msingi na sekondari. Hadi sasa, idadi ya walimu wa shule za msingi na  sekondari wamefikia 253,633 ambayo ni sawa na asilimia 75 ya mahitaji  yote ya walimu nchini. Mbali na hilo, Serikali pia imeajiri mafundi 397 wa  maabara ambao walipelekwa katika shule za sekondari zinazofundisha  masomo ya sayansi ili kuimarisha elimu kwa vitendo kwenye masomo kama  vile fizikia, kemia na biolojia.  Kuimarisha Shughuli za Uhakikisho wa Ubora  Katika kuhakikisha ubora wa elimu Serikali ilitoa vyombo vya usafiri  kuanzia ngazi ya mkoa hadi kata ili kurahisisha ukaguzi na usimamizi wa  utoaji wa elimu bora katika maeneo yao ya kiutawala. Jumla ya magari 38  yametolewa kwa maofisa elimu wa mikoa na magari 184 tayari  yamenunuliwa na yanasubiri kusambazwa mikoani na katika halmashauri.  Aidha, pikipiki 3,900 zimesambazwa kwa maofisa elimu kata ili kurahisisha  shughuli za udhibiti wa ubora kwenye kata zao. Hatua nyingine  iliyochukuliwa na Serikali kuimarisha shughuli za uhakiki wa ubora ni  kuajiri wahakiki ubora takribani 400 katika mwaka wa fedha 2019/20,  pamoja na kujenga ofisi zipatazo 100 za wadhibiti ubora nchini.  Aidha, Idara ya Udhibiti Ubora wa Elimu katika Wizara ya Elimu, Sayansi na  Teknolojia iliweza kutembelea jumla ya taasisi 5,058 zikiwemo shule za  msingi 3,953, shule za sekondari 1,089, na vyuo vikuu 16, sawa na asilimia    ya taasisi zote nchini. Pia, Idara iliweza kufanya ufuatiliaji wa  mapendekezo yaliyotolewa wakati wa ukaguzi wa shule uliofanyika katika  shule za chekechea na msingi 494 na shule za sekondari 75 ili kupima  kiwango cha utekelezaji wa mapendekezo yaliyotolewa kwao katika kaguzi  zilizofanyika.  Kuimarisha Utoaji wa Elimu ya Juu  Katika kuimarisha utoaji wa elimu ya juu, juhudi za Serikali zimehakikisha  kuna ongezeko la udahili wa wanafunzi wa elimu ya juu kutoka 125,000  mwaka 2015 hadi wanafunzi 142,179 mwaka 2021. Ongezeko hili la udahili  ni sawa na asilimia 14 ya wanafunzi wote waliodahiliwa mwaka 2015.     Aidha, kumekuwa na ongezeko la utoaji wa mikopo kwa wakati kwa  wanafunzi wa vyuo vikuu ambapo kwa kipindi cha miaka mitano iliyopita,  mgao wa mikopo umeongezeka kutoka shilingi bilioni 373 mwaka 2015 hadi  shilingi bilioni 462 mwaka 2021, sawa na ongezeko la asilimia 24.    Kupanga na Kuweka Bajeti ya Rasilimali kwa ajili ya Utoaji wa  Elimu Nchini    Upangaji wa Bajeti Isiojitosheleza kwa ajili ya Utoaji wa Elimu  Nchini  Licha ya umuhimu wa kupanga na kubajeti, kaguzi za ufanisi nne kati ya  tisa zilizofanywa zilibaini kuwa kulikuwa na upangaji wa bajeti  isiojitosheleza kwa ajili ya utoaji wa elimu. Maelezo ya kina kutoka katika  kila ripoti yanaelezwa hapa chini.  Kulingana na ripoti inayohusu utoaji wa elimu kwa wanafunzi wenye  mahitaji maalumu, Wizara ya Elimu, Sayansi na Teknolojia imeweza  kupanga bajeti ya utekelezaji wa shughuli za utoaji wa elimu kwa  wanafunzi wenye mahitaji maalumu kwa kipindi cha miaka miwili ya fedha  ambayo ni 2014/15 na 2015/16. Hata hivyo, kiasi kilichotolewa kulingana  na bajeti hakikutumika kwa shughuli zilizokusudiwa, badala yake  kilitumika kutekeleza shughuli zingine za wizara. Wizara ilitoa kipaumbele  cha chini kwenye kufadhili shughuli za utoaji wa elimu kwa wanafunzi  wenye mahitaji maalumu. Vivyohivyo, OR - TAMISEMI haikupanga bajeti  kwa ajili ya utekelezaji wa shughuli za elimu kwa watu wenye mahitaji  maalumu kwa kipindi cha miaka mitano.  Matokeo yake, wizara hizo mbili hazikuweza kuwa na udhibitisho wa bajeti  kutekeleza shughuli zake na ziliendelea kutegemea fedha za wafadhili  katika kutoa elimu ya mahitaji maalumu kama inavyooneshwa kwenye  Jedwali 3.1.    Jedwali 3.1: Bajeti ya Utoaji Elimu kwa Mahitaji Maalumu  Mwaka wa  Fedha  Bajeti Kiasi halisi Kilichopokelewa Asilimia ya  kiasi  Kilichotolewa  Kiasi katika Bilioni ya Shilingi ya Tanzania  2014/15 306 274 90  2015/16 1,098 359 33  2016/17 - - -  2017/18 - - -  2018/19 - - -  Chanzo: Bajeti na Ripoti za Utendaji toka Wizara ya Elimu  Jedwali 3.1 linaonesha kuwa Wizara ya Elimu, Sayansi na Teknolojia  ilipanga bajeti kwa miaka miwili ya 2014/15 na 2015/16. Kwa mwaka  2016/17 na 2018/19, Wizara haikujumuisha bajeti ya mahitaji ya elimu  maalumu. Pia, kiasi kilichotolewa kilikuwa asilimia 90 na asilimia 33 ya  kiwango kilichotengwa.  Kwa mujibu wa ripoti ya ufanisi kuhusu ujenzi wa uwezo wa walimu walio  kazini, OR - TAMISEMI haikutenga bajeti kwa ajili ya kuwajengea uwezo  walimu walio kazini kwa kipindi cha miaka minne kuanzia mwaka 2015/16  hadi 2018/19. Wizara ilitegemea zaidi misaada kutoka nje. Hii ilipelekea  mafunzo ya walimu waliopo kazini kufanywa kwa asilimia 17 ya walimu  wote waliopo nchini kwa sababu ya kukosekana kwa fedha. Katika miaka  yote minne, hakukuwa na fedha za kutosha kwa ajili ya kutoa mafunzo  kwani yalitolewa kwa walimu 44,516 tu kati ya 259,274 (ambayo ni sawa  na asilimia 17) ya walimu wote walio kazini nchini.  Aidha, kwa mujibu wa ripoti ya upatikanaji na utunzaji wa miundombinu  ya shule za msingi nchini, kulikuwa na maboresho katika utoaji wa fedha  kwa ajili ya uboreshaji wa miundombinu ya shule za msingi na sekondari.  Katika kipindi cha miaka mitatu kati ya mitano ya fedha, Wizara iliweza  kutenga jumla ya Tsh Bilioni 815 na ikafanikiwa kutoa jumla ya TSh Bilioni    Ukaguzi ulibaini zaidi kwamba baada ya mwaka wa fedha 2017/18  kulikuwa na kiasi tofauti cha bajeti na fedha inayotolewa kwa ajili ya  utoaji wa elimu ya wenye mahitaji maalumu, mafunzo ya kujenga uwezo  kwa walimu walioko makazini pamoja na uboreshaji wa miundombinu ya  shule ya msingi.     Ilibainika pia kuwa OR - TAMISEMI haikuwa na taarifa juu ya rasilimali  zilizopo na zinazohitajika (vifaa kama vile madawati na meza) kwa  miundombinu ya shule za msingi. Hii ilitokana na ukosefu wa kanzidata ya  hali ya miundombinu ya shule za msingi. Kama ingekuwa na kanzidata,  wizara ingeweza kupanga bajeti inayojitosheleza.  Ripoti ya usimamizi wa ulipaji wa mikopo ya wanafunzi wa elimu ya juu  ilibainisha udhaifu katika kupanga na kutoa ankara kwa wanufaika wa  mikopo wa elimu ya juu. Kwa mujibu wa ripoti hiyo, mpango-mkakati  uliopitiwa ulibainisha kuwa shughuli za kimkakati kuhusu utoaji wa ankara  kwa wanufaika wa mikopo haikupangwa kikamilifu. Hakukuwa na malengo  yaliyotambuliwa katika mipango ya utoaji wa ankara. Kupitia mapitio ya  mpango-mkakati, bodi haikuwa na mpango wa kutoa ankara za urejeshaji  wa mikopo. Taarifa zaidi zimetolewa katika Jedwali 3.2.  Jedwali 3.2: Idadi ya Wanufaika wa Mikopo Waliopangwa Kupewa  Ankara  Mwaka wa  Fedha  Idadi ya Wanufaika wa  Mikopo Waliopangwa  Kupewa Ankara  Idadi ya  Wanufaika  Waliopewa Ankara  Asilimia ya  Waliopewa  Ankara  2012/13 0 0 0  2013/14 0 6 0  2014/15 0 5 0  2015/16 0 56,672 -  2016/17 0 59,108 -  Chanzo: Kanzidata ya Bodi ya Mikopo ya Wanafunzi wa Elimu ya Juu ya  Utoaji Ankara  Jedwali 3.2 linaonesha kuwa kuanzia mwaka 2012/13 - 2016/17, Bodi ya  Mikopo ya Elimu ya Juu haikuweza kupanga utoaji wa ankara kwa  wanufaika wa mikopo. Zaidi, kwa miaka mitatu kuanzia mwaka 2012/13  hadi 2014/15, idadi ya walengwa waliopatiwa ankara ilikuwa 6 na 5.  Ilibainika kuwa ankara zilianza kutolewa mwaka 2015/16 na 2016/17.  Ingawa Bodi ilianza kutoa ankara katika kipindi cha miaka miwili, utendaji  wake haukuweza kutathminiwa kwa sababu haikuwa na malengo  yaliyowekwa.     Sababu ya kupanga bajeti isiyojitosheleza katika utoaji wa elimu  Zifuatazo ni sababu za upangaji wa bajeti isiyojitosheleza katika utoaji wa  elimu nchini:  (a) Kutoa kipaumbele cha chini kwenye elimu ya mahitaji maalumu na  kutegemea wafadhili kufadhili shughuli zinazohusiana na utoaji wa  elimu ya mahitaji maalumu. Fedha kutoka kwa wafadhili hazikuwa  za uhakika na endelevu;  (b) Kiasi cha fedha kilichotolewa kwa utekelezaji wa bajeti ya mwaka  2015/16 na 2016/17 kilihamishiwa kwenye matumizi ya shughuli  zingine wizarani;    Kuhamisha jukumu la kuendesha mafunzo ya walimu walio kazini  kutoka Taasisi ya Elimu Tanzania (TET) kwenda Wakala wa  Maendeleo ya Usimamizi wa Elimu (WMUE) kulifanya Taasisi ya  Elimu kutopanga bajeti kwa miaka miwili. Vilevile, kwa miaka  2017/18 na 2018/19, Wakala wa Maendeleo ya Usimamizi wa Elimu  haikutenga bajeti;    Kutokufanya upembuzi unaojitosheleza wa mahitaji kabla ya  upangaji wa bajeti. Hali hii ilionekana katika usimamizi wa mikopo  ya wanafunzi wa elimu ya juu kupitia Bodi ya Mikopo ya Elimu ya  Juu. Bodi haikuweza kupanga malengo katika utoaji wa ankara kwa  wanufaika waliopatikana. Vivyohivyo, Wizara ya Elimu, Sayansi na  Teknolojia haikufanya upembuzi wa mahitaji katika sekretarieti ya  mkoa, mamlaka za serikali za mitaa, na ngazi za nchi kuhusiana na  kuwajengea uwezo walimu walio kazini.    Madhara yanayotokana na upangaji wa bajeti isiyotosheleza  katika utoaji wa elimu  Yafuatayo ni madhara yatokanayo na kupanga bajeti isiyotosheleza katika  utoaji wa elimu nchini:  i. Walimu walio makazini hawakujengewa uwezo kupitia mafunzo.  Mafunzo pekee yaliofanyika yalijikita zaidi kwa walimu wa darasa     la I na la II waliopangiwa bajeti. Walimu 179,341 (asilimia 82)  waliokuwa shule za msingi, waliachwa.  ii. Miundombinu ya shule za msingi kutokufanyiwa ukarabati. Katika  miaka ya fedha 2 kati ya 5 kuanzia mwaka 2012/13 hadi 2015/16  hakukuwa na bajeti iliyotengwa kwa ajili ya shughuli za ukarabati.  Hii ilipelekea kutotolewa kwa fedha kuanzia mwaka 2011/12 hadi  2015/16  iii. Katika mwaka wa fedha 2019/20, Wizara iliweza kukarabati shule  kongwe za sekondari 12 ambapo kiasi cha shilingi 8,685,167,591  zilitumika.  iv. Kutokuwa na uhakika wa utolewaji wa mikopo endelevu kwa  wanufaika wapya kutokana na kupanga, kuweka bajeti na utoaji wa  ankara usiojitosheleza kwa wanufaika wa mikopo. Wahitaji wapya  wa mikopo watakuwa katika hatari ya kushindwa kupata rasilimali  zinazohitajika ili kuwawezesha kupata elimu ya juu. Hii ni licha ya  juhudi za sasa za Serikali kuboresha urejeshaji wa mikopo na  kutungwa kwa sheria ambayo iliongeza kiwango cha marejesho  kutoka asilimia 8 hadi 15.    Usambazaji na Utoaji wa Rasilimali kwa Huduma za Elimu  Sehemu hii imegawanyika katika maeneo yafuatayo: utoaji wa fedha kwa  huduma za elimu; ugawaji wa rasilimali-watu kwa ajili ya huduma za  elimu; na utoaji wa vifaa na vitendeakazi kwa ajili ya huduma za elimu    Utoaji wa Fedha Usioridhisha kwa ajili ya Huduma za Elimu  Matokeo ya ukaguzi katika sehemu hii yalionesha kuwa utoaji wa fedha  ulikuwa haujitoshelezi. Katika kipindi cha miaka 7 (yaani mwaka 2013 /14  - 2019/20), bajeti ya sekta ya elimu ilikuwa kati ya asilimia 10 na 17 ya  bajeti yote ya Serikali kama inavyooneshwa kwenye Jedwali 3.3.    Jedwali 3.3: Bajeti ya Sekta ya Elimu Ikilinganishwa na Bajeti ya Jumla  ya Serikali  Mwaka  wa  Fedha  Bajeti Taifa ya  Jumla (Sh.  Bilioni)  Bajeti ya Sekta ya  Elimu (Sh. Bilioni)  Asilimia ya Bajeti ya  Sekta ya Elimu kwenye  Bajeti ya Jumla ya Taifa  2013/14 18,249 3,172 17  2014/15 19,853 3,465 17  2015/16 22,496 3,870 17  2016/17 29,540 2,958 10  2017/18 31,712 4,706 15  2018/19 32,475 3,212 10  2019/20 33,105 4,512 14  Chanzo: Uchambuzi wa Wakaguzi kuhusu Bajeti ya Mwaka ya Serikali kwa  Sekta ya Elimu Mwaka 2021  Jedwali 3.3 linaonesha kuwa kuanzia mwaka 2013/14, mwenendo  ulionesha kupungua kwa mgao wa bajeti katika sekta ya elimu. Mgao  mkubwa ulikuwa katika miaka ya fedha 2013/14 na 2015/16 ambapo jumla  ya mgao ulikuwa ni asilimia 17 ya jumla ya bajeti yote ya Serikali wakati  kiasi cha chini kilikuwa asilimia 10 katika miaka ya fedha 2016/17 na  2018/19.  Aidha, kwa kuzingatia kiasi halisi cha fedha zilizopelekwa, ukaguzi ulibaini  kwamba kulikuwa na ongezeko katika utengaji wa fedha kwa ajili ya utoaji  wa elimu ya msingi, sekondari na elimu ya ufundi. Kwa mfano kati ya  miaka ya fedha 2015/16 na 2019/20 jumla ya kiasi halisi cha fedha  iliyopelekwa kiliongezeka kwa mara tatu kuanzia TSh Bilioni 107 katika  mwaka wa fedha 2015/16 hadi kufikia TSh Bilioni 382 katika mwaka wa  fedha 2019/20 kugharamia utoaji wa elimu ya msingi.  Kwa kuzingatia ukaguzi wa ufanisi katika usimamizi wa elimu kwa  wanafunzi wenye mahitaji maalumu, serikali iliweza kutoa asilimia 87 ya  kiasi kilichopangwa. Chanzo cha fedha kwenye utekelezaji wa shughuli  mbalimbali ni wadau wa maendeleo haswa wale ambao walikuwa  wanafadhili mradi wa elimu wa ujuzi wa kusoma, kuandika na kuhesabu.  Mradi huu ulifadhili Wizara ya Elimu, Sayansi na Teknolojia na OR –  TAMISEMI. Utoaji wa fedha ni kama inavyoainishwa katika Jedwali 3.4.    Jedwali 3.4: Jumla ya Bajeti na Kiasi halisi Kilichotolewa kwa Elimu ya  Mahitaji Maalumu kuanzia Mwaka 2014 – 2018 (Sh. Bilioni)  Year Bajeti Kiasi kilichotolewa Asilimia Iliyotolewa  WEST ORTAMISEMI  WEST ORTAMISEMI  WEST ORTAMISEMI  2014/15 306 - 274 - 90 -  2015/16 2,070 254 1,331 190 64 75  2016/17 - 5,277 - 5,037 - 95  2017/18 4,966 761 4,320 761 87 100  Chanzo: Bajeti ya WEST, OR-TAMISEMI na Mradi wa LANES kuanzia Mwaka  2014 - 2018  Jedwali 3.4 linaonesha kuwa katika mwaka 2014/15, WEST ilipokea fedha  nyingi zaidi kwa elimu ya mahitaji maalumu, ambapo asilimia 90 ya fedha  zilizopangwa zilitolewa. Vilevile, katika mwaka wa fedha 2017/18, ORTAMISEMI ilipokea fedha kwa kiwango cha juu zaidi cha asilimia 100 kwa  ajili ya kusaidia elimu ya wanafunzi wenye mahitaji maalumu.  Ripoti kuhusu upatikanaji na utunzaji wa miundombinu ya shule za msingi  nchini ilibainisha kuwa, WEST kupitia Kurugenzi ya Uhakikisho wa Ubora  ilikuwa na bajeti anuwai za utekelezaji wa shughuli zake kuanzia mwaka  2011/12 hadi 2015/16 kama inavyoainishwa katika Jedwali 3.5.  Jedwali 3.5: Bajeti Ukilinganisha na Fedha Zilizotolewa kwa ajili ya  Miundombinu ya Shule za Msingi  Mwaka wa  Fedha  Bajeti Kiasi Kilichotolewa Asilimia  Kiasi katika Milioni za Shilingi Iliyotolewa  2011/12 2,085 107 5  2012/13 1,230 340 28  2013/14 1,046 87 8  2014/15 1,606 583 36  2015/16 2,235 1777 80  Chanzo: Wizara ya Elimu - Ripoti ya Kurugenzi ya Uhakiki wa Ubora (2017)  Jedwali 3.5 linaonesha kuwa utoaji wa fedha umekuwa ukiongezeka kwa  miaka kadhaa, isipokuwa mwaka 2013/14 ambapo ni asilimia 8 tu ndio  ilitolewa ikilinganishwa na mwaka 2015/16 ambapo kiasi halisi     kilichotolewa kilikuwa asilimia 80 ya bajeti wakati kiwango cha chini  kilikuwa asilimia 5 mwaka 2011/12.  Kwa upande mwingine, muhtasari wa fedha zilizotengwa na bajeti halisi  iliyotolewa kwa shughuli zinazohusiana na kujengea uwezo walimu walio  kazini zilichambuliwa kwa wizara mbili.  Kwa kulinganisha utekelezaji wa bajeti kati ya wizara mbili, ilionekana  kuwa wizara hizo zilikuwa na tofauti katika utoaji wa fedha kama  inavyooneshwa kwenye Jedwali 3.6.  Jedwali 3.6: Asilimia ya Kiasi Halisi Kilichotolewa kwenye Bajeti  Mwaka wa Fedha Kiasi Kilichotolewa (%)  2015/16 2016/17 2017/18 2018/19  WEST 80 57 42 28  OR-TAMISEMI 56 62 19 53  Source: Mfumo wa Matumizi ya Muda wa Kati ‘MTEF’ kutoka OR-TAMISEMI  na WEST kwa Kipindi cha Kuanzia Mwaka 2015/16 hadi 2018/19  Jedwali 3.6 linaonesha kuwa utekelezaji wa bajeti ya WEST umekuwa  ukipungua kwa miaka kadhaa, kutoka asilimia 80 ya bajeti mwaka 2015/16  hadi asilimia 28 mwaka 2018/19. Kwa upande mwingine, OR - TAMISEMI  ilionekana kuwa na mwenendo thabiti zaidi, kwani ilipokea zaidi ya  asilimia 50 ya bajeti yake isipokuwa kwa mwaka 2017/2018 ambayo  ilipokea asilimia 19.  Kwa kuongezea, kulingana na ukaguzi wa ufanisi kwenye eneo la  kuwajengea uwezo walimu walio kazini, Taasisi ya Elimu Tanzania (TET)  na Wakala wa Maendeleo ya Usimamizi wa Elimu (WMUE) kwa kushirikiana  na WEST, ilihusika na mpango wa kuwajengea uwezo walimu walio kazini  kwa ufadhili wa mradi wa ujuzi wa kusoma, kuandika na kuhesabu (LANES)  na UNICEF.  Wakala wa Maendeleo ya Usimamizi Elimu (WMUE) ilipokea asilimia 25 tu  ya bajeti yote ya shilingi bilioni 12.4 kuanzia mwaka 2015/16 hadi 2018/19  wakati Taasisi ya Elimu Tanzania ilipokea asilimia 96 ya shilingi bilioni    kuanzia mwaka 2015/16 hadi 2018/19.     Vilevile, ukaguzi wa ufanisi wa upatikanaji wa elimu bora ya ufundi na  mafunzo ulibaini kuwa, katika kipindi cha miaka mitano, Wizara ya Elimu,  Sayansi na Teknolojia ilipokea asilimia 72 ya kiwango cha bajeti cha  shilingi bilioni 176.6 kwa ajili ya elimu ya ufundi. Pia, kuanzia mwaka  2013/14 hadi 2017/18, Mamlaka ya Elimu na Mafunzo ya Ufundi Stadi  (VETA) ilipokea asilimia 46 tu ya bajeti ya shilingi bilioni 469.79.  VETA haikuweza kutekeleza shughuli zingine kama vile utoaji wa vifaa vya  kusaidia wanafunzi wenye mahitaji maalumu. Pia, haikuhakikisha uwepo  wa samani katika vituo vyenye uhitaji wa vifaa ili kutoa elimu ya ufundi  kwa sababu ya utolewaji wa fedha isiojitosheleza.  Zaidi ya hayo, ripoti ya usimamizi wa ulipaji na urejeshaji wa mikopo ya  wanafunzi wa elimu ya juu ilionesha kuwa Bodi ya Mikopo ya Elimu ya Juu  ilikuwa na bajeti ya jumla ya shilingi bilioni 2,590.02 kuanzia mwaka  2013/14 hadi 2017/18. Asilimia 39 ya bajeti yote katika miaka minne  ilikuwa michango iliyotokana na ulipaji wa mkopo, wakati asilimia 61  ilikuwa mgao kutoka Serikalini.    Sababu ya Utoaji wa Fedha Usiojitosheleza katika Utoaji wa  Elimu  Kwa mujibu wa ripoti zilizopitiwa, sababu kuu za utoaji wa fedha  usiojitosheleza katika ufadhili wa utoaji wa elimu ni pamoja na:  (a) Vipaumbele shindani vya serikali  (b) Makusanyo ya fedha yasiyotosheleza kufadhili shughuli za utoaji wa  elimu nchini; na    Kukosekana kwa kipaumbele katika ukarabati wa miundombinu ya  shule za msingi. Hata hivyo, kwa miaka ya hivi karibuni,  kipaumbele kimetolewa katika ukarabati wa shule kongwe za  sekondari.     Matokeo ya Utoaji wa Fedha Usiotosheleza katika Utoaji wa  Elimu  Kulikuwa na matokeo kadhaa yaliyotokana na utoaji fedha usiotosheleza ili  kufanikisha utoaji wa elimu ikiwa ni pamoja na:    Madawati yasiyotosheleza mahitaji ambayo kwa kipindi cha miaka  mitano kuanzia mwaka 2012 hadi 2016 takribani wanafunzi milioni    hawakuwa na madawati ya kutosha na hivyo kuathiri masomo  yao;    Kutokutolewa kwa zana za kusaidia wanafunzi wenye mahitaji  maalumu kama vile themofomu; printa ya nukta-nundu (braille  embosser), mashine ya nukta-nundu (braille machine); na vifaa kwa  ajili ya uchunguzi wa masikio (otoscope);    Kukosekana kwa vifaa kwa ajili ya wanafunzi wenye mahitaji  maalumu katika vyuo vya Ufundi Stadi. Pia, vifaa na zana muhimu  kwa ajili ya kufundishia na kujifunzia kama madawati, meza na  miongozo ya kufundishia hazikupelekwa vyuoni;    Katika mwaka 2011/12, ni asilimia 43 tu ya kaguzi zilizopangwa  zilifanywa na kurugenzi ya uhakiki wa ubora. Shughuli za ukaguzi  ziliathiriwa na utolewaji finyu wa fedha;    Kulikuwa na ukarabati hafifu wa miundombinu ya shule, na ujenzi  usiotosheleza wa miundombinu mipya ya shule za msingi. Aidha,  hakukuwa na idadi ya kutosha ya matundu ya vyoo, madarasa, ofisi  za walimu, pamoja na ukarabati hafifu wa vifaa vilivyokuwepo;    Idadi isioridhisha ya walimu walio kazini walihudhuria mafunzo ya  kujengewa uwezo ambao ni asilimia 18 tu ya walimu wote walio  kazini.    Ugawaji na Matumizi ya Fedha katika Taasisi za Elimu ya Juu na  Tume ya Sayansi na Teknolojia  Sehemu hii inawasilisha jinsi rasilimali-fedha zilivyosimamiwa katika  programu zilizofadhiliwa na wadau wa maendeleo nchini. Ukaguzi ulihusu     mipango ya kuimarisha uwezo wa utafiti katika taasisi za elimu ya juu na  utafti, ambazo ni Chuo Kikuu cha Dar es Salaam; Chuo Kikuu cha Ardhi;  Chuo Kikuu cha Afya na Sayansi Shirikishi Muhimbili; na Tume ya Sayansi  na Teknolojia .  Kwa kipindi cha miaka mitano ya programu kuanzia mwaka 2015/16 hadi  2019/20, SIDA ilitoa kiasi cha fedha kwa ajili ya kuimarisha uwezo wa  utafiti katika taasisi husika kama ifuatavyo:   Chuo Kikuu cha Dar es Salaam kilipokea asilimia 100 ya kiwango  kilichopangwa;   Chuo Kikuu cha Ardhi kilipokea asilimia 91 ya kiwango  kilichopangwa;   Chuo Kikuu cha Afya na Sayansi Shirikishi Muhimbili kilipokea  asilimia 100 ya kiwango kilichopangwa; na   Tume ya Sayansi na Teknolojia ilipokea asilimia 79 ya kiwango  kilichopangwa.  Jedwali 3.7 linatoa muhtasari wa taarifa za kiwango cha bajeti  kilichopangwa na kiasi kilichotolewa katika asilimia kwa kila taasisi.  Jedwali 3.7: Kiasi Kilichotolewa katika Asilimia kwa Miradi ya SIDA  Taasisi Asilimia Iliyotolewa  2015/16 2016/17 2017/18 2018/19 2019/20  UDSM 100 108 110 51 165  ARU 100 100 100 100 50  MUHAS 100 88 111 125 116  Chanzo: Uchambuzi wa Wakaguzi kutoka Ripoti za Malipo ya Miradi ya  SIDA 2020  Jedwali 3.7 linaonesha kuwa kwa miaka mitatu kuanzia mwaka 2015/16  hadi 2017/18, vyuo vikuu vyote vilipokea asilimia 100 au zaidi ya bajeti  isipokuwa mwaka 2016/17 ambapo Chuo Kikuu cha Afya na Sayansi  Shirikishi Muhimbili kilipokea asilimia 88 tu ya kiwango kilichotengwa.  Katika miaka ya fedha 2018/19 na 2019/20, Chuo Kikuu cha Dar es Salaam  na Chuo Kikuu cha Ardhi vilipokea takribani asilimia 50 ya bajeti kila moja  kwa sababu zifuatazo:     Kwanza, Chuo Kikuu cha Ardhi, asilimia 50 ya fedha ilizuiwa na SIDA kwa  sababu ya ucheleweshaji wa kuwasilisha ripoti ya utekelezaji ya mgawo wa  kwanza ya mwaka wa fedha 2019/20. Chuo Kikuu cha Dar es Salaam,  kilipokea asilimia 100 ya kiwango kilichopangwa; Tume ya Sayansi na  Teknolojia ilipokea asilimia 79 ya jumla ya bajeti kwa miaka mitano  kuanzia mwaka 2015/16 hadi 2019/20.  Pili, Chuo Kikuu cha Dar es Salaam na Chuo Kikuu cha Ardhi vilichelewa  kuomba malipo ya pili ya mwaka 2018/19 na hivyo kuifanya SIDA  icheleweshe kutoa fedha. Utolewaji wa fedha uliozidi asilimia 100  ulisababishwa na utofauti katika viwango vya ubadilishaji fedha kati ya  tarehe ya kutiwa saini kwa mkataba na wakati fedha zilipotolewa.  Maelezo ya kina kuhusu kiasi kilichotolewa kwa kila programu ndogo  imetolewa katika Jedwali 3.8.  Jedwali 3.8: Kiasi Kilichotengwa Ikilinganishwa na Kiasi  Kilichopokelewa kuanzia Mwaka 2015/16 hadi 2019/20  Programu ndogo Kiasi  Kilichotengwa  Kiasi  Kilichopokelewa  Asilimia  Iliyopokelewa  Kiasi katika Milioni  Ufadhili wa Utafiti 2,162 1,504 70  Usimamizi wa Utafiti 3,014 2,487 83  Mawasiliano ya Utafiti 2,635 2,357 89  Ufadhili wa Uvumbuzi 732 340 46  Mfumo wa Usimamizi  wa Vituo vya Uvumbuzi  837 570 68  Gharama za utendaji 1,107 1,004 91  Jumla 10,487 8,262 79  Chanzo: Uchambuzi wa Wakaguzi wa Bajeti za Mwaka za COSTECH,  2015/16 hadi 2019/20  Jedwali 3.8 hapo juu linaonesha kuwa, kiwango cha juu (asilimia 91)  kilichotolewa kilionekana katika gharama za utendaji na kiwango cha chini  (asilimia 46) kilichotolewa kilionekana katika fedha za ubunifu. Sababu za  fedha za uvumbuzi kutolewa kwa asilimia 46 tu ni kuchelewesha  utekelezaji wa shughuli zilizopangwa. Ilibainika kuwa, hadi wakati wa  ukaguzi mnamo Juni 2020, programu ndogo ilifanikiwa kutumia asilimia 54  tu ya bajeti. Matokeo yake, Tume ya Sayansi na Teknolojia ilikuwa na     fedha ambazo hazijatumika na kupelekea kuongezewa mwaka mmoja ili  kukamilisha shughuli zilizosalia kwa mujibu wa bajeti iliyopangwa.    Matumizi ya Fedha zilizotengwa chini ya Programu ya SIDA  Licha ya kutolewa kwa fedha, hakukuwa na ufanisi katika matumizi ya  fedha zilizotolewa kama ilivyoainishwa katika taasisi mbili kati ya nne  chini ya programu ya SIDA kama ilivyoainishwa kwenye Kielelezo 3.1.  Kielelezo 3.1: Matumizi ya Fedha katika Chuo cha Dar es Salaam na  Chuo Kikuu cha Ardhi  Chanzo: Ripoti za Utendaji za Chuo Kikuu cha Dar es Salaam na Chuo  Kikuu cha Ardhi kuanzia Mwaka 2015/16 hadi 2018/19  Kielelezo 3.1 kinaonesha kuwa kwa wastani, kiwango cha matumizi ya  fedha iliyotolewa kilikuwa asilimia 49 tu kwa mwaka. Kwa miaka yote  minne, matumizi ya vyuo vikuu vyote viwili yalikuwa chini ya asilimia 100.  Katika miaka mitatu kuanzia 2016/17 hadi 2018/19, uwezo wa Chuo Kikuu  cha Dar es Salaam na Chuo Kikuu cha Ardhi katika matumizi ya fedha  zilizotolewa ulikuwa chini ya asilimia 65. Matumizi ya kiwango cha juu  (asilimia 98) yalibainika katika Chuo Kikuu cha Ardhi katika mwaka wa  fedha 2015/16.     Sababu za Matumizi ya Fedha chini ya Kiwango katika Programu  za SIDA  Sababu zilizobainika za matumizi chini ya kiwango ni pamoja na:  (a) Kuchelewa kuanza utekelezaji wa shughuli zilizopangwa na hivyo  kuathiri uwezo wa kutumia fedha zilizotolewa. Kulikuwa na  ucheleweshaji wa udahili wa wanafunzi wa shahada za uzamili  kama ilivyobainika katika Chuo Kikuu cha Dar es Salaam. Kwa  upande wa Chuo kikuu cha Ardhi, sababu ilikuwa kuchelewesha  uchapishaji na makongamano; na  (b) Kitengo cha usimamizi wa manunuzi kuchelewesha kukamilisha  mchakato wa manunuzi kama ilivyoonekana katika Chuo Kikuu cha  Dar es Salaam. Hii ilitokana na kitengo cha usimamizi wa manunuzi  kutokuwa na uwezo wa kusimamia ununuzi wa vifaa maalumu  ambapo mchakato wa manunuzi wa baadhi ya vifaa ulianza upya  kwa sababu ya mapungufu yaliyobainika.    Matokeo ya Matumizi ya Fedha chini ya Kiwango  Utumiaji wa fedha kwa kiwango cha chini ulipelekea madhara yafuatayo:  (a) Awamu ya fedha iliyosalia haikutolewa kwa sababu Chuo Kikuu cha  Dar es Salaam na Chuo Kikuu cha Ardhi havikuweza kufikia kiwango  cha asilimia 70 ya matumizi;    Tume ya Sayansi na Technolojia haikukamilisha shughuli  zilizopangwa chini ya programu na ililazimika kuomba kuongezewa  mwaka mmoja ili kukamilisha matumizi kwa mujibu wa bajeti  iliyopangwa; na    Kubadili matumizi ya fedha kwenda shughuli zilizotekelezwa vizuri  na kupewa kipaumbele zaidi kama ilivyobainika katika Chuo Kikuu  cha Ardhi ambapo fedha zilizotengwa kwa ajili ya makongamano na  machapisho zilibadilishwa matumizi.     Ugawaji wa Rasilimali-watu katika Utoaji wa Elimu Bora  Miongoni mwa sababu zilizochangia utoaji duni wa elimu ni ugawaji mbaya  wa rasilimali-watu kwa ajili ya utekelezaji wa shughuli mbalimbali. Kaguzi  za ufanisi 4 kati ya 9 zilizofanywa zilibaini upangaji usiojitosheleza wa  rasilimali-watu katika utekelezaji wa shughuli mbalimbali katika utoaji wa  elimu bora.  Ukaguzi ulibaini kuwa, hakukuwa na idadi ya kutosha ya walimu ili  kuhakikisha kuna upatikanaji wa elimu bora ya ufundi stadi. Mamlaka ya  Elimu na Mafunzo ya ufundi Stadi na Wizara ya Elimu, Sayansi na  Teknolojia hawakuwa na idadi ya kutosha ya walimu ili kutekeleza  shughuli mbalimbali. Kielelezo 3.2 kinaonesha hali ya upatikanaji wa  walimu kwa ajili ya utoaji wa elimu bora ya ufundi stadi.  Kielelezo 3.2: Upatikanaji wa Walimu kwa ajili ya Elimu na Mafunzo  Bora ya Ufundi Stadi  Chanzo: Uchambuzi wa Wakaguzi wa Takwimu za Elimu ya Msingi   Mwaka 2013/14-2017/18  Kielelezo 3.2 kinaonesha kuwa licha ya kuongezeka kwa idadi ya walimu  wanaohitajika, katika kipindi cha miaka sita, idadi ya walimu waliopo  iliendelea kubaki ileile. Idadi isiyotosheleza ya walimu ilisababisha kuwepo     kwa uwiano mbovu wa wanafunzi na walimu katika elimu na mafunzo ya  ufundi stadi.  Kwa mujibu wa Mpango wa Maendeleo ya Elimu na Mafunzo ya Ufundi  Stadi wa Mwaka 2013/14 - 2017/18, uwiano wa walimu na wanafunzi  unatakiwa kuwa 16:1. Kinyume na inavopaswa, wastani wa uwiano katika  kanda 12 za VETA ulibainika kuwa 79:1. Hii ilisababisha vyuo kadhaa vya  VETA kutoidhinishwa kutokana na kutokidhi kigezo cha uwiano  unaotakiwa.  Ripoti ya usimamizi wa ujengewaji uwezo wa walimu walio kazini  ilibainisha mgawanyo usiotosheleza wa wafanyakazi wanaohusika na utoaji  wa elimu. Kwa mujibu wa ripoti, upungufu wa wafanyakazi ulikuwa kati ya  asilimia 14 na 49. Jedwali 3.9 linatoa muhtasari wa upungufu huo.  Jedwali 3.9: Ugawaji wa Wafanyakazi miongoni mwa Wadau Muhimu  Idadi ya  Wafanyakazi  WEST OR-TAMISEMI TET WMUE  Kurugenzi  ya Mafunzo  ya Walimu  Kurugenzi ya  Utawala wa  Elimu  Kituo cha  Mitaala na  Ufundishaji  Walimu  Wanaotakiwa 28 76 35 28  Waliopo 16 44 18 24  Upungufu (%) 43 42 49 14  Source: Takwimu za Hali ya Rasilimali-watu (IKAMA: 2018/19)  Jedwali 3.9 linaonesha kuwa wadau wote walikuwa na idadi ya watumishi  isiyotosheleza. Upungufu mkubwa ulibainika katika Taasisi ya Elimu  Tanzania ambayo ilikuwa na upungufu wa asilimia 49 wakati upungufu wa  chini ulikuwa asilimia 14 katika WMUE.  Aidha, ukaguzi wa utendaji kuhusu usimamizi wa wanafunzi wenye  mahitaji maalumu ulibaini upungufu katika ugawaji wa rasilimali-watu  katika wizara hizo mbili katika idara zao kama inavyoainishwa katika  Kielelezo 3.3    Kielelezo 3.3: Upungufu wa Rasilimali-watu kwa ajili ya Elimu Maalumu  Chanzo: Hali ya Rasilimali-watu kutoka Wizara Husika (IKAMA: 2018/19)  Kielelezo 3.3 kinaonesha kuwa, upungufu mkubwa wa rasilimali-watu wa  asilimia 81 ulibainika katika ofisi za udhibiti ubora za kanda za WEST, na  upungufu wa kiwango cha chini wa asilimia 20 ulibainika katika idara ya  Sera ya Elimu ya Mahitaji Maalumu katika Wizara ya Elimu, Sayansi na  Teknolojia.  Kwa kuongezea, ripoti ya upatikanaji na utunzaji wa miundombinu ya  shule ya msingi iliainisha kwamba, idara ya elimu katika halmashauri sita  zilizotembelewa hazikuwa na wafanyakazi wenye ujuzi kama vile  wahandisi na mafundi mchundo wanaohusika na miundombinu ya shule za  msingi. Pia, katika mamlaka za serikali za mitaa, idara ya wahandisi  ilikuwa na kazi nyingi kuliko uwezo wa watumishi ambazo ziliwazuia  kutekeleza vyema jukumu walilopewa la kusimamia miundombinu ya shule  ya msingi. Ilibainika zaidi kuwa, mara nyingi walitoa kipaumbele kwa  majukumu mengine ambayo yalikuwa hayahusiani na usimamizi wa  miundombinu ya shule za msingi.  Sababu kuu zilizopelekea mgawanyo wa rasilimali-watu usiojitosheleza  katika utoaji wa elimu ni upungufu wa fedha kwa ajili ya kuwezesha  kuajiri na ugawaji wa rasilimali-watu.    Matokeo ya Ugawaji wa Rasilimali Usiotosheleza kwa Utoaji wa  Elimu  Matokeo yaliobainika yalikuwa ni pamoja na:  (a) Kutofikiwa kwa uwiano wa wanafunzi - walimu unaohitajika katika  utoaji elimu na mafunzo ya ufundi stadi ambayo yaliathiri  mchakato mzima wa utoaji wa elimu;  (b) Kuathiri ubora wa elimu inayotolewa kwa wanafunzi; na    Kutoidhinishwa kwa vyuo vya Ufundi Stadi kwa sababu ya idadi  ndogo ya walimu wanaotakiwa wenye ujuzi wa kufundisha.    Upungufu wa Vifaa na zana kwa ajili ya Utoaji Elimu na Mafunzo  Vifaa kama madawati, vifaa vya kufundishia, na vifaa vya kusaidia  wanafunzi waenye na mahitaji maalumu ni muhimu katika kuhakikisha  utoaji mzuri wa elimu bora. Ripoti 6 kati ya 9 zilizungumzia masuala  yanayohusiana na ugawaji wa zana na vifaa vya utoaji wa elimu na  mafunzo ya ufundi stadi kama ilivyoainishwa hapa chini.  Ukaguzi wa ufanisi juu ya upatikanaji wa elimu na mafunzo bora ya ufundi  stadi umebaini kuwa, hakukuwa na miundombinu ya kutosha ya  kufundishia na kujifunzia.  Kulingana na ripoti, katika vyuo vya VETA vilivyotembelewa, vifaa na  mashine zilikuwa na upungufu wa wastani wa asilimia 57. Kwa mujibu wa  rejista ya zana na vifaa, kulikuwa na upungufu wa zana za mafunzo kwa  vitendo kwa wastani wa asilimia 54.  Zaidi ya hayo, ukaguzi wa utendaji juu ya elimu ya wanafunzi wenye  mahitaji maalumu ulibaini kuwa, hakukuwa na vifaa vya kutosha kwa shule  za wanafunzi wenye mahitaji maalumu.  Uchambuzi uliofanywa kwenye vifaa na kumbukumbu za vifaa vya kusaidia  wanafunzi wenye mahitaji maalumu ulibaini kuwa kulikuwa na pengo la  asilimia 68 la vifaa na zana muhimu kati ya vifaa 3,785 vilivyohitajika  katika shule 17 zilizochukuliwa sampuli ambazo zilidahili wanafunzi wenye     mahitaji maalumu. Kwa kuongezea, shule zingine zilikosa kabisa vifaa  vinavyohitajika kama Jedwali 3.10 linavyoeleza kwa muhtasari.  Jedwali 3.10: Vifaa Ambavyo Havikuwepo katika Shule Zilizotembelewa  Jina la Shule Jina la Vifaa Ambavyo Havikuwepo  Themi Themofomu, printa ya nukta-nundu  Kibena themofomu, karatasi za nukta-nundu, printa ya nukta-nundu  Ilembula Printa ya nukta-nundu, vifaa vya kupimia kiwango cha  kusikia, odiometa, mikebe ya kutengenezea modi za sikio,  vifaa vya kusaidia kusikia vya mfukoni, vifaa vya kufundishia  kusikia, mita za kiwango cha sauti, seti ya televisheni, redio  Kambarage Rato  Nyangao Printa ya nukta-nundu, utari wa kusaidia kusikia, vifaa vya  kusaidia kusikia vya nyuma ya sikio, vifaa vya kusaidia  kusikia vya mfukoni, vifaa vya kufundishia kusikia, kipokezi  Mtama Vipande vya plastiki ngumu, chemshabongo, rato, seti ya  televisheni, redio  Mugeza Mseto Printa ya nukta-nundu  Wailes Rato  Kijitonyama Mbao za nukta-nundu za PVC, printa za nukta-nundu,  themofomu,  Hombolo  Bwawani  Karatasi za nukta-nundu, mbao za nukta-nundu za PVC,  printa ya nukta-nundu, themofomu, fimbo nyeupe za  kupapasia watu wenye ulemavu wa macho, mbao za  kuandikia watu wenye ulemavu wa macho  Mpunguzi Vipande vya plastiki ngumu, rato, michezo ya mafumbo, seti  ya televishemi, redio  Kaigara Vipande vya plastiki ngumu, michezo ya mafumbo, rato, seti  ya televisheni, redio  Chanzo: Kumbukumbu za Zana na Vifaa vya Shule (2019)  Kwa kuongezea, ukaguzi ulibaini kuwa hakukuwa na vyumba vya kutosha  vya kuhifadhi na kutumia vifaa vya kufundishia na kujifunzia vilivyotolewa  katika shule zilizotembelewa.  Sampuli ya shule nne zenye wanafunzi wenye matatizo ya kusikia (Kigwe  Viziwi, Mtendeni, Kaigara na Meru) zilibainisha kuwa ni Kigwe Viziwi pekee  ndiyo ilikuwa na chumba cha kupimia kiwango cha kusikia. Chumba cha  kupimia kiwango cha kusikia ni muhimu ili kupata matokeo ya kuaminika  wakati wa upimaji wa kiwango cha kusikia cha wanafunzi.     Kwa mujibu wa Kanuni ya 29(3) ya Mitihani ya 2016 inamtaka waziri  anayehusika na elimu kueleza njia ambayo watahiniwa wasioona  watatumia katika kushiriki masomo ya hisabati na sayansi. Hata hivyo,  WEST haikuandaa miongozo ya mitihani.  Vilevile, ukaguzi wa utendaji kuhusu usimamizi wa kuwajengea uwezo  walimu walio kazini ulibaini ukosefu wa miongozo ya kufundishia na  kujifunzia kwa walimu wa shule za msingi na sekondari.  Aidha, ripoti ya upatikanaji na utunzaji wa miundombinu ya shule za  msingi ilibainisha kuwepo kwa uhaba wa madawati kama inavyooneshwa  kwa kifupi katika Jedwali 3.11.  Jedwali 3.11: Uchambuzi wa Madawati katika Shule za Msingi Nchini  kuanzia Mwaka 2012- 2018  Mwaka wa  Fedha  Madawati Yaliyopo  (katika elfu)  Madawati  yanayokosekana  (katika elfu)  Asilimia (%) ya  Madawati  Yanayohitajika  2014 1,960 813 30  2015 1,930 656 24  2016 1,980 368 13  2017 3,160 60 6  2018 2,960 402 12  Chanzo: Uchambuzi wa Wakaguzi wa Takwimu za Madawati kutoka  kwenye Ripoti za Maendeleo - OR-TAMISEM ya Mwaka 2019  Jedwali 3.11 linaonesha upungufu wa madawati katika kipindi cha miaka  yote mitano. Upungufu mkubwa ulibainika katika mwaka 2014 ambapo  ulikuwa asilimia 30. Mwaka 2017 ulibainika kuwa mwaka ambao hali ya  madawati ilikuwa bora. Hii ilisababishwa na uhamasishaji wa kitaifa wa  kuhakikisha madarasa yana madawati ya kutosha.  Moja kati ya miradi minne ya kujenga uwezo wa utafiti uliripoti ukosefu  wa vifaa na zana za kutosha katika uimarishaji wa uwezo wa utafiti. Kwa  mujibu wa ripoti ya kujenga uwezo wa utafiti katika Chuo Kikuu cha Afya  na Sayansi Shirikishi Muhimbili, katika mwaka wa fedha 2016/17, programu  ndogo ya malaria ilipanga kununua vifaa vya maabara ya utafiti kama  sehemu ya kuboresha maabara. Hata hivyo, ukaguzi ulibaini hakuna kifaa  kilichonunuliwa kama inavooneshwa katika Jedwali 3.12.     Jedwali 3.12: Vifaa Vilivyopangwa Kununuliwa chini ya Programu Ndogo  ya Malaria ya Kuboresha Maabara  Mwaka wa  Fedha Bidha Itayonunuliwa Tarehe  iliopangwa Mustakabali  2016/17 Jokofu (-80ᵒC) na Kifukizi Desemba 2019 Hakikununuliwa  Ukarabati wa Vichunguza  Wadudu Desemba 2019 Hakikununuliwa  Kilisha utando, kemikali  na darubini ya  kutenganisha  Februari 2020 Hakikununuliwa  Chanzo: Mipango na Ripoti za Mwaka za MUHAS Julai 2015/16 - Juni  2018/19  Jedwali 3.12 linaonesha vifaa vilivyopangwa kununuliwa lakini  havikununuliwa. Hii ilipelekea lengo la kuboresha maabara kutotimizwa.    Sababu za Upungufu wa Vifaa na Zana katika Utoaji wa Elimu  Nchini  Sababu kuu za zana na vifaa visivotosheleza zilikuwa:  (a) Upatikanaji duni wa vifaa, ambapo wanafunzi waliohitaji kufanyia  kazi zao nje ya mazingira ya chuo kikuu hawakuweza kupata  huduma ya mtandao; na  (b) Mgawanyo wa fedha usiotosheleza kuwezesha upatikanaji wa zana  na vifaa na hivyo kuathiri upatikanaji wa madawati, zana za  kusaidia wanafunzi wenye mahitaji maalumu, n.k.    Matokeo ya Zana na Vifaa Visivotosheleza katika Utoaji Elimu  Ukosefu wa zana na vifaa vya kutosha ulipelekea yafuatayo:  (a) Maabara hazikuboreshwa hivyo kuathiri shughuli za utafiti. Matokeo  yake kulikuwa na ucheleweshaji wa kujenga uwezo wa utafiti kama  ilivyokusudiwa. Hali hii ilibainika katika Chuo Kikuu cha Afya na  Sayansi Shirikishi Muhimbili;     (b) Utoaji wa elimu usiotosheleza kama ilivyokusudiwa. Iliripotiwa  kuwa kulikosekana ufanisi katika ufundishaji na ujifunzaji kwa  sababu ya ukosefu wa vifaa vya kuwasaidia wanafunzi wenye  mahitaji maalumu;    Kukosekana kwa ithibati ya vyuo vya elimu na mafunzo ya ufundi  stadi kwa muda mrefu kwa sababu ya kukosekana kwa zana na  vifaa vya kutosha kuwezesha mafunzo; na    Ukosefu wa programu nzuri ya kutafutia maarifa mtandaoni kwa  wanafunzi wa elimu ya juu hivyo kusababisha matumizi ya ‘google’  na injini programu zingine kupitia simu zao za mkononi kutafutia  maarifa badala ya programu zilizosajiliwa na Chuo Kikuu cha Dar es  Salaam.    Ufadhili wa Bodi ya Mikopo ya Wanafunzi wa Elimu ya Juu  Ili kutekeleza shughuli zake za kila siku, Bodi ya Mikopo ya Elimu ya Juu  ilihitaji ufadhili ili kutekeleza majukumu yake ya msingi ya kusimamia  fedha za mikopo ya wanafunzi wa elimu ya juu. Wakati wa ukaguzi huu,  Bodi ilikuwa na vyanzo kadhaa vya fedha kama inavyooneshwa katika  Jedwali 3.13.  Jedwali 3.13: Vyanzo vya Fedha za Bodi ya Mikopo ya Wanafunzi wa  Elimu ya Juu kuanzia Mwaka 2012/13 hadi 2015/16  Vyanzo Kiasi (katika  Shilingi Bilioni)  Asilimia katika  Bajeti ya Jumla  Fedha kutoka Serikalini 1,625.45 63  Ulipaji na Urejeshaji wa Mikopo 936.91 36  Mapato toka kwa wadau wa  waendeleo    0.9  Mapato mengine 1.9 0.1  Jumla 2,590.02 100  Chanzo: Kumbukumbu za Uhasibu za Bodi ya Mikopo ya Elimu ya Juu  kuanzia Mwaka 2012/13 hadi 2015/16  Jedwali 3.13 linaonesha kuwa Bodi ya Mikopo ya Elimu ya Juu ilitegemea  fedha kutoka serikalini ambayo ilichangia karibu theluthi mbili ya bajeti     yake ikifuatiwa na ulipaji na urejeshaji wa mikopo ambao mchango wake  ulikuwa theluthi moja ya bajeti.  Licha ya utegemezi mkubwa kutoka serikalini, ripoti ya usimamizi wa  ulipaji na urejeshaji wa mikopo ya elimu ya juu ilibainisha kuwa Bodi  haikuwa na ufanisi katika mifumo ya kuhakikisha kuwa inakusanya fedha  kupitia ulipaji na urejeshaji wa mikopo ili kupunguza utegemezi kwa  serikali kuu.  Katika kipindi cha miaka mitano, Bodi imekusanya asilimia 40 tu (shilingi  bilioni 199) kati ya shilingi bilioni 492. Halikadhalika, ripoti ilionesha  udhaifu wa urejeshaji wa mikopo kutoka kwa wanufaika wadaiwa. Ripoti  imeonesha kuwa, kulikuwa na jumla ya wanufaika wa mkopo 112,922  wanaodaiwa shilingi bilioni 706.7. Yote haya yalichangia utegemezi  mkubwa wa Bodi kwa serikali.    Sababu za Ulipaji na Urejeshaji Usioridhisha wa Mikopo  Sababu zilizobainika za ulipaji na urejeshaji usioridhisha wa mikopo  zinajumuisha:  i. Kushindwa kutafuta idadi ya kutosha ya wanufaika wa mikopo  ambapo ilibainika kuwa Bodi haikuweza kufuatilia angalau nusu ya  mikopo inayostahili kulipya katika kipindi cha miaka minne;  ii. Bodi ilishindwa kuhakikisha wanufaika wa mikopo wanalipa mikopo  kikamilifu. Ilibainika kuwepo kwa mikopo inayostaili kulipwa  inayofikia shilingi bilioni 7 katika kipindi cha zaidi ya miaka mitano.  iii. Njia duni za ukusanyaji wa mikopo kutoka kwa wanufaika  wanadaiwa waliopatikana. Ilibainika kuwa Bodi ilikusanya bilioni  221 tu kati ya trilioni 2.4 kutoka kwa wadaiwa waliopatikana kwa  miaka mitano ya fedha kuanzia mwaka 2012/13 hadi 2016/17    Matokeo ya Ulipaji na Urejeshaji Hafifu wa Mikopo  Yafuatayo ni matokeo yaliyotajwa ya ulipaji na urejeshaji hafifu wa  mikopo:     i. Upatikanaji endelevu wa rasilimali kwa wanufaika wapya wa  mikopo kuwa hatarini kwani Bodi haitakuwa na fedha za kutosha  kuwakopesha wanafunzi wapya wanaostahili; na  ii. Utegemezi wa bajeti ya nyongeza kutoka serikali kuu kwa utendaji  na shughuli endelevu za Bodi.     SURA YA NNE  UDHIBITI WA UBORA WA ELIMU    Utangulizi  Sura hii inawasilisha masuala yaliyobainika katika udhibiti wa ubora wa  elimu nchini Tanzania. Sura hii pia inatoa mtazamo wa jumla wa masuala  yaliyobainika kutoka katika kila ripoti mojamoja za kaguzi za ufanisi  zilizohusika katika majumuisho ya ripoti hii. Kuna makundi mawili ya  masuala makuu yaliyobainika, ambayo ni: uchambuzi wa mambo yaliyopo  sasa yanayokwaza au yanayowezesha utoaji wa huduma bora za elimu, na  uchambuzi wa ufanisi wa mifumo ya udhibiti na uhakiki ubora wa elimu  nchini.  Kuhusiana na uwepo wa mambo yanayokwaza utoaji wa elimu bora,  kipaumbele hasa kilikuwa katika kuchambua mifumo ya udhibiti na uhakiki  ubora katika ngazi zote za elimu kuanzia elimu ya msingi, sekondari,  ufundi na elimu ya juu. Masuala hayo yanajadiliwa hapa chini.    Mifumo ya Udhibiti na Uhakiki Ubora kwa Elimu ya Msingi na  Sekondari  Sehemu hii inawasilisha udhaifu uliobainika katika ripoti za ukaguzi  yanayohusiana na mifumo ya udhibiti na uhakiki ubora katika utoaji wa  elimu ya msingi na sekondari.    Upungufu wa Wadhibiti na Wahakiki Ubora wenye Taaluma ya  Elimu Maalumu  Mapitio ya taarifa ya ukaguzi wa utoaji wa elimu kwa wanafunzi wenye  mahitaji maalumu ulibaini kuwepo kwa upungufu wa wadhibiti na wahakiki  ubora wenye taaluma ya elimu maalumu. Mapitio ya nyaraka za taarifa za  wafanyakazi yalibaini kuwa ni wadhibiti na wahakiki ubora 98 tu ndio  walikuwa na taaluma ya elimu maalumu.  Matokeo yake, wadhibiti na wahakiki ubora wengi ambao walikuwa  wakifanya kazi za uhakiki na udhibiti ubora katika shule za msingi  hawakuwa na utaalamu na ujuzi unaohitajika ili waweze kutathmini  ipasavyo ufundishaji na ujifunzaji katika lugha za alama au kuhakiki     nyaraka zinazoandaliwa za ujifunzaji na ufundishaji. Kielelezo 4.4  kinaonesha idadi ya wadhibitii na wahakiki ubora wa elimu maalumu  waliopo katika halmashauri zilizotembelewa na timu ya ukaguzi.  Kielelezo 4.1: Uwiano wa Wahakiki Ubora wa Elimu Maalumu katika  Mamlaka za Serikali za Mitaa Zilizotembelewa  Chanzo: Ripoti ya Ukaguzi wa Ufanisi kuhusu Utoaji wa Elimu Maalumu  Kielelezo 4.1 kinaonesha kwamba kumekuwa na upungufu wa wahakiki  ubora wa elimu maalumu katika baadhi ya halmashauri. Halmashauri  iliyokuwa na uwiano mzuri zaidi kuliko zote ilikuwa ya Wilaya ya  Wanging’ombe iliyokuwa na asilimia 50 ya wadhibiti ubora kwenye elimu  maalumu kati ya wadhibiti ubora wote. Hata hivyo, licha ya kuwa na  kiwango cha kuridhisha cha wahakiki ubora, bado baadhi ya mamlaka za  serikali za mitaa kama vile Wangingómbe, Bukoba, na Bahi hazikuwa na  wadhibiti ubora wenye taaluma ya elimu maalumu.  Licha ya kuwa na wadhibiti ubora kwa kiwango cha hadi asilimia 50 katika  Halmashauri za Wangingombe, Bukoba, na Bahi bado idadi kubwa ya  wadhibiti hao hawakuwa na mafunzo na ujuzi wa kutosha wa elimu  maalumu.  Mapitio zaidi ya ripoti hiyo yalibaini kwamba upungufu wa wadhibiti ubora  wenye taaluma ya elimu maalumu ulisababishwa na idadi ndogo ya walimu  wenye taaluma ya elimu maalumu ambao ndiyo huteuliwa kuwa wadhibiti  ubora wa elimu maalumu.  Majadiliano zaidi na maofisa katika halmashauri zilizotembelewa yalibaini  kwamba uchache wa walimu wa elimu maalumu ulitokana na uchache wa     taasisi za elimu na vyuo vinavyotoa mafunzo ya elimu maalumu. Ukaguzi  ulibaini kwamba kulikuwepo na chuo kimoja pekee nchi nzima kilichokuwa  kinatoa kozi za elimu maalumu katika ngazi ya elimu ya msingi, ambacho  ni Patandi. Matokeo yake, udhibiti ubora usiotosheleza ulipelekea  kuendelea kuwepo kwa changamoto katika utoaji wa elimu maalumu na  hivyo kuathiri ubora wake.    Utekelezaji Hafifu wa Mapendekezo ya Wakaguzi wa Shule  Kwa mujibu wa muundo wa uongozi wa Wizara ya Elimu, Sayansi na  Teknolojia, wadhibiti ubora katika ngazi ya wilaya wanawajibika kufanya  ukaguzi katika shule za msingi na kutoa mapendekezo. Mahojiano  yaliyofanywa na maofisa wa uhakiki ubora katika halmashauri nane  yalibaini kwamba mapendekezo yaliyotolewa na wadhibiti ubora  hayakutekelezwa kwa kiwango cha kutosha na Mamlaka husika za Serikali  za Mitaa ambazo zipo chini ya OR-TAMISEMI. Kielelezo 4.2 kinatoa  muhtasari wa hali ya utekelezaji wa mapendekezo ya wakaguzi katika  mamlaka za serikali za mitaa.  Kielelezo 4.2: Hali ya Utekelezaji wa Mapendekezo ya Wadhibiti Ubora  wa Shule katika Shule 10 Zilizotembelewa katika Halmashauri 12  Chanzo: Ripoti ya Ukaguzi wa Ufanisi kuhusu Utoaji wa Elimu ya wenye  Mahitaji Maalumu  Kielelezo 4.2 kinaonesha kwamba asilimia 61 ya mapendekezo  yaliyotolewa hayakutekelezwa ikimaanisha kwamba ni asilimia 39 pekee ya  mapendekezo ndiyo yaliyotekelezwa kikamilifu. Kiwango kidogo cha  utekelezaji wa mapendekezo kilitokana na kukosekana kwa mfumo thabiti     wa ufuatiliaji ambao ungeweza kuhakikisha kwamba mapendekezo  yametekelezwa kikamilifu.  Kushindwa kutekelezwa kikamilifu kwa mapendekezo hayo kumeathiri  mazingira ya ufundishaji na ujifunzaji kwa wanafunzi wenye mahitaji  maalumu. Changamoto zilizokuwepo katika utoaji wa elimu maalumu  zimedumu na zimeendelea kuwepo bila utatuzi na hivyo kuathiri ubora wa  elimu maalumu.    Taarifa Pungufu za Ukaguzi wa Shule za Msingi  Ukaguzi wa ufanisi kuhusu upatikanaji na uboreshaji wa miundombinu ya  shule ulibaini kuwepo kwa taarifa pungufu kuhusu ukaguzi unaofanyika  katika shule za msingi. Kwa mujibu wa ripoti iliyotolewa na Wizara ya  Elimu, Sayansi na Teknolojia, ilitarajiwa kuwepo kanzidata ambayo  ingehifadhi taarifa za ukaguzi wa miundombinu ya shule za msingi  unaofanyika katika shule zote zilizosajiliwa nchini. Taarifa hizi zilikuwa  muhimu kwa timu za ukaguzi na zilitarajiwa kuwa vigezo vya msingi wakati  wa ukaguzi wa miundombinu.  Hata hivyo, ukaguzi ulibaini kwamba Wizara ya Elimu, Sayansi na  Teknolojia haikuweza kuimarisha kanzidata ya kuaminika na yenye taarifa  hai zinazojumuisha mambo yote kuhusu ukaguzi kama vile aina, asili,  uwepo, na matokeo ya ukaguzi uliofanyika.  Hali hii ilisababisha kukosekana kwa taarifa kuhusu ukaguzi uliofanywa na  Wizara ya Elimu, Sayansi na Teknolojia, pamoja na kukosekana kwa  mpango unaozingatia vihatarishi. Matokeo yake baadhi ya shule za msingi  hazikukaguliwa wakati zingine zilikaguliwa mara kwa mara. Ukaguzi wa  mara kwa mara kwa baadhi ya shule ulipelekea kutolewa kwa  mapendekezo yanayojirudia katika kaguzi zilizotangulia.    Ukaguzi Hafifu wa Miundombinu ya Shule za Msingi  Ukaguzi wa ufanisi kuhusu upatikanaji na uboreshaji wa miundombinu ya  shule ulibaini kwamba ukaguzi wa shule haukuwa kamilifu wala  unaozingatia mambo yote. Kulingana na ripoti, Wizara ya Elimu, Sayansi  na Teknolojia inafanya ukaguzi wa shule na kutoa mapendekezo kuhusu  marekebisho yanayohitajika kama sehemu ya hatua za uhakiki ubora wa     shule. Hata hivyo, ukaguzi ulibaini kwamba asilimia 95 ya mapendekezo ya  ukaguzi yaliegemea mambo yahusuyo taaluma na asilimia 5 pekee ikigusia  mambo yahusuyo miundombinu.  Zaidi, ilibainika kwamba kaguzi hazikufanyika kwa ukamilifu kubaini  kasoro katika majengo na hali ya miundombinu. Hivyo, mara nyingi  mapendekezo yaligusia tu uboreshaji na usimamizi wa miundombinu kwa  idadi ya miundombinu na si ubora wake.  Baada ya ukaguzi, wamiliki wa shule za msingi walihitaji kupewa taarifa  kuhusu hali ya miundombinu katika shule zao. Hii iliwezesha waendeshaji  wa shule kuwa na ufahamu wa mambo wanayotakiwa kuyafanyia kazi  kuhusiana na uimara wa majengo, madawati, sakafu za madarasa, na  usalama wa vyoo, pamoja na hali ya mazingira katika shule zao.  Mapitio ya ripoti yalibaini kwamba sababu kubwa iliyopelekea kuwa na  kaguzi pungufu za miundombinu ya shule za msingi ni kuchelewa kutolewa  fedha kwenda katika halmashauri husika. Fedha ambazo zilitengwa kwa  ajili ya shughuli za ukaguzi zilicheleweshwa na hivyo kuathiri utekelezaji  wa shughuli za ukaguzi.  Ukaguzi hafifu wa shule ulipelekea kutozingatiwa kwa viwango vya ubora  vilivyowekwa. Hali hii iliathiri ufundishaji na ujifunzaji na hivyo  kusababisha matokeo mabaya kwa mitihani ya mwisho ya shule za msingi.    Usimamizi Dhaifu wa Kanuni za Usajili wa Shule  Ukaguzi wa ufanisi kuhusu upatikanaji na uboreshaji wa miundombinu ya  shule ulibaini kuwepo kwa udhaifu katika kusimamia kanuni za usajili wa  shule za msingi za serikali. Kulingana na ripoti hiyo, Wizara ya Elimu,  Sayansi na Teknolojia ilitakiwa kuhakikisha kwamba usajili wa shule za  msingi unafuata hatua tatu ambazo ni kibali cha kujenga shule, ruhusa  kwa mmiliki na msimamizi wa shule na usajili wa shule.  Ukaguzi ulibaini kwamba hatua za usajili wa shule zilifuatwa kwa ukamilifu  pale ambapo Wizara ya Elimu, Sayansi na Teknolojia ilikuwa ikisajili shule  za watu binafsi. Hata hivyo, hali ilikuwa tofauti pale ambapo usajili  ulihusu shule zinazomilikiwa na serikali. Usajili wa shule za serikali  haukufuata kikamilifu hatua zinazostahili. Hivyo, shule zinazomilikiwa na  serikali zilikuwa hazikidhi vigezo vingi vya usajili lakini ziliruhusiwa     kuendelea kufanya kazi. Vigezo vya muhimu zaidi vilihusu usimikaji wa  majengo ya shule ambapo yalihusu uwasilishaji wa pendekezo la mradi,  nakala za michoro ya majengo zilizothibitishwa na mhandisi wa wilaya, na  ruhusa ya mkaguzi mkuu wa shule wa wilaya.  Sababu kubwa ya hali hii ni kwamba mmiliki na msajili wa shule ilikuwa  taasisi moja (serikali). Mapitio ya majalada ya maombi ya usajili wa shule  katika Wizara ya Elimu, Sayansi na Teknolojia yalionesha kwamba Wizara  haikuwa na namna thabiti ya kuhakikisha shule za serikali zinakidhi  masharti ya usajili inayoyatoa. Hali hii ilipelekea wakaguzi wa shule kuwa  washauri badala ya kuchukua hatua madhubuti kama inavyotakiwa na  sheria. Matokeo yake, udhaifu uliobainika uliendelea kuwepo bila  kufanyiwa kazi.  Udhaifu katika kusimamia kanuni wakati wa usajili wa shule ulipelekea  kuwepo kwa shule za msingi na sekondari za serikali zinazoendeshwa bila  kukidhi angalau vigezo vya msingi vya usajili. Hali hii iliathiri ubora wa  elimu inayotolewa na shule ambazo zilikuwa na miundombinu chakavu.    Mifumo ya Udhibiti na Uhakiki wa Ubora kwenye Utoaji wa Elimu  ya Juu  Sehemu hii inatoa muhtasari wa tathmini ya mifumo ya udhibiti ubora  kwenye taasisi za elimu ya juu. Taarifa nne za ukaguzi wa ufanisi  zilizotumika ni Taarifa kuhusu Programu ya Kujenga Uwezo wa Utafiti  iliyofadhiliwa na Sida na kutekelezwa na Chuo Kikuu cha Dar es Salaam,  Chuo Kikuu cha Ardhi, Chuo Kikuu cha Afya na Sayansi Shirikishi, na Tume  ya Taifa ya Sayansi na Teknolojia. Muhtasari wa yaliyobainika kwenye  ripoti hizo nne za ukaguzi wa ufanisi ni kama ifuatavyo.    Mifumo ya Uhakiki wa Shahada za Umahiri na Uzamivu  Kila chuo kikuu kilipaswa kuandaa na kutekeleza miongozo na sera za  ubora wa shahada za umahiri na uzamivu. Taarifa ya ukaguzi wa ufanisi  kwenye programu ya kujenga uwezo wa utafiti ilibainisha kuwa Chuo Kikuu  cha Afya na Sayansi Shirikishi Muhimbili kilifanikiwa kuandaa miongozo  kwa ajili ya utekelezaji wa sera ya udhibiti na uhakiki wa ubora. Jambo  hili lilipelekea Chuo hiki kukipandisha hadhi kitengo cha uhakiki ubora na  kukifanya kurugenzi kamili ya uhakiki ubora mnamo mwaka 2017.     Kurugenzi hii imekuwa ikiratibu idara na vitengo vya chuo kuhusiana na  uhakiki wa ubora wa programu za shahada za umahiri na uzamivu kabla ya  kupelekwa Tume ya Vyuo Vikuu Tanzania kwa ajili ya kupatiwa ithibati.  Taarifa ya ukaguzi ya programu wa programu ya kujenga uwezo wa utafiti  kwenye taasisi za elimu ya juu ilibainisha kuwa programu hii ilikisaidia  Chuo Kikuu cha Ardhi kuimarisha kitengo cha udhibiti ubora kwenye utoaji  wa shahada za umahiri na uzamivu. Katika Chuo Kikuu Cha Ardhi,  programu hii ilihusika kwenye kuandaa na kununua vifaa kwa ajili ya  udhibiti ubora wa shahada za umahiri na uzamivu.  Katika Chuo Kikuu cha Ardhi, programu hii ilisaidia mambo mawili. Jambo  la kwanza lilikuwa ununuzi wa vifaa na madodoso kwa ajili ya kusaidia  kuboresha ubora wa shahada za umahiri na uzamivu, kama vile programu  ya kudhibiti wizi wa maarifa ya watu wengine. Jambo la pili lilikuwa  kufundisha matumizi ya vifaa na madodoso kwa ajili ya uhakiki na udhibiti  ubora.    Ukosefu wa Mifumo ya Udhibiti Ubora wa Vituo vya Uvumbuzi  Kati ya mambo yaliyotakiwa kutekelezwa kwenye programu ya kujenga  uwezo wa utafiti katika Tume ya Taifa ya Sayansi na Teknolojia ilikuwa  uanzishaji wa vituo vya uvumbuzi kweye ofisi za mikoa ambazo vilitarajiwa  ziwe chachu ya maendeleo ya uvumbuzi ambayo ni matokeo ya tafiti  zilizofanyika. Hata hivyo, tumebaini kuwa ofisi nyingi za Shirika la  Kuhudumia Viwanda Vidogovidogo hazina mifumo ya udhibiti ubora wa  vituo vya uvumbuzi pamoja na zana za kufanya ufuatiliaji na tathmini.  Vilevile, ofisi za mikoa za SIDO hazikuwa na muundo kwa ajili ya kufanya  ufuatiliaji wa utendaji wa vituo vya uvumbuzi.    Maelezo yaliyotolewa na maofisa wa Tume ya Sayansi na Teknolojia wakati  wa ukaguzi huu yalitanabaisha kuwa sababu kubwa ni kukosekana kwa  mwongozo wa ufuatiliaji na tathmini katika ngazi ya mkoa. Hili  limepelekea kuhatarisha uendelevu wa vituo vya uvumbuzi kwa kuwa kazi  nyingi zinazofanywa na vituo hivyo zinahitaji ufuatiliaji wa mara kwa mara  ili kuhakikisha kwamba matokeo yalikokusudiwa yanapatikana.     Zana (Madodoso) za Udhibiti Ubora Ziliandaliwa kwa Ukamilifu  Mapitio ya taarifa ya ukaguzi wa ufanisi kwenye programu ya kujenga  uwezo wa utafiti ya Chuo Kikuu cha Ardhi yalibaini kuwa moja ya malengo  lilikuwa kuandaa zana za udhibiti ubora. Ukaguzi umebaini kuwa kati ya  zana 10 zilizotakiwa kutengenezwa, Chuo kilifanikiwa kuandaa zana 27  kuanzia mwaka 2018. Jambo hili limefanya Chuo kufanikwa kukamilisha  malengo waliyojiwekea kwa asilimia 170.  Jedwali 4.1 linaonesha aina ya zana za udhibiti ubora zilizoandliwa na  Chuo Kikuu cha Ardhi kuanzia mwaka 2015 hadi 2020 kama matokeo  chanya ya programu ya kujenga uwezo wa utafiti chuoni.  Jedwali 4.1: Makundi ya Zana za Udhibiti na Uhakiki Ubora Ziliandaliwa  na Chuo Kikuu cha Ardhi kuanzia Mwaka 2015 hadi 2020 kwa Ufadhili  wa SIDA  Kundi Idadi Asilimia ya Zana Zote  Zana za Udhibiti/Uhakiki wa  Tafiti 9 33  Zana za Udhibiti/Uhakiki wa  Utawala 10 37  Zana za Udhibiti/Uhakiki Ubora  wa Mitihani na Mafunzo 8 30  Jumla  27 100  Chanzo: Taarifa ya Ukaguzi wa Ufanisi kwenye Programu ya Kujenga  Uwezo wa Utafiti, Chuo Kikuu cha Ardhi  Jedwali 4.1 linaonesha jumla ya zana 27 za udhibiti ubora ambazo  zimeandaliwa na Chuo Kikuu cha Ardhi kati ya mwaka 2015 na 2020. Zana  9 kati ya 27 zilikuwa zinahusika na uhakiki wa ubora wa tafiti. Zana 18  zilikuwa zinahusiana na mambo mengine ya kitaaluma kama vile utawala,  mitihani, na ufundishaji.    Matumizi Yasiyoridhisha ya Zana za Udhibiti Ubora  Waraka wa uanzishaji wa mradi ulitaka kitengo cha udhibiti ubora  kusimamia kisayansi utekelezaji wa udhibiti ubora katika Chuo Kikuu cha  Ardhi. Hii ilifanyika ili kukuza viwango vya taaluma na kufanikisha  matokeo ya utafiti na mafunzo.     Hata hivyo ukaguzi ulibaini kuwa zana za utafiti hasa zile zililzolenga  kuboresha uwezo kwenye tafiti hazikusimamiwa inavyotakiwa. Ukaguzi  ulibaini kuwa zana iliyotumika mara kwa mara ilikuwa programu ya kubaini  wizi wa maarifa ikifuatiwa na tathmini ya ufundishaji.  Vilevile, sera ya udhibiti ubora ya Chuo Kikuu cha Ardhi inakitaka kitengo  cha udhibiti ubora kufanya ukaguzi wa ubora ili kubaini iwapo taasisi  inafuata na inatekeleza taaratibu za udhibiti ubora. Zaidi, ukaguzi  umebaini kuwa kaguzi za ubora hazikufanyika ili kutambua kiwango cha  utekelezaji wa zana za upimaji wa ubora. Vilevile, ukaguzi umebaini kuwa  kaguzi za ubora hazikufanyika ili kupima namna ambavyo zana za ubora  zilitumika.  Aidha, taarifa ya ukaguzi wa kujenga uwezo wa utafiti wa Tume ya Sayansi  na Teknolojia inabainisha kwamba modeli ya ufuatiliaji na tathmini ya  vituo vya uvumbuzi havikutumiwa na Tume ya Sayansi na Teknolojia  pamoja na kwamba ilikuwa imeshatengenezwa. Maelezo yaliyotolewa ni  kwamba ilikuwa inasubiri kuandaliwa kwa miongozo ya utekelezaji.  Vilevile, kutotumika kwa zana zilizoandaliwa za udhibiti ubora katika Chuo  Kikuu cha Ardhi kumekwamisha utekelezaji wa malengo ya programu kwa  kuwa upimaji wa ubora kwenye tafiti za shahada za umahiri na uzamivu  haukunyika.    Kukosekana kwa Mbinu za Ufuatiliaji wa Matumizi ya Zana za  Udhibiti Ubora Zilizoandaliwa  Ili kuhakikisha kuwa zana zilizoandaliwa zinatumika kikamilifu na matokeo  yake yanapatikana, Chuo Kikuu cha Ardhi kilitakiwa kuhakikisha  kinatengeneza mbinu kwa ajili ya ufuatiliaji wa namna zana hizo  zinavyotumika. Jambo hili lilitarajiwa ili kuwa na uhakika kuwa lengo la  kukuza ubora limefikiwa kwenye maeneo ambayo huduma zimetolewa  hususani kwenye maeneo ya utafiti ambayo ndiyo yalikuwa malengo ya  programu. Hata hivyo, ukaguzi umebaini kwamba hakukuwepo ufanisi  kwenye eneo hili kwani zana za ufuatiliaji ubora ziliandaliwa kisha  kuachwa bila kutumika. Mapitio ya Kitabu cha Udhibiti Ubora cha Chuo  Kikuu cha Ardhi yalibaini kuwa hakukuwa na mbinu za namna ya kufanya  ufuatiliaji wa zana za udhibiti ubora. Hali hii ilisababishwa na kukosekana     kwa ufuatiliaji wa karibu wa maofisa wa programu kwenye matokeo  yaliyokusudiwa hivyo kusababisha kushindwa kutathmini kiwango cha  matumizi ya zana za udhibiti ubora. Hali hii ilihatarisha kufikiwa kwa  malengo makuu ya programu ya kuhakikisha kuwa kunakuwepo tafiti zenye  ubora wa hali ya juu.     SURA YA TANO  UTOAJI WA ELIMU YA MSINGI NA SEKONDARI    Utangulizi  Sura hii inatoa matokeo ya ukaguzi kuhusu utoaji wa elimu ya msingi na  sekondari nchini. Matokeo hayo ya ukaguzi yamegawanywa katika makundi  matatu ambayo ni mazingira na miundombinu ya shule; walimu na mbinu  za kufundishia; na usimamizi wa shule za msingi na sekondari.  Ripoti tatu za ukaguzi wa ufanisi zilitumika kuhitimisha masuala  yanayoshughulikia utoaji wa elimu ya msingi na sekondari. Ripoti hizi ni  pamoja na ukaguzi wa ufanisi kuhusu utoaji wa mafunzo kwa walimu walio  kazini; usimamizi wa utoaji wa elimu kwa wanafunzi wenye mahitaji  maalumu; na upatikanaji na utunzaji wa miundombinu ya shule za msingi  nchini.  Watendaji wakuu ambao wanahusika katika utoaji wa elimu ya msingi na  sekondari ni Wizara ya Elimu, Sayansi na Teknolojia ambayo inawajibika  kuunda, kufuatilia na kutathmini utekelezaji wa sera za elimu. Aidha,  wizara hii inawajibika kutoa mafunzo ya walimu kupitia usimamizi wa  utendaji wa vyuo vya ualimu vya umma pamoja. Mtendaji mwingine ni OTAMISEMI ambayo ina jukumu la kuratibu usimamizi wa shule za msingi  kupitia Idara ya Uratibu wa Elimu ya Msingi pamoja na mamlaka za serikali  za mitaa. TAMISEMI kupitia wakurugenzi wa wilaya inapaswa kuhakikisha  kuwa shule zote za msingi zinakuwa na mazingira mazuri na salama ya  kufundishia na kujifunzia.    Matokeo ya Ukaguzi  Ukaguzi uliofanywa umeleta matokeo katika maeneo matano ambayo ni  uwepo wa miundombinu duni ya shule na mazingira ya kujifunza; uandaaji  wa walimu wa shule za msingi na sekondari na mbinu za kufundishia;  usimamizi usioridhisha wa shule katika utoaji wa elimu ya msingi na  sekondari; ufuatiliaji na tathmini ya utoaji wa elimu ya msingi na  sekondari; na matokeo ya elimu bila malipo katika utoaji wa elimu nchini.  Matokeo haya yanajadiliwa kwa kina hapa chini.     Uwepo wa Miundombinu Duni ya Shule Pamoja na Mazingira ya  Kujifunzia  Ukaguzi wa ufanisi uliofanyika ulibaini kuwepo kwa mazingira na  miundombinu duni katika utoaji wa elimu ya msingi na sekondari.  Mapungufu yalipimwa kwa kuzingatia uwepo wa vyumba vya madarasa,  matundu ya vyoo, na madawati katika shule za msingi na sekondari. Pia,  mazingira ya kujifunzia kwa walimu walio kazini yalizingatiwa. Yale  yaliyobainika katika kipengele hiki yamejadiliwa hapa chini.    Upungufu wa Madarasa kwenye Shule za Msingi  Ukaguzi wa ufanisi juu ya upatikanaji na utunzaji wa miundombinu ya  shule za msingi ulibaini kuwa hakukuwa na vyumba vya madarasa vya  kutosheleza wanafunzi wote wa shule za msingi. Kwa mujibu wa ukaguzi  na uchambuzi wa takwimu zilizopo, ilibainika kuwa kulikuwa na wanafunzi  milioni 10.11 ambao waliandikishwa katika shule za msingi za umma  wakati vyumba vya madarasa vilivyokuwepo nchini kote vilikuwa 118,255  badala ya 252,791 hadi kufikia mwaka 2018. Hii ilifanya wastani wa uwiano  wa wanafunzi kwa darasa kukaa nchini kote kuwa 76 badala ya wanafunzi  40.  Kulingana na ripoti hiyohiyo, katika miaka mitano mfululizo ya fedha  kuanzia 2014/15 hadi 2017/18, wastani wa wanafunzi milioni 5.13 ambao  ni sawa na asilimi 51 hawakuwa na vyumba vya madarasa. Hali hii ilikuwa  na athari katika utoaji wa elimu bora ya shule za msingi nchini. Kielelezo    kinatoa muhtasari wa takwimu hizi.    Kielelezo 5.1: Uchambuzi wa Idadi ya Wanafunzi Wanaokosa Madarasa  katika Shule za Msingi Nchini Kuanzia Mwaka 2014-2018  Chanzo: Takwimu za Elimu ya Msingi kuanzia Mwaka 2014-2018 kutoka  Open.data.go.tz  Kielelezo 5.1 kinaonesha kuwa mwelekeo wa idadi ya wanafunzi kukosa  vyumba vya madarasa uliongezeka kutoka milioni 3.81 hadi 6.23 kuanzia  mwaka 2014 hadi 2018. Hii ilichangiwa na udahili mkubwa wa wanafunzi  wa shule za msingi kuanzia mwaka 2014 hadi 2018. Kwa kiasi kikubwa,  udahili mkubwa wa wanafunzi ulichangiwa na kuanza kwa mpango wa  elimu ya msingi bila malipo.  Kwa mfano, iliripotiwa kwamba idadi ya wanafunzi wanaokosa madarasa ni  kati ya asilimia 33 katika Wilaya ya Mbulu hadi kufikia asilimia 69 Mkoani  Geita. Uchunguzi zaidi ulionesha kuwa, wastani wa uwiano wa wanafunzi  kwa darasa katika mamlaka za serikali za mitaa zilizotembelewa ulikuwa  1:86 wakati uwiano wa kitaifa ni 1:76 katika mwaka 2018. Uchambuzi wa  wakaguzi katika ripoti hiyo ulionesha kuwa katika mamlaka ya serikali za  mitaa zilizotembelewa, wastani wa wanafunzi 22,864 (sawa na asilimi 53)  hawakuwa na vyumba vya madarasa.    Utoaji wa Madawati kwa Shule za Msingi  Kwa mujibu wa ukaguzi wa ufanisi juu ya upatikanaji na utunzaji wa  miundombinu ya shule za msingi nchini, licha ya juhudi za serikali  kuhakikisha kunakuwa na madawati ya kutosha katika kila shule ya msingi,  bado kulikuwa na wanafunzi milioni 1.1 ambao hawakuwa na madawati  katika shule za msingi kote nchini. Jedwali 5.1 linaonesha kwa ufupi idadi     ya wanafunzi waliokuwa wakisoma bila madawati kuanzia mwaka 2014  hadi 2018.  Jedwali 5.1: Mchanganuo wa Upatikanaji wa Madawati Nchini kuanzia  Mwaka 2014-20183  Mwaka  wa  Fedha  Idadi ya  Wanafunzi  (Maelfu)  Madawati  Yaliyopo  (Maelfu)  Madawat  i  Yanayop  ungua  (Maelfu)  Idadi ya  Wanafunzi  Wasio na  Madawati  (Maelfu)  Asilimia ya  Madawati  Yanayohitajika  2014 8,220 1,960 813 2,440 30  2015 8,300 1,930 656 1,970 24  2016 8,250 1,980 368 1,100 13  2017 9,310 3,160 60 180 6  2018 10,110 2,960 402 1,200 11  Chanzo: Uchambuzi wa Wakaguzi wa Takwimu kutoka TAMISEMI za Miaka  2014-2018  Jedwali 5.1 linaonesha kuwa, idadi ya wanafunzi wanaokosa madawati  imepungua kutoka milioni 2.44 hadi 1.20 kuanzia mwaka 2014 hadi 2018  kwa mtiririko huo. Hii inamaanisha kuwa uhaba umepungua kutoka asilimia  30 mwaka 2014 hadi asilimia 11 mwaka 2018.  Ripoti hiyo ilipambanua zaidi kwamba madawati yanayopatikana yanaweza  kuchukua wanafunzi milioni 8.90 wakati vyumba vya madarasa vilikuwa  118,255 ambavyo vina uwezo wa kuchukua wanafunzi milioni 4.73 huku  wakibaki wanafunzi milioni 5.38 ambao ama walikosa vyumba vya  madarasa au kukosekana kwa madawati 402,840 kwenye vyumba vya  madarasa yaliyokuwepo. Aidha, ukaguzi huo pia ulionesha kuwa hali ya  kukosa madawati katika mamlaka za serikali za mitaa zilizotembelewa  ilikuwa kati ya asilimia 37 na 69.    Upungufu wa Matundu ya Vyoo kwa Wanafunzi wa Shule za Msingi  Ukaguzi wa ufanisi juu ya upatikanaji na utunzaji wa miundombinu ya  shule za msingi nchini ulionesha kuwa wastani wa wanafunzi milioni 5.24  nchini hawakuwa na matundu ya vyoo kwa kipindi cha kuanzia mwaka 2014  - 2018. Hadi wakati wa ukaguzi huu, wanafunzi milioni 5.39 ambao ni sawa  na asilimia 65 ya wanafunzi wote nchini hawakuwa na matundu ya vyoo.  Hali hii ilisababishwa na ukosefu wa matundu ya vyoo 265,519 nchini kote.    3 Mahesabu yamefanyika kwa kuzingatia kuwa dawati moja wanakaa wanafunzi watatu.     Pia, ukaguzi ulibaini kuwepo kwa uhaba mkubwa zaidi wa matundu ya vyoo  kwa shule za msingi. Uwiano wa mwanafunzi kwa choo kwa wavulana  ulikuwa 1:57 na wasichana 1:56 kinyume na kiwango cha uwiano  kinachotakiwa cha mwanafunzi na choo cha 1:25 kwa wavulana na 1:20  kwa wasichana. Kielelezo 5.2 kinatoa muhtasari wa maelezo haya.  Kielelezo 5.2: Mchanganuo wa Upatikanaji wa Matundu ya Vyoo kwenye  Shule za Msingi Nchini kuanzia Mwaka 2014-2018  Chanzo: Uchambuzi wa Wakaguzi kutoka kwenye Takwimu za TAMISEMI  kuanzia Mwaka 2014-2018  Kielelezo 5.2 kinaonesha kuwa idadi ya wanafunzi waliokosa vyoo  iliongezeka kutoka milioni 5.13 katika mwaka 2014 hadi milioni 6.31  mwaka 2018. Ripoti hiyo ilionesha zaidi kuwa wanafunzi milioni 5.36  ambao sawa na asilimia 62 ya wanafunzi wote nchini hawakuwa na  matundu ya vyoo. Hii ilisababishwa na ukosefu wa matundu ya vyoo  311,956 nchini kote.  Katika ngazi ya mamlaka za serikali za mitaa, uwiano wa chini wa  wanafunzi kwa choo uilikuwa 1:28 wakati kiwango cha juu kilikuwa 1:79.  Ukaguzi ulionesha kuwa halmashauri za Mpwapwa, Mpanda na Geita  zilikabiliwa na upungufu mkubwa wa matundu ya vyoo kuanzia asilimia 73  hadi 75, hali iliyosababisha kuwa na wastani wa uwiano wa 1:55 katika  Halmashauri sita zilizotembelewa. Mamlaka zote sita za serikali za mitaa  zilizotembelewa hazikuzingatia uwiano wa kawaida wa choo kwa  wanafunzi.    Upatikanaji wa Vituo vya Walimu na Vifaa kwa Shule za Msingi  na Sekondari  Kwa mujibu wa ukaguzi wa ufanisi kuhusu utoaji wa mafunzo kwa walimu  walio kazini, ilibainika kuwa vituo vya mafunzo ya walimu vilikuwa katika  hali mbaya. Katika mikoa mitano iliyotembelewa wakati wa ukaguzi, timu  ya ukaguzi ilibaini kuwa vituo vya mafunzo ya walimu vilivyopo havikuwa  vikifanya kazi.  Kwa mujibu wa ripoti hiyo ya ukaguzi, majengo mengi yalitumika kwa  matumizi mengine yasiyotarajiwa kama vile vituo vya masomo, au  maduka. Kwa mfano, kituo cha walimu katika Halmashauri ya Wilaya ya  Karatu Mkoani Arusha kinatumika kama stoo ya shule; na Kituo cha  Nyerere katika Manispaa ya Singida kinatumika kama ukumbi wa mikutano  wa Manispaa na Kituo cha Mitihani ya Kufuzu. Katika Halmashauri ya  Wilaya ya Chato, jengo la kituo cha walimu kimegeuzwa kituo cha  uchapishaji cha halmshauri; na kituo cha walimu cha Mji wa Geita  kinatumika kama kituo cha masomo za ziada kwa wanafunzi wa shule za  sekondari.  Pia, ukaguzi wa ufanisi kuhusu utoaji wa elimu kwa wanafunzi wenye  mahitaji maalumu ulibainika kuwa kulikuwa na mapungufu katika  kuhifadhi na kutumia vifaa vya kufundishia na kujifunzia vilivyotolewa  katika shule za msingi zilizotembelewa. Mathalani, shule nne (4)  zilizotembelewa za wanafunzi wenye ulemavu wa kusikia za Kigwe Viziwi,  Mtendeni, Kaigara, na Meru, ni shule moja tu ya Kigwe Viziwi ndiyo ilikuwa  na chumba kinachohitajika cha kupima sauti ili kutoa matokeo ya  kuaminika wakati wa kupima kiwango cha kusikia cha wanafunzi.    Ukarabati Mkubwa wa Shule Kongwe za Sekondari  Pamoja na changamoto za upungufu wa fedha za serikali katika ukarabati  wa miundombinu ya shule hasa za msingi, serikali imechukua hatua za  makusudi kuboresha hali ya miundombinu katika shule za sekondari, hasa  kwa kufanya ukarabati wa shule kongwe. Shule kongwe nyingi za serikali  zilikuwa na miundombinu chakavu iliyohitaji ukarabati. Jedwali 5.2  linaonesha fedha zilizotumika kukarabati shule kongwe za serikali katika  mwaka wa fedha 2019/2020.     Jedwali 5.2: Fedha za Serikali Zilizotumika Kukarabati Shule Kongwe  kwa Awamu ya IIII  Jina la Shule Mkoa Fedha Zilizotumika (Sh.)  Sekondari ya Wasichana  Weruweru  Kilimanjaro  749,179,604  Sekondari ya Sumbawanga Rukwa 757,456,854  Sekondari ya Pamba Mwanza 423,702,556  Sekondari ya Wasichana  Mtwara  Mtwara  776,605,047  Sekondari ya Mbeya Mbeya 795,419,022  Sekondari ya Mawenzi Kilimanjaro 750,332,637  Sekondari ya Mara Mara 896,468,635  Sekondari ya Lyamungu Kagera 799,443,156  Sekondari ya Ifunda Iringa 767,543,970  Sekondari ya Arusha Arusha 699,129,180  Sekondari ya Machame Kilimanjaro 847,658,579  Sekondari ya Kibasila Dar es Salaam 422,228,351  Jumla 8,685,167,591  Chanzo: Taarifa ya Ukaguzi wa Fedha - Wizara ya Elimu Mwaka 2019/20  Jedwali 5.2 linaonesha kuwa kumekuwa na matumizi yanayoridhisha ya  fedha za serikali kwa kuzifanyia ukarabati mkubwa shule kongwe za  serikali nchini. Kwa ujumla, serikali imetumia jumla ya TSh 8,685,167,591  kwa ajili ya kufanyia ukarabati wa shule kongwe katika mikoa 10 katika  mwaka wa fedha 2019/20.  Katika awamu hii ya 3, jumla ya shule kongwe 12 za serikali  zimekarabatiwa. Kwa wastani, kila shule ilipokea jumla ya shilingi  723,763,966 za shughuli za ukarabati, huku fedha nyingi zikielekezwa  mkoa wa Kilimanjaro ambao ulipokea jumla ya shilingi bilioni 2.3 kwa ajili  ya shule zake tatu. Ukarabati huu mkubwa uliofanyika umechangia kwa  kiwango kikubwa kuboresha miundombinu wa shule hizo kongwe. Picha    inaonesha majengo ya Shule ya Sekondari Kibaha ikiwa moja ya shule  kongwe zilizofanyiwa ukarabati mkubwa.     Picha 5.1: Ukarabati Mkubwa wa Mabweni na Madarasa katika Shule ya  Sekondari Kibaha    Utoaji wa Walimu wa Shule za Msingi na Sekondari na Mbinu za  Kufundishia  Sehemu hii inatoa matokeo kutoka kwenye taarifa tatu za ukaguzi wa  ufanisi ambazo ni Ukaguzi wa Ufanisi wa Utoaji wa Mafunzo ya Walimu  Walio Kazini; Usimamizi wa Utoaji wa Elimu Maalumu; na Upatikanaji na  Utunzaji wa Miundombinu ya Shule za Msingi. Matokeo haya ya ukaguzi  yanategemea kiwango cha utoaji wa huduma ya walimu wa shule za msingi  na sekondari pamoja na mbinu za kufundishia. Sehemu hii inalenga kutoa  muhtasari juu ya kiwango cha mafunzo yanayotolewa kwa walimu; uwiano  kati ya wanafunzi kwa mwalimu; na upatikanaji wa vifaa vya kujifunzia.  (a) Upungufu wa Idadi ya Walimu Waliopokea Mafunzo ya Elimu ya  Maalumu katika Shule za Msingi za Wenye Mahitaji Maalumu  Kwa mujibu wa ukaguzi wa ufanisi wa utoaji wa elimu kwa wanafunzi  wenye mahitaji maalumu, licha ya ukweli kwamba Wizara ya Elimu,  Sayansi na Teknolojia ilikuwa na chuo kilichokuwa na uwezo wa kudahili  walimu 300 wa elimu maalumu kwa mwaka, kwa kipindi cha kuanzia  mwaka 2014 hadi 2018, Wizara ilizalisha wastani wa walimu 131 tu wenye  taaluma ya elimu maalumu kwa mwaka. Mwelekeo wa kuzalisha walimu  wa shule za msingi katika kipindi hicho ni kama inavyooneshwa kwenye  Kielelezo 5.3.     Kielelezo 5.3: Idadi ya Walimu wa Elimu ya Msingi Wenye Mahitaji  Maalumu Waliopata Mafunzo  Chanzo: Orodha ya Wizara ya Elimu, Sayansi na Teknolojia y Walimu  Waliopatiwa Mafunzo  Kielelezo 5.3 kinaonesha kuwa kiwango cha juu cha walimu wa elimu  maalumu waliopata mafunzo ilikuwa 201 kwa mwaka 2015. Kwa miaka  2016 na 2017 idadi ilipungua hadi 160 na 100 mtawalia. Upungufu huu wa  walimu waliopata mafunzo ulisababishwa na kupungua kwa fedha za Mradi  wa LANES ambazo kwa kiasi kikubwa zilikuwa zikifadhili mafunzo haya ya  walimu.  (b) Mafunzo Yasiyotosheleza kwa Walimu wa Shule za Msingi Walio  Kazini  Ukaguzi ulibaini kuwepo kwa idadi ndogo ya walimu walio kazini waliopata  mafunzo kwa shule za sekondari kitaifa isipokuwa kwa walimu wa shule za  msingi walio kazini. Taarifa ya mafunzo ya walimu walio kazini kitaifa  zilichambuliwa kwa kuzingatia idadi ya chini zaidi iliyolengwa ya walimu 2  walio kazini katika daraja la chini kwenye shule za msingi nchini kote  kama ilivyowekwa na Wizara ya Elimu, Sayansi na Teknolojia na TAMISEMI,  pamoja na lengo la kufikia kiwango cha chini cha walimu 4 walio kazini  kutoka kila shule ya sekondari kama ilivyowekwa na Programu ya  Kuboresha Hali ya Wanafunzi na Walimu (STEP).  Ukaguzi uligundua kuwa kuanzia mwaka wa fedha 2015/16 hadi 2018/19,  Wizara hizi mbili zilifanikiwa kutoa mafunzo kwa jumla ya walimu 31,824  kati ya walimu 32,314 wa shule za msingi ambao ni sawa na asilimia 98 ya  lengo. Pia, mafunzo kwa walimu walio kazini yalitolewa katika mwaka wa  fedha 2015/16 pekee chini ya mradi wa STEP. Hii ni licha ya ukweli     kwamba Wizara ya Elimu, Sayansi na Teknolojia ililenga kutoa mafunzo  kwa walimu wasiopungua 4 wa masomo ya hisabati, biolojia, Kiingereza na  Kiswahili kutoka kila shule nchini.  Hata hivyo, mafunzo ya ndani yaliyotolewa yalikuwa ni kwa ajili ya walimu  waliofundisha ujuzi wa kusoma, kuandika na kuhesabu (KKK) kwa darasa la  kwanza na la pili na si kwa walimu waliofundisha masomo mengine.  Madhara yake, kikwazo kikubwa cha utoaji wa mafunzo kwa ngazi ya  kitaifa kilikuwa uwiano mkubwa wa walimu walio kazini kufikia 147,027  waliofundisha masomo mengine ambayo ni sawa na asilimia 82 ya walimu  179,341 walio shule za msingi ambao hawakupatiwa mafunzo.  Pia, kulingana na ripoti hiyo hakukuwa na idadi ya kutosha ya walimu wa  shule za msingi na sekondari ambao walipewa mafunzo katika mikoa  iliyotembelewa. Kwa mfano, malengo ya mafunzo hayakufikiwa katika  mikoa 4 kati ya 5 iliyotembelewa kwa shule za sekondari. Pia, kulikuwa na  idadi duni ya walimu wa shule za msingi na sekondari ambao walipatiwa  mafunzo katika halmashauri zilizotembelewa. Kielelezo 5.4 kinatoa  muhtasari wa idadi ya walimu walio kazini ambao walipatiwa mafunzo  katika shule za msingi na sekondari kwa mwaka wa fedha 2018/19.  Kielelezo 5.4: Hali ya Walimu Waliopata Mafunzo kwenye Halmashauri  Zilizotembelewa kwa Mwaka 2018/19  Chanzo: Uchambuzi wa Wakaguzi kuhusu Taarifa za Mafunzo kutoka  Halmashauri Zilizotembelewa kwa Mwaka 2019       Utoaji wa Malezi kwa Walimu wa Shule za Msingi na Sekondari  Malezi kwa walimu wa shule za msingi na sekondari yalitolewa mara  chache na maofisa watendaji wa kata na wakuu wa shule. Hiyo  ilithibitishwa kupitia mahojiano yaliyofanywa na jumla ya wakuu wa shule  na walimu 40 katika halmashauri zilizotembelewa kwamba mfumo wa  ushauri kwa walimu walio kazini haukufanya kazi kwa ufanisi.  Ukaguzi kuhusu ujengaji kwa uwezo kwa walimu waliopo kazini uliripoti  kwamba ni shule 4 tu kati ya shule 40 za msingi na sekondari  zilizotembelewa zilikuwa na maingiliano kwa njia ambayo walimu wasio na  uzoefu walipatiwa msaada wa kitaalamu kutoka kwa walimu wakuu na  walimu wenye ujuzi walioteuliwa.    Utoaji wa Mafunzo kwa Walimu Walio Kazini Haukuzingatia  Masomo Yote  Ukaguzi ulibaini kuwa mafunzo yalifikishwa zaidi kwa walimu walio kazini  hasa waliounganishwa na masomo ya kufundisha katika viwango vya chini,  wengi wao wakiwa walimu wa darasa la I hadi IV. Vivyohivyo, masomo  mengine zaidi ya kusoma, kuandika na kuhesabu kwa madarasa la juu (IVVII) yalitolewa kwa sehemu katika baadhi ya shule wakati katika shule  zingine hayakutolewa kabisa. Masomo ya kufundisha ambayo hayakuwa na  miongozo ya walimu katika shule nyingi za msingi ni pamoja na hisabati,  Kiswahili, na Kiingereza. Hii ni licha ya ufaulu duni wa wanafunzi katika  masomo hayo matatu katika miaka minne iliyopita kwa mujibu wa ripoti  za Baraza la Mitihani la Tanzania.  Ukaguzi ulibaini zaidi kuwa kulikuwa na jumla ya walimu walio kazini 538  na 597 katika shule za msingi na sekondari mtawalia ambao walipata  mafunzo hususani katika masomo ya hisabati kuanzia Disemba 2019 hadi  Februari 2020.  (e) Uwiano wa Mwalimu kwa Wanafunzi kwa Wanafunzi Wenye  Ulemavu wa Kuona  Kulikuwa na mgawanyo duni wa Walimu wa Shule za Msingi na Sekondari  kwa shule za msingi za wanafunzi wenye mahitaji maalumu. Ukaguzi wa     ufanisi juu ya utoaji wa elimu kwa wanafunzi wenye mahitaji maalumu  ulibaini kuwa kulikuwa na uwiano duni wa wanafunzi kwa mwalimu katika  shule za msingi zilizotembelewa za wenye mahitaji maalumu, ambapo  idadi ya walimu wanaohitajika ilikuwa ndogo ikilinganishwa na idadi ya  wanafunzi waliodahiliwa.  Pia, ripoti hiyo ilibaini kuwa katika shule za msingi zilizotembelewa za  wanafunzi wenye ulemavu wa kuona, uwiano unaohitajika wa mwalimuwanafunzi ulikuwa tofauti na uwiano unaohitajika wa 1:5. Jedwali 5.3  linatoa muhtasari hali ya uwiano.  Jedwali 5.3: Hali ya Uwiano wa Mwalimu kwa Mwanafunzi kwa Shule za  Wanafunzi wenye Ulemavu wa Kuona  Jina la Shule Idadi ya  Wanafunzi  Idadi ya Walimu Uwiano Halisi  Hombolo Bwawani 10 4 1:3  Kijitonyama 6 2 1:3  Themi 60 12 1:5  Ilembula 6 1 1:6  Nyangao 25 4 1:6  Kibena 27 3 1:9  Mugeza Mseto 48 5 1:10  Chanzo: Uchambuzi wa Wakaguzi na Taarifa Zilizokusanywa kutoka Shule  Zilizotembelewa  Jedwali 5.3 linaonesha kuwa hali mbaya zaidi kwenye uwiano wa  mwalimu kwa mwanafunzi ilikuwa katika shule za msingi za Mugeza Mseto  (1:10). Wakati hali ilikuwa nzuri katika Shule ya Hombolo Bwawani,  ambapo uwiano wa mwalimu kwa mwanafunzi ulikuwa 1:2. Hii inaashiria  kuwepo kwa mzigo mzito kwa walimu au muda mchache wa kuwahudumia  wanafunzi.  (f) Uwiano wa Mwalimu kwa Wanafunzi wa Ulemavu wa Kusikia  Ukaguzi wa ufanisi kuhusu utoaji wa elimu ya wenye mahitaji maalumu pia  ulibaini kuwa katika Shule za Msingi za Mtendeni na Kigwe Viziwi, mwalimu  mmoja alifundisha kati ya wanafunzi 9 na 18 mtawalia, ambao ni juu ya  uwiano unaohitajika wa 1:7. Jedwali 5.4 linatoa muhtasari uwiano katika  shule za msingi zilizotembelewa zenye wanafunzi wenye ulemavu wa  kusikia.     Jedwali 5.4: Hali ya Uwiano wa Mwalimu kwa Wanafunzi Wenye  Ulemavu wa Kusikia  Jina la Shule Idadi ya  Wanafunzi Idadi ya Walimu Uwiano Halisi  Kaigara 51 0 0  Meru 60 12 1:5  Ilembula 6 1 1:6  Mtendeni 27 3 1:9  Kigwe Viziwi 106 6 1:18  Chanzo: Uchambuzi wa WakaguziKutoka KWenye Taarifa za Shule  Zilizotembelewa  Jedwali 5.4 linaonesha kuwa uwiano wa mwalimu kwa wanafunzi kwa  wanafunzi wenye ulemavu wa kusikia ulikuwa mdogo zaidi katika Shule ya  Msingi Kaigara ambapo hakukuwa na mwalimu wa wanafunzi wenye  mahitaji maalumu licha ya kudahili wanafunzi 51 wenye ulemavu wa  kusikia. Hata hivyo, hali ilikuwa nzuri katika Shule ya Msingi Meru ambapo  uwiano ulikuwa 1:5 ambao ni wa kawaida na kigezo rasmi cha uwiano wa  mwalimu kwa wanafunzi.  (g) Uwiano wa Mwalimu kwa Wanafunzi wenye Ulemavu wa Akili  Ilibainika kuwa katika shule za msingi zilizotembelewa zenye wanafunzi  wenye ulemavu wa akili, uwiano unaohitajika wa mwalimu-wanafunzi kwa  ulemavu wa akili ulikuwa wa juu ya uwiano unaohitajika wa 1:5. Jedwali    linatoa muhtasari wa maelezo haya.  Jedwali 5.5: Hali ya Uwiano wa Mwalimu kwa Wanafunzi wenye  Ulemavu wa Akili  Jina la Shule Idadi ya Wanafunzi Idadi ya Walimu Uwiano Halisi  Ilembula 42 0 0  Mpunguzi 14 2 1:7  Mpilipili 27 3 1:9  Kaloleni 75 6 1:13  Wailes 60 4 1:15  Mtama 15 1 1:15  Tumaini 46 3 1:15  Kaigara 34 2 1:17  Chanzo: Uchambuzi wa Wakaguzi wa Taarifa kutoka Shule  Zilizotembelewa (mwaka 2020)     Jedwali 5.5 linaonesha kuwa, shule zote zilikuwa na uwiano wa juu zaidi  wa walimu kwa wanafunzi kuliko uwiano unaohitajika wa 1:5. Hali ilikuwa  mbaya zaidi katika Shule ya Msingi Ilembula ambayo ilidahili wanafunzi 42  wenye ulemavu wa akili, ingawa hakukuwa na mwalimu yeyote aliyebobea  wa ulemavu wa akili.  (h) Upungufu wa Vifaa katika Shule za Msingi kwa Wanafunzi wenye  Mahitaji Maalumu  Kulikuwa na upungufu katika ugawaji wa vifaa vya kufundishia na  kujifunzia kwa shule za msingi na sekondari. Ukaguzi ulibaini upungufu wa  vifaa vya kufundishia na kujifunzia katika shule za msingi na sekondari  zilizotembelewa.  Ukaguzi wa ufanisi wa utoaji wa elimu kwa wanafunzi wenye mahitaji  maalumu ulibaini kuwa kulikuwa na uhaba wa vifaa vya kufundishia na  kujifunzia kama mashine za nukta-nundu, michezo ya mafumbo, vifaa vya  kusaidia kusikia vya nyuma ya sikio na modi za kusaidia kusikia kwa shule  za msingi za wanafunzi wenye mahitaji maalumu nchini. Ukaguzi ulibaini  pia kwa mwaka 2017, Wizara kupitia mradi wa LANES ulisambaza vifaa  18,778 vya kujifunzia na kufundishia elimu maalumu.  Katika shule 18 za msingi za wenye mahitaji maalumu zilizotembelewa,  kulikuwa na upungufu wa vifaa vya kufundishia, vifaa vya kujifunzia, na  vifaa vya kuwasaidia wenye ulemavu vipatavyo 2,566. Mahitaji ya jumla ya  vifaa vya kufundishia na kujifunzia katika shule za msingi zilizotembelewa  yalikuwa ni vifaa 3,785 wakati idadi ya vifaa vilivyopo ilikuwa 1,219.  Uhaba wa jumla wa vifaa vya kufundishia na kujifunzia na vifaa vya  kuwasaidia walio na ulemavu ilikuwa asilimia 68 katika shule 17 za msingi  zilizotembelewa. Kiwango cha chini kabisa kilikuwa katika Shule ya Msingi  Mtama Mkoani Lindi ambayo haikuwa na kifaa chochote cha kusaidia  wanafunzi wenye ulemavu. Kwa kuongezea, ukaguzi ulibaini kuwa vifaa  vya kujifunzia vilivyotolewa kwa ajili ya wanafunzi wa shule za msingi  havikuwa rahisi kutumika. Kwa mfano, vitabu vilivyotolewa kwa wanafunzi  walemavu wa kuona vilikuwa na picha za kawaida na zilichapishwa pande  zote mbili. Hii ilifanya iwe ngumu kwa wanafunzi wenye mahitaji maalumu     kusoma kwa urahisi. Taarifa za kina zimetolewa katika sura ya 6 ya ripoti  hii.    Vifaa Pungufu vya Kujifunzia kwa Walimu wa Shule za Msingi na  Sekondari Walio Kazini  Ukaguzi wa ufanisi kuhusu utoaji wa mafunzo kwa walimu walio kazini  ulibaini kuwa Wizara ya Elimu, Sayansi na Teknolojia haikuandaa  miongozo, vifaa vya kujifunzia, na mipango na miundo ya kutosha ya  utoaji mzuri wa mafunzo kwa walimu wa shule za msingi na sekondari.  Kwa mfano, ilibainika kuwa kulikuwa na upungufu katika uandaaji wa vifaa  vya kujifunzia kama vile vitabu na miongozo.  Pia, ilibainika kuwa miongozo ya mafunzo na vifaa vya kujifunzia  haikuchapishwa kwa idadi ya kutosha na kusambazwa inavyopaswa. Katika  halmashauri zilizotembelewa, moduli za mafunzo zilipatikana kwa uchache  katika baadhi ya shule za msingi na sekondari wakati katika shule zingine  hazikuwepo kabisa.  Aidha, ukaguzi ulibaini kuwa moduli za kujisomea ambazo zilizosambazwa  kwa shule za msingi ni zile tu za kusoma, kuandika na kuhesabu.  Hakukuwa na moduli za kujisomea kwa walimu ambao walifundisha  masomo mengine katika kiwango cha juu cha shule za msingi wala kwa  walimu katika shule za sekondari.    Usimamizi Usioridhisha wa Shule katika Utoaji wa Elimu ya  Msingi na Sekondari  Ukaguzi wa ufanisi kuhusu utoaji wa mafunzo kwa walimu walio kazini;  usimamizi wa elimu kwa wanafunzi wenye mahitaji maalumu; na  upatikanaji na utunzaji wa miundombinu ya shule za msingi ilibaini kuwa  kulikuwa na usimamizi duni katika shule za msingi zilizotembelewa kwa  namna ambayo usajili wa shule, usimamizi wa mali, ufadhili, na uhakiki wa  ubora haukufanywa vizuri. Ufafanuzi wa kina unatolewa kama ifuatavyo.     (a) Shule Zilizosajiliwa bila Kukidhi Vigezo vya Msingi  Ukaguzi wa ufanisi wa upatikanaji na utunzaji wa miundombinu ya shule  za msingi ulibaini kwamba asilimia 94 ya shule za msingi 17,165 nchini  hazikusajiliwa na Wizara ya Elimu. Shule za msingi za umma ambazo  zilisajiliwa na ofisa elimu wa mkoa kwa niaba ya kamishna wa elimu  zilisajiliwa bila kukidhi vigezo vya msingi vya usajili. Kwa mujibu wa  Miongozo ya Wizara ya Elimu ya Mwaka 1982, vigezo vya msingi vya kusajili  shule ni pamoja na ujenzi wa majengo ya shule na angalau vyumba 6 vya  madarasa na uwepo wa madawati ya kutosha.  Uchambuzi wa matokeo ya ukaguzi wa shule 11 za msingi zinazomilikiwa  na serikali zilizotembelewa, ni shule mbili tu ndizo zilikidhi vigezo vya  msingi vya usajili wakati shule za msingi tisa hazikupaswa kufanya kazi  kwa kuwa hazikukidhi mahitaji ya miundombinu ya shule.  Chanzo cha shule za msingi kusajiliwa bila kukidhi vigezo vya msingi ni  udhaifu katika ukasimishaji wa usajili wa shule za msingi za umma kwa  mamlaka za serikali za mitaa kinyume na Sheria ya Elimu, Sura ya 353 na  marekebisho yake. Wizara haikupaswa kukabidhi jukumu lake la msingi  kwa TAMISEMI. Hii ilisababisha kuwa na shule za msingi ambazo hazikuwa  na vifaa vya kutosha.  (b) Kukosekana kwa Taratibu Maalumu za Matengenezo ya Vifaa vya  Kufundishia, Kujifunzia na Kuwasaidia Wanafunzi wenye Mahitaji  Maalumu  Ukaguzi wa ufanisi juu ya utoaji wa elimu kwa wanafunzi wenye mahitaji  maalumu ulibaini kulikuwa na udhaifu katika usimamizi wa mali za shule  za msingi kwa ajili ya utoaji wa elimu. Hii ilitokana na ukweli kwamba,  hakukuwa na utaratibu wa utunzaji na matengenezo ya vifaa vya  kufundishia na kujifunzia kwa wanafunzi wenye mahitaji maalumu, ambao  ni wanafunzi wenye ulemavu wa kuona, kusikia, na akili.  Mapitio ya bajeti za kila mwaka yalionesha kuwa Wizara zote mbili  hazikuandaa bajeti ya matengenezo ya vifaa vya kufundishia na kujifunzia  elimu maalumu. Mnamo Mei 2018, walimu 253 wa elimu maalumu  walifundishwa jinsi ya kutunza na kutengeneza vifaa vya kusaidia  wanafunzi wenye ulemavu wa kuona na kusikia. Hata hivyo, ilibainika     kuwa mafunzo yaliyotolewa kwa walimu kwa shule za msingi  zilizotembelewa yalikuwa ya matengenezo madogo na si matengenezo  makubwa ya vifaa vya kusaidia wanafunzi wenye ulemavu.  Hali hii ilisababishwa na kutokuwepo kwa kumbukumbu za vifaa  vilivyoharibika na jumla ya vifaa vya kusaidia wenye ulemavu vilivyopo  shuleni. Utunzaji huo wa kumbukumbu ulikuwa muhimu kwa ufuatiliaji na  kuamua ni lini au vifaa vipi vilihitaji matengenezo. Pia, idadi ndogo ya  wataalamu wa kukarabati vifaa ilichangia kuwapo kwa vifaa ambavyo  havijatengenezwa shuleni.    Ufadhili wa Kutosha wa Elimu ya Msingi  Ukaguzi wa ufanisi kuhusu utoaji wa elimu kwa wanafunzi wenye mahitaji  maalumu ulibaini kuwepo kwa upungufu wa fedha kwa elimu ya msingi  ambapo fedha zilizotolewa ama zilitolewa kidogo au hazikutolewa kabisa  ikilinganishwa na kiasi kilichoombwa au kupangiwa bajeti na hivyo  kutowezesha utekelezaji wa shughuli yoyote.  Zaidi ya hilo, bajeti iliyopangwa kwa shughuli za elimu haikuzingatia  mambo yote muhimu ya elimu. Kwa mfano, mapitio ya bajeti za mwaka za  Wizara ya Elimu, Sayansi na Teknolojia na OR-TAMISEMI na ripoti za  utendaji kwa kipindi cha kuanzia mwaka wa fedha 2014/15 hadi 2017/18  yalibaini kuwa bajeti za TAMISEMI hazikujumuisha fedha za ununuzi wa  vifaa vya kusaidia wanafunzi wenye ulemavu na mafunzo ya walimu kwa  shule za maalumu.  TAMISEMI kupitia mamlaka zake za serikali za mitaa imekuwa ikitenga  fedha zisizotosheleza katika sekta ya elimu hivyo kuzifanya shule  zishindwe kufikia malengo yaliyokusudiwa na ahadi zilizowekwa na serikali  kupitia Mpango wa Maendeleo ya Sekta ya Elimu. Jedwali 5.6 linaonesha  viwango vya bajeti vilivyopangwa kwenye sekta ya elimu kuanzia mwaka  wa fedha 2016/17 hadi 2019/20.     Jedwali 5.6: Bajeti ya Elimu Ikilinganishwa na Bajeti Kuu ya Serikali  Mwaka  wa Fedha  Jumla ya Bajeti ya  Serikali Tsh.  (Bilioni)  Bajeti ya Sekta ya  Elimu (Tsh.  Bilioni)  Asilimia ya Bajeti  kwenye Sekta ya  Elimu  2016/17 29,540 2,958 10  2017/18 31,712 4,706 15  2018/19 32,475 3,212 10  2019/20 33,105 4,512 14  Chanzo: Bajeti ya Serikali na Mpango wa Muda Mfupi wa Wizara ya Elimu,  Sayansi na Teknolojia Mwaka 2020  Jedwali 5.6 linaonesha kuwa kuanzia mwaka wa fedha 2017/18 hadi  2019/20, mwelekeo unaonesha kuwa kulikuwa na mabadiliko kidogo ya  utoaji wa fedha kwa sekta ya elimu. Kiwango cha juu zaidi kilikuwa katika  mwaka 2017/18 ambapo jumla ya fedha iliyotengwa ilikuwa asilimia 15 ya  bajeti nzima wakati malipo ya kiwango cha chini kilikuwa asilimia 10 ya  bajeti yote.    Ufuatiliaji wa Utoaji wa Elimu ya Msingi na Sekondari  Ukaguzi wa ufanisi kuhusu utoaji wa mafunzo kwa walimu walio kazini  ilibaini kuwa Wizara ya Elimu, Sayansi na Teknolojia imeweza kufanya  ziara 3 kati ya 4 kuanzia mwaka 2015/16 hadi 2018/19. Mapitio ya ripoti za  pamoja za ufuatiliaji kwa miaka 2017 na 2018 yalibaini udhaifu katika  utoaji wa mafunzo kwa walimu walio kazini. Maeneo ambayo yanahitaji  maboresho ni pamoja na utoaji wa mafunzo kwa walimu wa masomo  yasiyo ya sayansi, na kukosekana kwa mafunzo ya kujenga uwezo juu ya  elimu-jumuishi. Kwa mfano, kuna haja ya kutoa mafunzo ya usimamizi wa  maendeleo ya tabia za wanafunzi.  Sababu za udhaifu uliotajwa hapo juu zilitokana na kutokuwepo kwa  mipango na mfumo wa mafunzo kazini kuanzia ngazi ya wilaya hadi ngazi  za taifa. Kwa upande mwingine, walimu wengi waliripotiwa kuwa na  maarifa kidogo ya namna ya kutekeleza mbinu mpya zinazotegemea uwezo  wa mwalimu katika kufundisha.  Kwa sababu hiyo, wanafunzi waliohitimu walikuwa na maarifa ya  kinadharia zaidi kuliko ujuzi wa kuwawesha kutumia maarifa     waliyoyapata. Ingawa udhaifu uliogunduliwa wakati wa kufanya ufuatiliaji  wa pamoja ulitarajiwa kujadiliwa na maazimio kufanywa katika Mapitio ya  Pamoja ya Sekta ya Elimu, uhakiki wa Ripoti ya Mapitio ya Sekta ya Elimu  ulionesha kuwa maazimio ya jinsi ya kukomesha changamoto zilizoonekana  katika ufuatiliaji wa pamoja hayakutolewa.  Aidha, ukaguzi wa ufanisi kuhusu upatikanaji na utunzaji wa miundombinu  ya shule za msingi ulibaini kuwa Wizara ya Elimu, Sayansi na Teknolojia na  OR-TAMISEMI zilipaswa kuwa na kanzidata ya kitaifa inayofaa ya  uimarishaji na utunzaji wa miundombinu ya shule za msingi. Hii  ingewezesha ufuatiliaji wa shughuli zote 60 zinazohitajika kuhakikisha  upatikanaji wa kutosha wa miundombinu ya shule za msingi nchini.  Ukaguzi pia ulibaini udhaifu kwenye utunzaji wa taarifa wakati wa  kuchambua sababu za kwa nini baadhi ya shule zilikuwa na miundombinu  duni. Sababu zilizobainika ni pamoja na ukosefu wa taarifa za kutosha  kuhusu shule zilizosajiliwa, zilizokaguliwa, na ambazo hazijakaguliwa;  pamoja na kanzidata isiyofaa ya rasilimali zilizopo na zinazohitajika.    Matokeo ya Sera ya Elimu Bure katika Utoaji wa Elimu Nchini  Kufuatia kuanzishwa kwa sera ya elimu bila malipo mwaka 2016,  kumekuwa na ongezeko la uandikishaji wa wanafunzi katika shule za  msingi. Katika mwaka 2015, jumla ya wanafunzi 8,298,282 waliandikishwa  katika shule za msingi na hivyo idadi kuongezeka hadi kufikia wanafunzi  10,460,785 mwaka 2020, ambalo ni ongezeko asilimia 26.  Ukaguzi ulibaini zaidi kuwa, kufuatia ongezeko la idadi ya wanafunzi  walioadahiliwa katika shule za msingi, kumekuwa na msukumo mkubwa wa  kuongeza rasilimali katika utoaji wa elimu na hasa katika shule za msingi.  Hali hii inadhihirishwa na kubadilika kwa uwiano wa mwanafunzi na  mwalimu, na darasa na madawati kabla na baada ya elimu bure.  Mabadiliko ya uwiano ni kama inavyooneshwa katika Jedwali 5.7.     Jedwali 5.7: Mabadiliko ya Uwiano wa Mwanafunzi na Mwalimu,  Madawati na Madarasa kabla na baada ya Sera ya Elimu Bure  Uwiano Kabla ya elimu bure  (2015) Baada ya elimu bure (2020)  Idadi ya wanafunzi (IVII) 8,298,282 10,460,785  Wanafunzi na walimu 42 61  Wanafunzi na vyumba  vya madarasa 72 81  Wanafunzi na madawati 4 4  Chanzo: Takwimu Rasmi za Elimu ya Msingi kwa Miaka 2015-2010)  Jedwali 5.7 linaonesha kwa ujumla kuwa, kumekuwa na ongezeko la idadi  ya wanafunzi na kupungua kwa uwiano wa wanafunzi na walimu, na  madarasa na madawati na kusababisha uhitaji zaidi wa rasilimali za  kuwezesha utoaji wa elimu ya msingi. Idadi ya wanafunzi waliodahiliwa  (darasa I-VII) imeongezeka kwa asilimia 26 kutoka takribani milioni 8.3  kabla ya elimu bure hadi takribani milioni 10.5 baada ya elimu bure.  Jedwali 5.7 pia linaonesha kumekuwa na mabadiliko ya uwiano wa  mwanafunzi kwa mwalimu kutoka wanafunzi 42 kwa mwalimu mmoja hadi  kufikia wanafunzi 62 kwa mwalimu mmoja.  Zaidi ya hilo, mabadiliko pia yameonekana katika uwiano wa wanafunzi  kwa chumba cha darasa kutoka wanafunzi 72 kwa chumba kimoja cha  darasa kabla ya elimu bure hadi kufikia wanafunzi 81 kwa chumba kimoja  cha darasa baada ya elimu bure.  Kwa upande mwingine, hakukuwa na mabadiliko katika uwiano wa  wanafunzi na madawati, ambapo kabla na baada ya elimu bure uwiano  umebaki kuwa wa wanafunzi 4 kwa dawati moja. Mapitio ya ripoti ya sekta  ya elimu yameonesha kuwa sababu ya kutokuwa na mabadiliko katika  uwiano wa wanafunzi na madawati ni kampeni ya kitaifa ya kutengeneza  madawati iliyofanyika mwaka 2017-2018.  Ongezeko la uhitaji wa walimu, madarasa na madawati, umepelekea  ongezeko la uhitaji wa rasilimali-fedha ili kufikia kiwango ambacho  kitatengeneza mazingira rafiki ya utoaji wa elimu ya msingi yenye ubora  wa kiwango cha juu.    SURA YA SITA  USIMAMIZI WA ELIMU KWA WANAFUNZI WENYE MAHITAJI MAALUMU    Utangulizi  Sura hii inaelezea matokeo ya ukaguzi uliofanyika kuhusu usimamizi wa  elimu kwa wanafunzi wenye mahitaji maalumu katika shule za msingi  nchini kwa kulenga wanafunzi wenye ulemavu wa akili, kuona, na kusikia.  Matokeo haya ya ukaguzi yamegawanyika katika makundi matatu ambayo  ni ugawaji na uratibu wa vifaa vya kujifunzia na kufundishia wanafunzi  wenye mahitaji maalumu; mchango wa shughuli za wadhibiti ubora wa  shule katika kuboresha utoaji wa elimu kwa wanafunzi wenye mahitaji  maalumu; na utungaji na usimamizi wa mitihani ya taifa kwa wanafunzi  wenye mahitaji maalumu.  Ripoti ya Ukaguzi wa Ufanisi ya Mdhibiti na Mkaguzi Mkuu wa Hesabu za Serikali  katika Usimamizi wa Elimu kwa Wanafunzi wenye Mahitaji Maalumu Mwaka 2019  imetumika kufanya majumuisho ya matokeo ya ukaguzi yanayoelezwa katika sura  hii. Wakaguliwa wakuu walikuwa Wizara ya Elimu, Sayansi na Teknolojia, na ORTAMISEMI. Wadau wengine ni pamoja na Baraza la Mitihani la Tanzania, na  mamlaka za serikali za mitaa na tawala za mikoa. Muhtasari wa matokeo ya  ukaguzi ni kama yanavyoelezwa kwa kina hapa chini.    Ugawaji na Uratibu wa Vifaa vya Kujifunzia na Kufundishia Elimu  Maalumu  Ukaguzi ulibaini kuwa Wizara ya Elimu, Sayansi na Teknolojia na OTAMISEMI hazijaweza kuratibu na kugawa vifaa vya kutosha vya  kufundishia na kujifunzia elimu maalumu. Hali hii inathibishwa katika  maeneo yafuatayo:    Upungufu wa Vifaa vya Kujifunzia na Kufundishia kwenye Shule  Zenye Wanafunzi wenye Mahitaji Maalumu  Mapitio ya orodha za vifaa katika shule zenye wanafunzi wenye mahitaji  maalumu zilizotembelewa yalibaini kuwa shule 17 kati ya 18 zilikuwa na  upungufu wa vifaa vya kujifunzia na kufundishia wanafunzi wenye mahitaji  maalumu kama inavyooneshwa kwenye Jedwari 6.1.     Jedwali 6.1: Hali ya Vifaa Vilivyopo na Vinavyohitajika kwa ajili ya  Kufundishia na Kujifunzia Wanafunzi wenye Mahitaji Maalumu katika  Shule Zilizotembelewa  Jina la shule Idadi ya  Vifaa  Vilivyopo  Idadi ya Vifaa  Vinavyohitajika  Upungufu Asilimia ya  Upungufu  Mtama 0 60 60 100  Mpunguzi 1 52 51 98  Kambarage 5 119 114 96  Kibena 35 255 220 86  Mtendeni 16 118 102 86  Wailes 19 89 70 79  Ilembula 117 541 424 78  Tumaini 48 153 105 69  Mpilili 28 84 56 67  Kigwe Viziwi 154 451 297 66  Kaigara 49 132 82 62  Mgeza Mseto 258 682 424 62  Kaloleni 107 269 162 60  Nyangao 229 489 260 53  Kijitonyama 35 64 29 46  Hombolo bwawani 42 122 42 34  Themi 76 105 29 28  Meru HA4 HA HA HA  TOTAL 1,219 3,785 2,566 68  Chanzo: Uchambuzi wa Wakaguzi wa Kumbukumbu za Vifaa vya Shule  Jedwali 6.1 linaonesha kuwa, upungufu wa vifaa vya kufundishia na  kujifunzia ulikuwa wa asilimia 68 katika shule za msingi 18  zilizotembelewa. Shule za Msingi Themi, Hombolo Bwawani na Kijitonyama  ambazo ni asilimia 17 ya shule zilizotembelewa, zilikuwa na upungufu wa  chini ya asilimia 50 wakati Shule ya Msingi Mtama haikuwa na kifaa  chochote kwa ajili ya wanafunzi wenye mahitaji maalumu. Hali hii  ilisababishwa na mambo yafuatayo:  Sababu za Upungufu wa Vifaa vya Kujifunzia na Kufundishia Kwenye  Shule zenye Wanafunzi wenye Mahitaji Maalumu    4 Taarifa za shule ya msingi Meru kuhusu idadi ya vifaa vilivyopo haikuwasilishwa kwa wakaguzi.     i. Upungufu wa Mipango na Bajeti kwa Shughuli za Elimu Maalumu  Mapitio ya bajeti na ripoti za utekelezaji za mwaka za Wizara ya Elimu,  Sayansi na Teknolojia na OR-TAMISEMI kwa kipindi cha kuanzia mwaka  2014/15 hadi 2017/18 yalibaini kuwa fedha kwa ajili ya ununuzi wa vifaa  vya kufundishia na kujifunzia na mafunzo ya walimu wa elimu maalumu  zinategemea sana fedha za wafadhili ambazo si endelevu.  Kwa kipindi cha ukaguzi, Wizara zote mbili hazikuweza kujumuisha  shughuli za elimu maalumu katika mipango yao ya mwaka na bajeti.  Badala yake, shughuli hizo za elimu maalumu zilijumuishwa kwenye  programu ya kusoma kuandika na kuhesabu. Hata hivyo, programu hiyo  haikuweza kukidhi mahitaji yote ya elimu maalumu. Jedwali 6.2  linaonesha bajeti iliyotengwa na Wizara ya Elimu, Sayansi na Teknolojia na  OR-TAMISEMI kwa ajili ya shughuli za elimu maalumu.  Jedwali 6.2: Fedha Zilizotengwa na Serikali kwa ajili ya Elimu Maalumu  (kiasi katika milioni za Tsh.)  Chanzo  cha  Fedha  Miaka  WEST OR-TAMISEMI  Bajeti Fedha  Iliyotolewa Bajeti Fedha  Iliyotolewa  Serikali ya  Tanzania  2014/15 306 274 Hakuna Hakuna  2015/16 1,098 359 Hakuna Hakuna  2016/17 Hakuna Hakuna Hakuna Hakuna  2017/18 Hakuna Hakuna Hakuna Hakuna  Jumla ndogo 1 1,404 633 Hakuna Hakuna  Programu  ya LANES  2014/15 Hakuna Hakuna Hakuna Hakuna  2015/16 972 972 254 190  2016/17 Hakuna Hakuna 5,277 5,037  2017/18 4,966 4,320 761 761  Jumla ndogo 2 5,938 5,292 6,292 5,988  Jumla Kuu (Jumla  ndogo 1 na2)  7,342 5,925 6,292 5,988  Chanzo: Bajeti ya WEST na OR-TAMISEMI Mwaka 2014/15 hadi 2017/2018  Jedwali 6.2 linaonesha kuwa kwa kipindi cha ukaguzi OR-TAMISEMI  hazikutenga wala kupanga bajeti ya fedha za serikali kwa ajili ya shughuli  za elimu maalumu. Shughuli za elimu maalumu zilifadhiliwa kwa kiasi  kidogo na mradi wa LANES. Pia, Jedwali 6.2 linaonesha kuwa Wizara ya  Elimu, Sayansi na Teknolojia ilitenga kiasi cha shilingi milioni 1,404 kwa  ajili ya shughuli za elimu maalumu katika miaka ya fedha 2014/15 na     2015/16, ingawa ni shilingi milioni 633 tu ndizo zilitolewa kwa ajili ya  shughuli hizo.  Ukaguzi pia ulibaini kuwa kati ya shilingi milioni 633 zilizotolewa na  serikali kwa ajili ya elimu maalumu, shilingi milioni 272 zilibadilishiwa  matumizi na badala yake kutumika kwa ajili ya shughuli za mitihani ya  darasa la nne, na mashindano ya lugha ya Kingereza katika Jumuiya ya  Afrika mashariki.  ii. Ukosefu wa Tathmini ya Mahitaji  Mapitio ya majalada ya elimu maalumu na majalada ya manunuzi  yalionesha kuwa hakukuwa na tathmini yoyote ya mahitaji iliyofanyika ili  kubaini mahitaji kwa kila kundi la wanafunzi wenye ulemavu katika shule  za msingi. Ukosefu wa tathmini ya mahitaji ya elimu maalumu ilipelekea  kukosekana kwa taarifa muhimu kama vile idadi halisi ya wanafunzi wenye  mahitaji maalumu, na vifaa vya kufundishia na kujifunzia vilivyopo na  vinavyohitajika kwa ajili ya elimu maalumu katika ngazi ya taifa.    Vifaa vya Kufundishia na Kujifunzia havikuwa Rafiki kwa  Wanafunzi wenye Mahitaji Maalumu  Uhakiki uliofanyika katika shule za elimu maalumu zilizochaguliwa ulibaini  kuwa, vitabu vya wanafunzi wenye ulemavu wa kuona vilikuwa na picha za  kawaida ambazo wanafunzi wenye ulemavu wa kuona hawawezi kuziona  kama inavyooneshwa katika Picha 6.1.  Picha 6.1: Vitabu kwa Ajili ya Wanafunzi wenye Ulemavu wa Kuona Vikiwa na  Picha za Kawaida (Picha ilipigwa katika Shule ya Msingi Themi  Arusha, tarehe 12/09/2018)     Uchunguzi zaidi uliofanywa na wakaguzi ulibaini kuwa vitabu hivyo pia  vilikuwa vimechapwa kwa nukta-nundu mbele na nyuma ya kurasa za  karatasi. Hali hii ilisababisha mwingiliano wa maandishi katika pande hizo  mbili za karatasi na hivyo kusababisha wanafunzi washindwe kusoma  maandishi kwa ufasaha. Sampuli ya vitabu vilivyochapishwa kwa nuktanundu mbele na nyuma ya karatasi inaoneshwa katika Picha 6.2.  Picha 6.2: Kurasa za Vitabu vya Nukta-nundu Vilivyochapwa Mbele na Nyuma  ya Kurasa (Picha ilipigwa katika Shule ya Msingi Themi, Arusha,  tarehe 12/09/2018)  Suala la kuchapishwa vitabu mbele na nyuma ya karatasi lilitajwa katika  taarifa ya ukaguzi ya wadhibiti ubora wa shule ya tarehe 19 Mei 2017.  Taarifa hiyo ilipendekeza kuwa vitabu vya nukta-nundu vichapishwe  upande mmoja wa karatasi ili kuepuka mwingiliano wa maneno na  kupunguza mkanganyiko wa kusoma maandishi hayo kwa wanafunzi wenye  ulemavu wa kuona. Hata hivyo, hadi wakati wa ukaguzi huu hakukuwa na  mabadiliko yoyote.    Upungufu wa Vyumba vya Stoo kwa Ajili ya Kuhifadhi Vifaa vya  Kujifunzia na Kufundishia katika Shule Zilizotembelewa  Katika uhakiki wa shule nne zenye wanafunzi wenye ulemavu wa kusikia za  Kigwe Viziwi, Mtendeni, Kaigara na Meru ilibainika kuwa ni Shule ya Msingi  Kigwe Viziwi tu ndiyo ilikuwa na chumba maalumu kwa ajili ya kuhifadhia  kifaa kinachosaidia kupima kiwango cha usikivu kwa watu wenye ulemavu  wa kusikia (audiometer). Chumba hiki ni muhimu kwenye upimaji wa  uwezo wa kusikia kwani kinasaidia kutoa matokeo ya uhakika. Kwa mfano,  katika Shule ya Msingi Mtendeni ilionekana kuwa ofisi moja ya mwalimu  inatumika kama stoo ya kuhifadhia vifaa vya kupimia kama inavyooneshwa  katika Picha 6.3.     Picha 6.3: Ofisi ya Mwalimu wa Elimu Maalumu Ikitumika kama Chumba cha  Kuhifadhi Vifaa na Kupima Wanafunzi Wenye Ulemavu wa Kusikia  (Picha ilipigwa na wakaguzi katika Shule ya Msingi Mtendeni katika  Wilaya ya Ilala, tarehe 20/08/2018)  Ukosefu wa chumba maalumu kwa ajili ya kuhifadhi vifaa hivyo maalumu  kulitokana na kushindwa kutathmini mahitaji na kutenga fedha kwa ajili ya  elimu maalumu kama ilivyoelezwa katika kipengele 6.2.1(i).    Mapungufu katika Utaratibu wa Matengenezo ya Vifaa vya  Kujifunzia na Kufundishia Wanafunzi wenye Mahitaji Maalumu  Ukaguzi ulibaini kuwa OR-TAMISEMI na Wizara ya Elimu hazikuwa na  utaratibu wa matengenezo ya vifaa vya kufundishia na kujifunzia  wanafunzi wenye mahitaji maalumu. Mapitio ya bajeti za mwaka yalibaini  kuwa wizara zote hazikutenga bajeti kwa ajili ya matengenezo ya vifaa  vya kufundishia na kujifunzia elimu maalumu.  Mapitio ya taarifa za mafunzo za Wizara ya Elimu, Sayansi na Teknolojia  ilibaini kuwa kwa kipindi cha mwezi Mei 2018, Wizara kupitia programu ya  kusoma, kuandika na kuhesabu iliendesha mafunzo kwa walimu 253 wa  elimu maalumu ili kuwajengea uwezo wa kufanya matengenezo ya vifaa  vya kufundishia na kujifunzia wanafunzi wenye ulemavu wa kuona na  kusikia. Hata hivyo, baadhi ya walimu waliohudhuria mafunzo hayo  walipofanya mahojiano na wakaguzi walieleza kuwa ujuzi walioupata  kupitia mafunzo hayo ulilenga kuwapatia uwezo wa kufanya matengenezo     madogomadogo. Hivyo, kwa matengenezo makubwa ya vifaa, shule  zilipaswa kutafuta wataalamu wengine wenye ujuzi zaidi.  Vilevile, ilibainika kuwa Wizara ya Elimu, Sayansi na Teknolojia ilikuwa na  mafundi wawili tu waliokuwa na uwezo wa kufanya matengenezo  makubwa ya vifaa vya kufundishia na kujifunzia wanafunzi wenye mahitaji  maalumu. Hali hii imesabisha uwepo wa idadi kubwa ya vifaa vibovu, kwa  mfano uwepo wa mashine mbovu za nukta-nundu 115 na za kunakili  maandishi ya nukta-nundu 2 katika Shule za Msingi Hombolo Bwawani,  Ilembula, Nyangao na Mugeza Mseto, kama inavyooneshwa katika Picha  6.4.  Hombolo, tarehe 23/01/2019 Nyangao, tarehe 11/12/2018  Mugeza Mseto, tarehe 08/01/2019 Ilembula, tarehe 27/09/2018  Picha 6.4: Mashine Mbovu za Nukta-nundu na za Kunakili Maandishi ya Nuktanundu (Picha ilipigwa na wakaguzi katika shule tofauti na tarehe  tofauti kama inavyooneshwa)  Ilibainika pia kuwa wizara zote mbili hazikuwa na taarifa za uhakika  kuhusu idadi ya vifaa vya kufundishia na kujifunzia ambavyo ni vibovu na  vilihitaji matengenezo.     Hali hii ilisababishwa na dodoso linalotumiwa na OR-TAMISEMI kukusanya  taarifa za shule za msingi halikuhusisha taarifa kuhusu hali ya vifaa vya  kufundishia na kujifunzia elimu maalumu.  Uwepo wa vifaa vibovu vya kujifunzia na kufundishia elimu maalumu  kulisababisha upotevu wa fedha za umma kwa sababu vifaa hivyo  vingeweza kutengenezwa na kutumika. Kuachwa bila matengenezo kwa  muda mrefu huongeza uchakavu ambao unaweza kufanya vishindwe  kutengenezeka kabisa.    Idadi Pungufu ya Walimu wa Elimu Maalumu katika Shule Zenye  Wanafunzi Wenye Mahitaji Maalumu  Kifungu cha 4.2 cha Mpango wa Taifa wa Elimu Jumuishi wa Mwaka 2009  hadi 2017 unaitaka Wizara ya Elimu, Sayansi na Teknolojia, kwa  kushirikiana na OR-TAMISEMI kuviongezea uwezo vyuo vya ualimu ili  viweze kutoa mafunzo ya elimu jumuishi kwa lengo la kuongeza idadi ya  walimu wenye taaluma ya elimu maalumu nchini. Tathmini iliyofanyika  kuhusu utoshelevu wa walimu wenye taaluma ya elimu maalumu nchini  ilibaini yafuatayo:  i. Idadi ndogo ya walimu waliopewa mafunzo ya elimu maalumu  katika kipindi cha ukaguzi  Ukaguzi ulibaini kuwa, japokuwa makadirio yanaonesha uhitaji wa walimu  wa elimu maalumu katika shule za msingi nchini ni walimu 4,428, hadi  wakati ukaguzi unafanyika idadi ya walimu wa elimu maalumu katika shule  za msingi ilikuwa 2,460, sawa na upungufu wa walimu 1968 ambao ni  asilimia 44 .  Upungufu huu ulitokana na kasi ndogo ya kuzalisha walimu wa elimu  maalumu5  . Hii ni kwa sababu serikali ilikuwa na chuo kimoja tu cha  kuwaandaa walimu wa elimu maalumu wa shule za msingi nchini yaani  Chuo cha Ualimu Patandi Arusha.  Ingawa Chuo cha Ualimu Patandi kilikuwa na uwezo wa kudahili walimu  300 kwa mwaka, Wizara ya Elimu, Sayansi na Teknolojia ilizalisha walimu     Taarifa za mafunzo za kuanzia mwaka 2014/15 hadi 2018/19     wa elimu maalumu 654 tu katika kipindi cha kuanzia mwaka 2014 hadi  2018 sawa na wastani wa kuzalisha walimu 131 kwa mwaka. Kwa kiwango  hiki cha uzalishaji, inakadiriwa itachukua takribani miaka 15 kwa Wizara  kuondoa upungufu wa walimu 1968 wa elimu maalumu, kama hali itabaki  kama ilivyo. Mwenendo wa kuzalisha walimu wa elimu maalumu katika  shule za msingi kwa miaka mitano iliyopita ni kama inavyooneshwa kwenye  Kielelezo 6.1.  Kielelezo 6.1: Idadi ya Walimu Waliopewa Mafunzo ya Elimu Maalumu  kwa Shule za Msingi  Chanzo: Orodha ya Walimu wa Elimu Maalumu ya WEST  Kielelezo 6.1 kinaonesha kuwa idadi kubwa ya walimu wa elimu maalumu  waliozalishwa ilikuwa 201 mwaka 2015. Katika miaka 2016 na 2017, idadi  ilipungua kufikia chini ya 160, na katika mwaka 2018 idadi ilikuwa chini ya  100.  Kwa upande mwingine, mapitio ya kanzidata ya walimu maalumu ya  Wizara ya Elimu, Sayansi na Teknolojia na taarifa za mafunzo kwa kipindi  cha miaka minne yalibaini kuwa walimu wa elimu maalumu 1,508 ambao ni  asilimia 61 ya walimu wote wa elimu maalumu, hawakupatiwa mafunzo ya  muda mfupi kuanzia mwaka 2014 hadi 2018. Makadirio ya idadi ya walimu  wa elimu maalumu nchini ni 2,460; kati ya hao walimu 952 tu ndio  walipewa mafunzo ya muda mfupi, ambayo yalitolewa na Wizara ya Elimu  au OR-TAMISEMI kuanzia mwaka 2014 hadi 2018.  ii. Mapungufu katika Uhamisho kwa Walimu Walioendelezwa katika  Taaluma ya Elimu Maalumu  Mapitio ya taarifa za mafunzo ya walimu katika halmashauri  zilizotembelewa yalionesha kuwa halmashauri 8 kati ya 12  hazikuwahamisha walimu walioendelezwa katika taaluma ya elimu     maalumu kwenda katika shule zenye wanafunzi wenye mahitaji maalumu.  Idadi ilikuwa kubwa katika Halmashauri ya Manispaa ya Kinondoni ambapo  ilikuwa na walimu 9 ambao walikuwa wanasubiri uhamisho.  Katika ngazi ya taifa, mapitio ya orodha ya walimu wa elimu maalumu  katika Ofisi ya Taifa ya OR-TAMISEMI yalionesha kuwa walimu 611  walioendelezwa katika taaluma ya elimu maalumu walikuwa bado  hawajahamishwa kwenda shule za elimu maalumu. Maofisa elimu maalumu  waliohojiwa katika halmashauri husika walieleza kuwa suala la kushindwa  kuhamisha walimu linatokana na changamoto za kifedha.      Uratibu Duni katika Utoaji wa Elimu Maalumu  Kwa mujibu wa Kipengele 3.2.3 cha Sera ya Elimu na Mafunzo ya Mwaka  2014, Serikali ilipaswa kuratibu wizara, taasisi, na wakala zake zenye  jukumu la kusimamia masuala ya elimu, ikijumuisha elimu maalumu.  Mapitio ya ripoti mbalimbali ilionesha kuwa hakukuwa na uratibu mzuri  katika ugawaji wa vifaa vya kujifunzia na kufundishia elimu maalumu kwa  sababu halmashauri na OR-TAMISEMI hawakupeana taarifa kuhusu idadi ya  walimu wa elimu maalumu. Baadhi ya taarifa zilizopatikana katika shule  hazikuwepo katika ngazi ya wilaya.  Ukaguzi ulibaini pia kuwa Wizara ya Elimu, Sayansi na Teknolojia na ORTAMISEMI hawakuratibu vizuri jitahada zao za kununua na kusambaza vifaa  vya kujifunzia na kufundishia elimu maalumu kwa udhamini wa mradi wa  LANES. Kutokana na kukosekana kwa mawasiliano ili kujua idadi na aina ya  vifaa vilivyokuwa vinahijika zaidi, wizara zote mbili zilinunua vifaa vya  aina zinazofanana, na wakati mwingine, vifaa vingine vilivyokuwa  vinahitajika havikununuliwa kabisa.    Mchango wa Wadhibiti Ubora katika Utoaji wa Elimu Maalumu  Tathmini ya uwezo wa Elimu, Sayansi na Teknolojia kutekeleza shughuli za  udhibiti ubora wa shule ilibaini upungufu katika kufanya kaguzi na  kutekeleza mapendekezo yanayotolewa ili kuboresha shughuli za elimu  maalumu. Katika tathmini hiyo mambo yafuatayo yalibainika:     Upungufu wa kaguzi zilizofanyika katika shule zenye wanafunzi  wenye mahitaji maalumu  Mapitio ya taarifa za kaguzi zilizofanyika katika shule 18 zilizotembelewa  yalionesha kuwa shule hizo zilikuwa hazikaguliwi mara kwa mara. Hii ni  kinyume na Kipengele cha 12 cha Mwongozo wa Ukaguzi wa Shule wa  Mwaka 2010, ambao unataka kila shule ikaguliwe mara moja kila mwaka  wa masomo.  Jedwali 6.3 linaonesha taarifa kuhusu idadi ya kaguzi zilizofanyika katika  elimu maalumu kwenye shule za msingi zilizotembelewa. Taarifa hizo ni  kwa miaka minne ya fedha kuanzia 2014/15 hadi 2017/2018.  Jedwali 6.3: Kaguzi Zilizofanyika katika Shule za Msingi za Elimu  Maalumu Zilizotembelewa  Shule  Hali ya Kaguzi ( = Imefanyika  × = Haijafanyika HA= Haihusiki)  Jumla  ya idadi  ya  2014/15 2015/16 2016/17 2017/18  kaguzi  Kaloleni   ×  3  Themi ×    3  Mtendeni ×    3  Tumaini   ×  3  Mugeza Mseto    × 3  Meru ×  ×  2  Ilembula × ×   2  Kijitonyama ×  ×  2  Mpunguzi × ×   2  Kambarage × × ×  1  Kibena × ×  × 1  Wailes × × ×  1  Mpilipili  × × × 1  Kaigara ×  × × 1  Hombolo Bwawani ×  × × 1  Kigwe Viziwi ×  × × 1  Nyangao × × × × 0  Mtama6 HA HA HA × 0  Asilimia ya kaguzi 24 59 35 56     Katika Shule ya Msingi Mtama, Kitengo cha Elimu Maalumu kilianzishwa mwaka 2018, hivyo  taarifa za miaka ya nyuma kuhusu wanafunzi wa elimu maalumu hazikuwepo.    Shule  Hali ya Kaguzi ( = Imefanyika  × = Haijafanyika HA= Haihusiki)  Jumla  ya idadi  ya  2014/15 2015/16 2016/17 2017/18  kaguzi  kwa Mwaka  Chanzo: Taarifa za Kaguzi za Shule kwa Kipindi cha kuanzia Mwaka  2014/2015 hadi 2017/2018  Jedwali 6.3 linaonesha kuwa, kwa kipindi cha miaka minne ya fedha  kuanzia 2014/15 hadi 2017/18, hakuna shule yeyote ya elimu maalumu  iliyokaguliwa kila mwaka. Shule 5 tu kati ya 18 zilikaguliwa angalau mara  tatu au mbili katika kipindi cha miaka minne. Shule zingine zote  zilikaguliwa mara moja au mbili. Kwa upande wa Shule ya Msingi Nyangao  hali haikuwa ya kuridhisha kwa kiwango kikubwa kwa sababu kwa kipindi  chote cha miaka minne haikuwahi kukaguliwa.  Sababu za upungufu wa kaguzi zilizofanyika katika shule zenye  wanafunzi wenye mahitaji maalumu  Mapitio ya taarifa za kaguzi za shule za elimu maalumu na ofisi za  wadhibiti ubora wa shule katika wilaya zilizotembelewa zilionesha kuwa  hakukuwa na utaratibu mzuri wa kuchagua shule za elimu maalumu ili  zikaguliwe. Hii ilitokana na sababu kuwa vigezo vilivyotumika kuchagua  shule ili zikaguliwe havikuhusisha mambo ya elimu maalumu, na wadhibiti  ubora wa shule hizo hawakuwa na taaluma ya elimu maalumu. Masuala  haya yanaelezwa kwa kina kama ifuatavyo:  i. Vigezo vya Kuchagua Shule za Kukaguliwa Havikuhusisha Masuala  ya Elimu Maalumu  Ilibainika kuwa wadhibiti ubora wa shule walikuwa wakichagua shule za  kwenda kuzikagua kwa kuzingatia matokeo ya mtihani wa taifa wa darasa  la saba. Hivyo, kwa shule ambazo zilikuwa na kitengo7   cha elimu maalumu,  hazikukaguliwa kwa kuwa, matokeo ya wanafunzi wenye mahitaji  maalumu yalikuwa yakitolewa kwa ujumla na wanafunzi wa kawaida  ambao hawakuwa na ulemavu.     Shule ya msingi ya kawaida yenye kitengo cha wanafunzi wenye mahitaji maalumu.    Hali hii ilipelekea wanafunzi wenye mahitaji maalumu, kwa uchache wao,  uhalisia wa matokeo yao kutoonekana kwa sababu ya matokeo mazuri ya  wanafunzi ambao si walemavu. Ufuatiliaji wa karibu ulihitajika ili kuibua  changamoto za wanafunzi wenye mahitaji maalumu. Jedwali 6.4  inaonesha shule za elimu maalumu zilizowekwa kwenye mpango wa  kukaguliwa.  Jedwali 6.4: Shule za Elimu Maalumu Zilizowekwa katika Mpango wa  Kukaguliwa katika Kipindi cha Ukaguzi  Jina la Halmashauri  Idadi ya shule za elimu  maalumu  Miaka na shule zilizowekwa kwenye mpango wa  ukaguzi  2014/15 2015/16 2016/17 2017/18 Shule kwenye  m  pan  go  (%) Shule kwenye  m  pan  go  Shule kwenye  m  pan  go  (%) Shule kwenye  m  pan  go  Shule kwenye  m  pan  go  (%) Shule kwenye  m  pan  go  Shule kwenye  m  pan  go  (%) Shule kwenye  m  pan  go  Jiji la Arusha 6 4 67 4 67 2 33 2 33  Njombe Mji 5 0 0 2 40 1 20 2 40  Wanging’ombe 1 0 0 1 100 1 100 0 0  Temeke 14 2 14 4 29 2 14 3 21  Kinondoni 6 4 67 2 33 2 33 1 17  Ilala 14 5 36 10 71 8 57 0 0  Lindi 1 1 100 0 0 0 0 0 0  Lindi 3 0 0 0 0 0 0 0 0  Bukoba 3 2 67 2 67 1 33 1 33  Muleba 5 0 0 1 20 1 20 0 0  Dodoma 7 3 43 3 43 4 57 3 43  Bahi 2 1 50 1 50 2 100 0 0  Jumla 67 22 33 30 45 24 36 12 18  Chanzo: Mipango ya Ukaguzi ya Wadhibiti Ubora wa Shule kuanzia Mwaka  2014 hadi 2018  Kama inavyoonekana katika Jedwali 6.4, Halmashauri ya Wilaya ya Lindi  na Wanging’ombe zilikuwa zimewekwa kwenye mpango mara nyingi zaidi,  kwa asilimia mia moja kwa kipindi cha kuanzia mwaka 2015/16 hadi  2016/17. Pia, Halmashauri ya Wilaya ya Bahi iliweka kwenye mpango wa     ukaguzi shule zote kwa mwaka 2016/17 tu kwa sababu ilikuwa na idadi  ndogo ya shule za elimu maalumu. Kwa mwaka 2017/18, kiwango cha juu  cha kuweka shule maalumu katika mpango wa ukaguzi kilikuwa asilimia  43.  Kwa kipindi chote cha miaka minne tangu 2014/15 hadi 2017/18, kiwango  cha shule maalumu kuhusishwa katika mipango ya ukaguzi kwa ujumla  kilikuwa kati ya asilimia 18 na 45. Kiwango kikubwa kilikuwa mwaka  2015/16 na kiwango cha chini zaidi kilikuwa mwaka 2017/18.  ii. Upungufu wa Idadi ya Wadhibiti Ubora wa Shule wenye Taaluma ya  Elimu Maalumu  Mapitio ya orodha ya wadhibiti ubora wa shule za msingi ilionesha kuwa,  idadi ya wadhibiti ubora wa shule ni 1306, ambapo kati ya hao 98 tu (sawa  na asilimia 8) ndio walikuwa na taaluma ya elimu maalumu. Jedwali 6.5  linaonesha idadi ya wadhibiti ubora katika halmashauri, wadhibiti ubora  wenye taaluma ya elimu maalumu, na idadi ya shule za elimu maalumu.  Jedwali 6.5: Idadi ya wadhibiti Ubora wa Shule Ikilinganishwa na Idadi  ya Shule za Elimu Maalumu katika Halmashauri  Jina la  Halmashauri  Idadi ya Wadhibiti  Ubora wa Shule  Wadhibiti  Ubora wa Shule  wenye Taaluma  ya Elimu  Maalumu  Idadi ya Shule  Maalumu  Manispaa ya  Temeke  20 2 14  Manispaa ya  Ilala  22 3 14  Halmashauri ya  Manispaa ya  Kinondoni  20 2 6  Halmashauri ya  Jiji la Dodoma  8 1 7  Halmashauri ya  Jiji la Arusha  11 1 6  Halmashauri ya  Wilaya ya  Muleba  2 0 5  Halmashauri ya 6 0 5    Jina la  Halmashauri  Idadi ya Wadhibiti  Ubora wa Shule  Wadhibiti  Ubora wa Shule  wenye Taaluma  ya Elimu  Maalumu  Idadi ya Shule  Maalumu  Mji Njombe  Halmashauri ya  Wilaya ya  Wanging’ombe  6 3 1  Halmashauri ya  Wilaya ya Lindi  5 0 3  Halmashauri ya  Manispaa ya  Bukoba  3 1 3  Halmashauri ya  Wilaya ya Bahi  8 2 2  Halmashauri ya  Manispaa ya  Lindi  4 0 1  Chanzo: Ofisi za wadhibiti ubora wa shule katika halmashauri  Jedwali 6.5 inaonesha upungufu wa wadhibiti ubora wa shule wenye  taaluma ya elimu maalumu. Halmashauri ya Mji Njombe, Manispaa ya  Lindi, Wilaya ya Lindi, na Wilaya ya Muleba hazikuwa na wadhibiti ubora  wa shule wenye taaluma ya elimu maalumu ingawa wana shule zenye  wanafunzi wenye mahitaji maalumu. Halmashauri zilizobaki zilikuwa na  angalau mthibiti ubora mmoja mwenye taaluma ya elimu maalumu  ikilinganishwa na idadi ya shule za elimu maalumu.    Utekelezaji Hafifu wa Mapendekezo ya Wadhibiti Ubora wa Shule  Kwa mujibu wa muundo wa Wizara ya Elimu, Sayansi na Teknolojia,  wadhibiti ubora wa shule ngazi ya halmashauri wana jukumu la kukagua  shule za msingi na kutoa mapendekezo ili kuleta maboresho.  Mahojiano na wadhibiti ubora wa shule katika halmashauri  zilizotembelewa yalibaini kuwa, halmashauri na OR-TAMISEMI huwa  hawatekelezi ipasavyo mapendekezo yanayotolewa kwenye kaguzi zao za  shule. Pia, mapitio ya taarifa za ukaguzi wa shule za msingi  zilizotembelewa yalionesha kuwa idadi ndogo ya mapendekezo  ilitekelezwa ipasavyo, kama inavyooneshwa katika Jedwali 6.6.     Jedwali 6.6: Hali ya Utekelezaji wa Mapendekezo Yaliyotolewa ili  Kuboresha Elimu Maalumu katika Shule Zilizotembelewa  Jina la shule Hali ya Utekelezaji  Asilimia ya  mapendekezo  Mapendekezo  yasiyo tekelezwa  yaliyotolewa  kuhusu elimu  maalumu  Mapendekezo  yaliyo  tekelezwa  Mapendekezo  yasiyo  tekelezwa  Hombolo 1 1 0 0  Mtendeni 4 3 1 25  Themi 7 4 3 43  Mugeza Mseto 6 3 3 50  Kaloleni 9 3 6 67  Ilembula 4 1 3 75  Kambarage 1 0 1 100  Kibena 1 0 1 100  Kaigara 3 0 3 100  Kigwe Viziwi 2 0 2 100  Jumla 38 15 23 61  Chanzo: Uchamuzi wa Taarifa za Kaguzi Zinazofanywa na Wadhibiti Ubora  wa Shule  Jedwali 6.6 linaonesha kuwa kati ya mapendekezo 38 ambayo yalitolewa  kuhusu kuboresha elimu maalumu, ni mapendekezo 15 tu ndiyo  yalitekelezwa. Mapendekezo 23 ambayo ni sawa na asilimia 61 ya  mapendekezo yote yaliyotolewa hayakutekelezwa ipasavyo.  Kushindwa kutekeleza mapendekezo ipasavyo kulichangiwa na kukosekana  kwa utaratibu wa kuhakikisha mapendekezo yanatekelezwa na hivyo  kuweza kusababisha upotevu wa rasilimali za serikali zinazotumika  kuhakikisha ukaguzi unafanyika. Pia, kushindwa kutekeleza mapendekezo  ipasavyo kunasababisha kutokuwepo kwa maboresho katika kufundisha na  kujifunza wanafunzi wenye mahitaji maalumu.     Utungaji na Usimamizi wa Mitihani kwa ajili ya Wanafunzi wenye  Mahitaji Maalumu  Ukaguzi ulibaini kuwa Wizara ya Elimu, Sayansi na Teknolojia kupitia  Baraza la Mitihani la Tanzania hawatungi na kusimamia ipasavyo mitihani  kwa wanafunzi wenye mahitaji maalumu. Hii ni kwa sababu zifuatazo:    Kukosekana kwa Mwongozo wa Namna ambavyo Wanafunzi wenye  Ulemavu wa Kuona Watafanya Mitihani kwa Masomo ya Hisabati  na Sayansi  Kanuni ya 29(3) ya Kanuni za Mitihani za Mwaka 2016 inamtaka waziri wa  elimu kuandaa namna bora ambayo itawawezesha wanafunzi wenye  ulemavu wa kuona kufanya mitihani ya masomo ya hisabati na sayansi.  Mahojiano na maofisa kutoka Wizara ya Elimu, Sayansi na Teknolojia  yalibaini kuwa Wizara haikuandaa namna bora ya kuwawezesha wanafunzi  wenye ulemavu wa kuona kufanya mitihani ya masomo ya hisabati na  sayansi. Hali hii inawanyima fursa wanafunzi hao kutumia vifaa wezeshi  kama vile abakasi ambavyo huwasaidia wakati wa kukokotoa mahesabu.  Walimu wa elimu maalumu katika Shule za Msingi Mugeza Mseto, Kibena,  Ilembura na Nyangao waliohojiwa walionesha kuwa kukosekana kwa namna  bora ya kuwawezesha wanafunzi wenye ulemavu wa kuona kufanya  mitihani ya hisabati na sayansi ni changamoto kubwa kwa wanafunzi hao,  kwa sababu hawawezi kukokotoa hesabu kwa namna ya kawaida kama  wanafunzi wengine, na hivyo matokeo yao katika masomo hayo huwa si  mazuri.   Mapitio ya matokeo ya mitihani ya wanafunzi wenye ulemavu wa kuona  yalibaini kuwa, wastani wa ufaulu wa wanafunzi hao huwa ni daraja “D”  kwenye somo la hisabati, na daraja “C’ kwenye somo la sayansi.  6.4.2: Usimamizi wa Mitihani Usioridhisha kwa Wanafunzi wenye  Mahitaji Maalumu  Waraka wa Serikali Na. 11 wa Mwaka 2011 unataka wasimamizi wa  mitihani wawe na uelewa na taaluma ya kila aina ya ulemavu ili kusaidia  urahisi wa mawasiliano na watahiniwa wenye mahitaji maalumu.  Mapitio ya taarifa za utekelezaji wa mitihani kutoka kwenye halmashauri  zilizotembelewa yalionesha kuwa wasimamizi waliosimamia wanafunzi wa  elimu maalumu hawakuwa na taaluma na uelewa wa elimu maalumu.     Jedwali 6.7 ilionesha hali ya sifa za wasimamizi wanaosimamia mtihani wa  kumaliza elimu ya msingi kwa wanafunzi wenye mahitaji maalumu.  Jedwali 6.7: Hali ya Uzingatiaji wa Sifa za Wasimamizi Wanaosimamia  Mtihani wa Kumaliza Elimu ya Msingi kwa Wanafunzi wenye Mahitaji  Maalumu  Jina la Shule  Mwaka wa Mtihani wa Darasa VII   = Walifuata Х = Hawakufuata HA8=Haihusiki  2014 2015 2016 2017 2018  Kaloleni Х Х HA HA HA  Meru Х Х Х    Mugeza Mseto HA HA     Mpilipili HA Х HA Х HA  Themi HA HA HA    Ilembula HA HA HA  HA  Kibena HA HA HA Х HA  Nyangao Х HA Х Х   Kigwe Viziwi       Hombolo  HA HA HA Х  Chanzo: Uchambuzi wa Taarifa za Utekelezaji wa Mitihani Mwaka 2014  Hadi 2018  Jedwali 6.7 linaonesha kuwa, kwa miaka yote mitano kuanzia mwaka 2014  hadi 2018, kulikuwa na wanafunzi waliosimamiwa na wasimamizi  wasiokuwa na taaluma ya elimu maalumu. Ni Shule ya Msingi Kigwe Viziwi  tu ndiyo ilisimamiwa na wasimamizi wenye taaluma ya elimu maalumu  kwa kipindi chote cha ukaguzi. Hali hii inatokana na Kigwe Viziwi kuwa  shule maalumu kwa wanafunzi wenye ulemavu wa kusikia.  Hali ya shule kusimamiwa na wasimamizi wasio na taaluma ya elimu  maalumu hupelekea wasimamizi kushindwa kuwasiliana vizuri na  watainiwa, hivyo kushindwa kuwasaidia wanapokuwa na shida. Wakati  mwingine, wasimamizi huhitaji msaada kutoka kwa walimu, kitendo  kinachoweza kuhatarisha mazingira ya mtihani unavyofanyika.    8Inamaanisha kuwa, katika shule husika hakukuwa na wanafunzi wenye mahitaji maalumu  wanaofanya mtihani wa kumaliza elimu ya msingi mwaka huo.     Usahihishaji wa Mitihani Haukuzingatia Ipasavyo Mahitaji  Maalumu  Waraka wa Serikali Na.11 wa Mwaka 2011 unaelekeza usahihishaji wa  mitihani kwa wanafunzi wenye mahitaji maalumu uhusishe walimu wenye  taaluma ya elimu maalumu.  Hata hivyo, ukaguzi uliofanya ulibaini kuwa usahihishaji wa mitihani ya  wanafunzi wenye mahitaji maalumu haukuzingatia ipasavyo mahitaji  maalumu ya wanafunzi hao. Hii ni kwa sababu hakukuwa na ushahidi  wowote kudhibitisha kuwa walimu maalumu walihusishwa katika  kusahihisha mitihani ya wanafunzi wenye ulemavu wa akili na kusikia.  Pia, ilibainika kuwa usahihishaji wa mitihani ya wanafunzi wenye ulemavu  wa kuona ulihusisha kwanza kutafsiri mitihani ya wanafunzi hao kutoka  nukta-nundu kwenda lugha ya kawaida kabla ya kuanza kusahihishwa. Hali  hii haina ulazima na ingeweza kuepukwa kwa kuhakikisha kuna idadi ya  kutosha ya walimu wa elimu maalumu ili kuwezesha mitihani hiyo  kusahihishwa moja kwa moja na walimu wenye taaluma ya elimu maalumu  ya kusoma nukta-nundu kwa wanafunzi wenye ulemavu wa kuona.     SURA YA SABA   UTOAJI WA MAFUNZO KWA WALIMU KAZINI    Utangulizi  Sura hii inahusu matokeo ya ukaguzi wa ufanisi wa Wizara ya Elimu,  Sayansi na Teknolojia na Ofisi ya Rais - Tawala za Mikoa na Serikali za  Mitaa katika kuwajengea uwezo walimu walio kazini.  Ujengaji uwezo kwa walimu walio kazini ni utaratibu wa kimkakati wa  kuwapatia walimu maarifa na ujuzi unaowasaidia kuboresha mbinu za  kufundisha na kusaidia wanafunzi kujifunza kwa ubora. Kuwajengea  walimu uwezo kumegawanyika katika aina kuu mbili. Aina hizi ni pamoja  na utoaji wa mafunzo, semina, warsha, na ulezi wa kitaaluma. Aina  nyingine ya ujengaji wa uwezo ni kupitia utoaji wa miongozo, na  machapisho mbalimbali yanayosaidia ukuaji endelevu wa taaluma ya  walimu.  Mwongozo wa Taifa wa Mtaala wa Elimu Msingi na Elimu ya Ualimu  unasisitiza umuhimu wa kuwajengea uwezo walimu. Mwongozo unaeleza  kuwa ili kutekeleza mtaala na kuboresha sekta ya elimu, walimu ni nguzo  muhimu, hivyo ni muhimu walimu walio kazini kupatiwa mafunzo ya ziada  na maarifa ili kuwajengea uwezo hasa katika mbinu za kufundishia.    Msukumo wa Ukaguzi  Ingawa Serikali imefanya juhudi nyingi katika kuimarisha maarifa na ujuzi  wa walimu walio kazini, bado kumekuwepo na changamoto kadhaa  zinazoonekana kuhusiana na kuwajengea uwezo walimu walio kazini.  Chanagamoto hizi zilipelekea Mdhibiti na Mkaguzi Mkuu wa Hesabu za  Serikali kufanya ukaguzi wa ufanisi katika programu za kuwajengea uwezo  walimu walio kazini.  Baadhi ya changamoto zilizosababisha ukaguzi huu ni pamoja na mafunzo  kutolewa kwa walimu wachache na kiasi cha bajeti finyu ambacho  kimekuwa kikitengwa ili kuwajengea uwezo walimu walio kazini.     Hoja za Ukaguzi  Sehemu hii inaeleza hoja kuu za ukaguzi kuhusiana na ufanisi wa Wizara ya  Elimu, Sayansi na Teknolojia na Ofisi ya Rais - Tawala za Mikoa na Serikali  za Mitaa katika kuwajengea uwezo walimu walio kazini.    Kiwango Kisichoridhisha cha Kuwajengea Uwezo Walimu Walio  Kazini  Ingawa Serikali ilifikia lengo ililojiwekea la kuwajengea uwezo walimu kwa  asilimia 98, ukaguzi ulibaini kuwa Wizara ya Elimu, Sayansi na Teknolojia  na OR-TAMISEMI zilijiwekea lengo la kuwajengea uwezo walimu 32,314  ambao ni sawa na asilimia 18 tu ya walimu 179,341 wa shule za msingi  kaika kipindi cha kuanzia mwaka 2015/16 hadi 2018/19.  Halikadhalika ukaguzi ulibaini kuwa mafunzo yaliyotolewa kwa walimu  walio kazini yalijikita zaidi katika ufundishaji wa kusoma, kuandika na  kuhesabu kwa darasa la I na la II. Takribani walimu 147,027 hawakupatiwa  mafunzo. Hawa ni walimu wanaofundisha masomo mengine kuanzia darasa  la IV-VII, ambao ni sawa na asilimia 82 ya walimu wote.  Kupitia mradi wa stadi za kusoma, kuandika na kuhesabu inayofadhiliwa na  Uswidi (LANES) na Programu ya Uboreshaji wa Elimu (EQUIP), Serikali  ilijiwekea lengo la kuwajengea uwezo walimu 2 katika kila shule kote  nchini hususani walimu wanaofundisha darasa la kwanza hadi la tatu.  Katika ngazi ya sekondari, kwa kupitia programu ya STEP, Serikali  ilikusudia kuwapa mafunzo walimu 4 kutoka kila shule kote nchini. Ukaguzi  ulibaini kuwa utoaji wa mafunzo ulikuwa na mapungufu yafuatayo.    Idadi Ndogo ya Walimu wa Sekondari Ndio Waliopatiwa Mafunzo  Ukaguzi ulibaini kwamba mafunzo kwa walimu wa sekondari yalitolewa  kitaifa kwa mwaka wa fedha 2015/16 pekee kupitia programu ya  uboreshaji wa elimu ya sekondari ambayo ilikuwa sehemu ya mkamkati wa  Matokeo Makubwa Sasa. Hata hivyo, mafunzo hayo yalitolewa kwa walimu  wa masomo ya Kiswahili, Kiingereza, hisabati, na biolojia tu. Walimu  wanaofundisha masomo mengine tofauti na hayo hawakupatiwa mafunzo.     Ukaguzi ulibaini kuwa hakukuwa na mwendelezo wa programu kwa kipindi  cha miaka iliyofuatia kutokana na kukosekana kwa mipango endelevu  katika utoaji wa mafunzo kwa walimu walio kazini. Kielelezo 7.1 kinatoa  muhtasari wa hali ya mafunzo ngazi ya taifa.  Kielelezo 7.1: Hali ya Mafunzo ya Walimu Ngazi ya Taifa  Chanzo: Takwimu za Elimu ya Msingi (2015-2018), Mpango wa Kuimarisha  Walimu wa Wanafunzi (Ripoti za STEP, 2016) na Ripoti za  Mafunzo kutoka ADEM  Ingawa lengo lilifikiwa katika kuwajengea uwezo walimu wa shule za  msingi, idadi ya walimu waliopatiwa mafunzo ilikuwa ya walimu wa  madarasa ya awali, la kwanza na la pili pekee. Kwa upande wa elimu ya  sekondari, takribani asilimia 77 ya walimu waliokusudiwa walijengewa  uwezo. Halikadhalika ilionekana kuwa asilimia 19 ya walimu wote wa  sekondari wapatao 75,127 ndio walikusudiwa kujengewa uwezo katika  kipindi cha mwaka 2015/16 kote nchini. Ukaguzi ulibaini kuwa kuanzia  mwaka 2016/17 hadi 2018/19 hakukuwa na programu yoyote ya kitaifa  iliyojielekeza kuwajengea uwezo walimu wa shule za sekondari.      Idadi Ndogo ya Walimu Walipatiwa Mafunzo katika Mikoa  Iliyotembelewa  Ukaguzi ulibaini kuwa Wizara ya Elimu, Sayansi na Teknolojia kupitia  Taasisi ya Elimu (TEA) pamoja na Wakala wa Usimamizi wa Maendeleo ya  Elimu (ADEM) Serikalini kwa shule za msingi ilifanikiwa kufikia lengo la  kuwajengea uwezo walimu kutoka mikoa miwili (2) kati ya mikoa mitano  (5) iliyotembelewa, sawa na asilimia 40. Kwa upande wa sekondari, katika  mikoa iliyotembelewa lengo la kuwajengea uwezo walimu lilifikiwa katika  mkoa mmoja tu sawa na silimia 20. Mikoa ambayo haikufikia lengo kwa  upande wa shule za msingi ni Arusha, Katavi na Geita ilihali katika  sekondari mkoa pekee uliofikia lengo ni Katavi huku iliyosalia ikiwa  haijafikia lengo kama inavyoonekana katika Kielelezo 7.2.  Kielelezo 7.2: Hali ya Utoaji wa Mafunzo katika Mikoa  Iliyotembelewa(2018/19)  Chanzo: Takwimu za Elimu Msingi (2015-2018) na Taarifa za Elimu za  Mikoa (2015/16-2018/19)  Kielelezo 7.2 kinaonesha kwamba ukiachilia Mikoa ya Geita, Katavi na  Arusha ambako malengo ya kuwajenga uwezo walimu yalifikiwa kwa  kiwango cha chini ya asilimia 50, Wizara ya Elimu, Sayansi na Teknolojia  na OR-TAMISEMI walifanikiwa kufikia malengo ya kuwajengea uwezo  walimu katika mikoa ya Singida na Lindi.     Sababu za kutofikia lengo katika mikoa tajwa ni pamoja na wawezeshaji  wa mikoa ambao walitakiwa warithishe maarifa hayo katika ngazi za chini  hawakuelekeza wajibu wao ipasavyo. Hii ilitokana na uratibu usioridhisha  katika ngazi za wilaya hadi kata ili kutoa fursa kwa wawezeshaji kutoa  mafunzo kwa walimu.  Mchanganuo kama huo pia ulifanyika kwa viongozi wa elimu katika ngazi  za kata na wilaya waliopatiwa mafunzo. Viongozi hawa ni pamoja na  waratibu elimu kata, maofisa elimu na maofisa taaluma wa wilaya.  Matokeo ya uchambuzi huo yanaonekana katika Kielelezo 7.3.  Kielelelzo 7.3: Maofisa Waliopatiwa Mafunzo katika Halmashauri  Zilizotembelewa kuanzia Mwaka 2015/16–2018/19)  Chanzo: Mchanganuo wa Taarifaza Mafunzo katika Halmashauri  Zilizotembelewa Mwaka 2019  Kielelezo 7.3 kinaonesha idadi ya jumla ya maofisa waliokusudiwa  kujengewa uwezo ikilinganishwa na idadi halisi ya waliopatiwa mafunzo  katika halmashauri 10 zilizotembelewa. Kielelezo kinaonesha kwamba zaidi  ya robo tatu ya maofisa wote katika halmshauri hizo walipatiwa mafunzo.    Ujengaji Uwezo kwa Walimu Haukufanyika kwa Masomo Yote  Mapitio ya taarifa mbalimbali za mafunzo kutoka Wizara ya Elimu, Sayansi  na Teknolojia pamoja na OR-TAMISEMI yalibaini kwamba mafunzo mengi  yaliyotolewa katika kipindi hiki yalihusu zaidi stadi za kusoma, kuandika na  kuhesabu na si kwa masomo yote ya ufundishaji. Mafunzo haya yaliyotolewa     zaidi kwa walimu waliofundisha masomo hayo katika shule za msingi na  hivyo kuwaacha bila kupatiwa mafunzo walimu wengi wanaofundisha  masomo mengine kuanzia darasa la III-VII.  Hata hivyo, mapitio ya taarifa za Programu ya Kuboresha Hali ya Wanafunzi  na Walimu yalibaini kuwa jumla ya walimu walio kazini 538 wa shule za  msingi na walimu 597 wa sekondari walipatiwa mafunzo katika somo la  hisabati.  Pia, jumla ya walimu 134 wanaofundisha wanafunzi wenye mahitaji  maalumu walipatiwa mafunzo kuhusu mbinu mbalimbali za ufundishaji kwa  wanafunzi wenye mahitaji maalumu. Aidha, walimu 186 walipatiwa mafunzo  ya namna ya kufundisha wanafunzi wenye mahitaji maalumu kwa kutumia  zana za kiteknolojia.  Vilevile, ukaguzi ulibaini kuwa progamu mbalimbali za kuwapatia walimu  mafunzo hazikuzingatia masomo mengine yanayofundishwa katika shule za  msingi na sekondari. Baadhi ya masomo yakiwemo ya maarifa ya jamii na  masomo ya sanaa kama vile historia na jiografia hayakuhusishwa katika  mafunzo. Ikizingatiwa kwamba katika baadhi ya masomo kama Kiswahili na  Kiingereza kumekuwa na mada mpya kama vile ukalimani na tafsiri pamoja  na mada ya uchumi wa kimazingira katika somo la uchumi ni muhimu  walimu wa masomo hayo wakapatiwa mafunzo ili kuongeza maarifa katika  ufundishaji wao.  Jedwali 7.1 linatoa muhtasari wa programu nne ambazo zilitekelezwa  katika kipindi cha kuanzia mwaka 2015/16 hadi 2018/19. Kwa kupitia  programu hizi ukaguzi ulibaini kuwa mafunzo yaliyotolewa yalijikita katika  maeneo ya umahiri wa masomo machache.     Jedwali 7.1: Aina za Mafunzo yaliyotolewa kwa Walimu  Jina la  Programu Lengo Waliokusudiwa  LANES  Kuboresha ufundishaji na ujifunzaji wa  KKK kwa watoto wa kati ya miaka 5 na  13.  Kuboresha usimamizi wa sekta ya elimu  na kuongeza ushiriki wa jamii katika  kuinua kiwango cha kusoma, kuandika na  kuhesabu  Walimu wa shule  za msingi  EQUIP-T  Kuinua ufundishaji na ujifunzaji katika  hatua za awali za elimu ya msingi kwa  kuwajengea uwezo walimu, walimu  wakuu, na waratibu elimu kata  Walimu wa shule  za msingi  TUSOME  PAMOJA  Kuinua kiwango cha elimu ya msingi  katika madarasa ya chini; kuimarisha  umahiri katika mbinu za kufundishia na  kujifunza; na kuinua kiwango cha ushiriki  wa wazazi katika masuala ya elimu  Walimu wa shule  za msingi  STEP  Kuimarisha mafunzo kwa walimu  wanaofundisha masomo ya sayansi,  hisabati, Kiingereza na Kiswahili  Walimu wa shule  za msingi  Chanzo: Taarifa za Utekelezaji wa Programu Nne kuanzia Mwaka 2015-    Ukaguzi ulibaini kuwa sababu za kuweka msisitizo zaidi katika kutoa  mafunzo ya kusoma, kuandika na kuhesabu ni mahitaji ya miradi  iliyofadhiliwa na mashirika mbalimbali. Kutokana na hali hiyo, walimu wengi  ambao hawakupatiwa mafunzo wanakosa umahiri katika mbinu mpya za  kufundishia hasa katika kufundisha na kufikia malengo ya mitaala mipya ya  ufundishaji kwa kuzingatia umahiri, na kufahamu mabadiliko mbalimbali  yanayotokea katika ufundishaji na mabadiliko ya kiteknolojia.    Ujengaji wa Uwezo Uliofanyika Haukuzingatia Mahitaji yote ya  Kitaaluma    Mafunzo yaliyotolewa kwa walimu walio kazini hayakujumuisha mahitaji  yote ya kitaaluma ya walimu. Ukaguzi ulibaini kuwa mafunzo yaliyotolewa  kwa walimu walio kazini hayakuzingatia baadhi ya mahitaji ya kitaaluma  kama inavyoonekana katika Jedwali 7.2.     Jedwali 7.2: Maudhui ya Mafunzo Mbalimbali Yaliyotolewa  Programu Mahitaji ya Kitaaluma  Mbinu za  Ufundishaji  Maarifa ya  somo  husika  Upimaji Udhibiti  wa Darasa  Uongozi  wa Shule  LANES   x x   EQUIP-T   x    TUSOME  PAMOJA    x X   STEP   x x x  Chanzo: Mapitio ya Taarifa za Mafunzo kuanzia Mwaka 2015/16-2018/19  Katika programu zote nne zilizotekelezwa nchini, ukaguzi ullibaini kwamba  kulikuwepo na mafunzo yaliyohusu mbinu za kufundshia mtaala  ulioboreshwa unaozingatia umahiri katika kufundisha na kujifunza. Hata  hivyo, pamoja na kwamba walimu wanafahamu kuwepo kwa mtaala mpya  ambao mwanafunzi ni shabaha ya mchakato wa ufundishaji na ujifunzaji,  mapitio ya taarifa za ukaguzi yalibaini bado kuna mapungufu katika  ufundishaji kwa kutumia mbinu zinazobainishwa katika utekelezaji wa  mtaala ulioboreshwa.  Sababu kubwa iliyopelekea udhaifu katika utekelezaji wa mtaala ni  pamoja na wingi wa wanafunzi katika madarasa hivyo kupelekea ugumu  kwa walimu kutumia mbinu shirikishi katika ufundishaji na ujifunzaji.     Picha 7.1: Mrundikano wa zaidi ya wanafunzi 150 katika darasa moja  kama ilivyoshuhudiwa na timu ya ukaguzi katika Shule ya  Msingi Ukombozi katika Halamshauri ya Mji wa Geita (Picha  ilipigwa tarehe 14.01.2020)  Baaadhi ya sababu zilizopelekea mafunzo yaliyotolewa yasizingatie  mahitaji yote kitaaluma ni pamoja na zifuatazo:    Walimu Walio Kazini Hawapatiwi Mafunzo Endelevu ya Kitaaluma  Ukaguzi ulibaini kuwa ni nadra sana walimu walio kazini walipatiwa  mafunzo endeleveu ya kitaaluma kupitia usaidizi wa wadhibiti ubora wa  shule. Hii ni kutokana na kwamba wadhibiti ubora nao wamekuwa  hawapatiwi mafunzo hayo kwa wakati. Hali hii inawafanya wawe nyuma  kimaarifa ikilinganishwa na baadhi ya walimu waliopata fursa ya  kuhudhuria mafunzo. Hili hii ilisababisha wadhibiti ubora kushindwa  kutekleza majukumu yao ya kuwasaidia walimu kuendana na mabadiliko  mbalimbali yanajitokeza katika utekelezaji wa mtaala.  Utoaji wa usaidizi wa kitaaluma ulisababishwa na mambo makuu  yafuatayo:    Usaidizi wa kitaaluma kupitia wadhibiti ubora ulifanyika kwa  nadra  Ukaguzi ulibaini kuwa ingawa katika shughuli za kawaida, wadhibiti ubora  wanapaswa kuwapa walimu msaada wa kitaaluma ili kuinua uelewa wao  katika mambo mbalimbali ya taaluma ya ualimu, msaada huo huo haukuwa  ukitolewa ipasavyo na wadhibiti ubora.     Katika halmashauri kumi zilizotembelewa, wadhibiti ubora walikiri kuwa  usaidizi huo haufanyiki ipasavyo na umekuwa ukitolewa mara chache  kupitia mijadala kati ya walimu na wadhibiti ubora ambayo ilijielekeza  zaidi katika kuboresha mbinu za ufundishaji.  Hali hii inatokana na mafunzo mengi yalianza kutolewa kwanza kwa  walimu kabla ya wadhibiti ubora na hivyo kupelelea wadhibiti ubora  kubaki nyuma kimaarifa. Pia, muda unaotengwa kwa ajili ya shughuli za  udhibiti ubora kwa shule ni mchache kuweza kupata fursa ya kuendesha  mijadala na walimu kuhusu ufundshaji. Hii inatokana na idadi ndogo  iliyopo ya wadhibiti ubora ikilinganishwa na idadi ya shule wazozihudumia  katika eneo husika.    Ushauri wa kitaaluma haukutolewa vyema na waratibu elimu na  wakuu wa shule  Ukaguzi ulibaini kuwa ujengaji wa uwezo kwa njia ya ushauri elekezi kwa  walimu wasio na uzoefu haukuwa unafanyika vyema. Hii ni kutokana na  kutokuwepo kwa mfumo wa kuwasaidia walimu wapya au wasio na uzoefu  katika kuelewa mazingira ya kazi na kupata mbinu bora za kumudu  madarasa yao ipasavyo. Hili lilithibitika kupitia mahojiano kati ya timu ya  ukaguzi na walimu wakuu 40 wa shule mbalimbali katika halmshauri 10  zilizotembelewa.  Ukaguzi ulibaini kuwa ni katika shule 4 tu kati ya shule 40 za msingi na  sekondari zilizotembelewa ndio ambazo kulikuwa na usaidizi wa kitaaluma  kwa njia ya ushauri wa kitaaluma kutoka kwa walimu wakuu na walimu  wengine wenye uzoefu zaidi.  Hata hivyo katika shule hizo ambazo usaidizi wa kitaaluma ulikuwepo,  timu ya kaguzi ilibaini baadhi ya kasoro. Kasoro hizo ni pamoja na usaidizi  kutofanyika kimwendelezo. Hakukuwa na mpango maalumu wa kuhakikisha  kuwa utaratibu huo unakuwa edelelevu. Pia, hakukuwa na mfumo  ulioweza kubaini iwapo walimu walikokuwa wakipatiwa usaidizi  wamemudu vyema maeneo husika waliyokuwa wanapatiwa usaidizi huo.  Mapitio ya kumbukumbu za shughuli za waratibu elimu kata yalionesha  kuwa wamekuwa wakitembelea shule zilizoko ndani ya maeneo yao ya     kiuongozi lakini shughuli zao za kufuatilia maendeleo ya shule  hayakuhusisha kuwajengea uwezo walimu kwa njia ya ushauri au  majadiliano.  Sababu za kutokuwepo kwa huduma saidizi za ushauri wa kitaaluma kwa  walimu walio kazini ni pamoja na wasimamizi wa utekelezaji wa mitaala  kuanzia ngazi ya shule kutofanya uchambuzi wa kina kuhusu mahitaji  mahususi ya kitaaluma ya walimu ili kubaini maeneo yenye changamoto na  yanayohitaji usaidizi wa ndani ya shule. Sababu nyingine ni kwamba  Wizara ya Elimu, Sayansi na Teknolojia haijatoa mwongozo wa namna  usaidizi huu wa kitaaluma kuanzia ngazi ya shule utakavyofanyika na kutoa  taarifa kwa ajili ya maboresho.  Kutokana na hali hiyo, walimu wameshindwa kuendana na kasi ya  mabadiliko ya kiteknolojia; matokeo yake maarifa yao ya mbinu za  kufundishia katika baadhi ya maeneo kupitwa na wakati.    Kukosekana kwa Mipango Endelevu ya Kuwajengea Uwezo  walimu walio Kazini  Sera ya Elimu ya Mwaka 1995 inazielekeza Wizara ya Elimu na ORTAMISEMI kuhakikisha kuwa mafunzo kwa walimu kazini yanatolewa kwa  ulazima. Hii itapelekea kuwepo kwa ukuaji endelevu wa kitaaluma kwa  walimu na hivyo kuinua kiwango cha ubora na weledi.  Ukaguzi ulibaini kukosekana kwa mpango endelevu wa mafunzo kwa  walimu kazini. Pamoja na kuwa katika hatua za kuandaliwa, mpango huo  utahakikisha kuna mwendelezo na utatoa mwelekeo bayana kuhusu  masuala ya kitaalamu katika kutoa programu za mafunzo ya ujenzi wa  uwezo kwa walimu walio kazini.  Pamoja na kujumuishwa katika Mpango wa Maendeleo wa Sekta ya Elimu  (ESDP 2016/17-2020/21) wa Wizara ya Elimu, mipango ya kuwajengea  uwezo walimu walio kazini kwa Wizara ya Elimu, Sayansi na Teknolojia na  OR-TAMISEMI ilitegemea zaidi programu zinazofadhiliwa na wadau wa  maendeleo kama vile mradi wa kusoma, kuandika na kuhesabu (LANES),  programu ya uwezeshaji wa walimu (EQIUP-T), na TUSOME PAMOJA.  Ukaguzi katika halmashauri 10 zilizotembelewa ulibaini udhaifu katika  vipaumbele vya mipango amabapo hakukuwa na shughuli za utoaji wa     mafunzo kwa walimu walio kazini zilizowekwa katika mipango ya mwaka  ya halmashauri hizo.  Kutokana na hali hiyo, walimu wamekuwa wakiajiriwa na wengi wao  huanza kutekeleza majukumu yao bila kupatiwa hata mafunzo karibishi au  usaidizi elekezi ambao ungewasaidia kujua namna mbalimbali za  kukabiliana na changamoto za kitaaluma katika mazingira halisi ya kazi.    Kukosekana kwa Mkakati wa Kitaifa wa Kuwajengea Uwezo  Walimu Walio Kazini  Maofisa katika Wizara ya Elimu, Sayansi na Teknolojia na OR-TAMISEMI  walionesha kwamba Wizara ya Elimu, Sayansi na Teknolojia yenye jukumu  la kuandaa sera na miongozo mbalimbali ya kielimu haikuwa imeandaa  mpango endelevu wa mafunzo kwa walimu kazini hadi wakati wa ukaguzi  huu.  Kukosekana kwa mpango wa mafunzo endelevu kwa walimu kunatokana na  Wizara ya Elimu, Sayansi na Teknolojia haikutumia ipasavyo matokeo ya  mapitio ya Mpango wa Maendeleo ya Taaluma ya Ualimu uliopita (TDMS,  2008-2013) ili kuandaa mpango mpya baada ya ule wa mwanzo muda wake  kumalizika.  Kukosekana kwa mpango-mkakati wa kuwajengea uwezo walimu  kumepelekea suala la kuwajengea uwezo walimu kutopewa kipaumbele  katika Mpango wa Maendeleo ya Elimu (ESDP 2017/18 - 2020/21).    Kukosekana kwa Mikakati Endelevu ya Kibajeti Kusaidia Ujengaji  Uwezo kwa Walimu  Sera ya Utumishi wa Umma ya Mwaka 1999 (na maboresho ya mwaka 2008)  inaelekeza OR-TAMISEMI ihakikishe inabuni mipango na kutenga bajeti kwa  ajili ya kuwajengea uwezo walimu. Hata hivyo, mapitio ya bajeti kutoka  OR-TAMISEMI, Wizara ya Elimu, Sayansi na Teknolojia, sekretarieti za  mikoa na halmashauri mbalimbali zilizotembelewa yamebaini kwamba  hakukuwa na bajeti ya kutosha iliyotengwa kwa ajili ya mafunzo kwa  walimu walio kazini isipikuwa sehemu kubwa ya bajeti ya mafunzo kwa  walimu ilitokana na michango ya wafadhili. Ufafanuzi zaidi ni kama  inavyoelezwa hapa chini.       Kiwango cha bajeti kisichoridhisha katika kuwajengea uwezo  walimu walio kazini  Ilibainishwa kuwa, kuanzia mwaka wa fedha 2015/16 hadi 2018/19,  Wizara ya Elimu, Sayansi na Teknolojia na OR-TAMISEMI zilitenga bajeti ya  jumla ya shilingi bilioni 19.9 kwa ajili ya kuwajengea uwezo walimu walio  kazini. Kupitia bajeti hiyo, Serikali ilikusudia kujengea uwezo walimu  32,314 walio kazini wanaofundisha madarasa ya awali na msingi (awali  na darasa la I-IV) . Bajeti hiyo ilitosha kuwezesha kufikia lengo kwa sababu  walimu 31,824 walio kazini sawa na asilimia 98.4 walipatiwa mafunzo ya  kujengewa uwezo.  Hata hivyo, ukaguzi ulibaini kuwa idadi iliyokusudiwa ya walimu kwa ajili  ya mafunzo ilikuwa asilimia 18 tu ya jumla ya walimu 179,341 wa shule za  msingi. Bajeti iliyotengwa iliwezesha kufikia lengo lililowekwa, ingawa  walimu 147,027 sawa na asilimia 82 ya walimu wote wa shule za msingi  wanaofundisha madarasa ya juu (darasa la V-VII) waliachwa bila kupewa  mafunzo. Jedwali 7.3 linatoa muhtasari wa fedha zilizotengwa kwa ajili  ya shughuli za mafunzo kupitia mpango wa LANES kati ya miaka ya fedha  2015/16 na 2018/19.  Jedwali 7.3: Fedha Zilizotolewa kwa ajili ya Mafunzo ya Walimu Walio  Kazini  Mwaka  wa Fedha  Bajeti  Iliyotengwa  (kwa bilioni  Tsh)  Shughuli za Mafunzo Chanzo cha  Fedha  2015/2016 5.4  Maandalizi ya vifaa vya  mafunzo na kupanga  mafunzo  Chanzo cha Nje  (GPE-LANES)  2016/2017 7.0  Utoaji wa mafunzo kwa  wakufunzi wa wakufunzi  na kushusha chini kwa  walimu wa darasa la I-III  Chanzo cha Nje  (GPE-LANES)  2017/2018 5.3  Utoaji wa mafunzo ya  walimu walio kazini wa  darasa la awali, na  Chanzo cha Nje  (GPE-LANES)     Mwaka  wa Fedha  Bajeti  Iliyotengwa  (kwa bilioni  Tsh)  Shughuli za Mafunzo Chanzo cha  Fedha  daraja la I-II kuhusu  mtaala uliofanyiwa  marekebisho  2.2  Utoaji wa mafunzo kwa  walimu wa darasa la I-IV  kuhusu elimu wanafunzi  wenye mahitaji  maalumu  Chanzo cha Nje  (GPE-LANES)  2018/2019 Hakuna Hakuna Hakuna  Chanzo: Bajeti ya Wizara ya Elimu, Sayansi na Teknolojia kwa Miaka  2016/17 na 2018/19  Jedwali 7.3 linaonesha kuwa Wizara ya Elimu, Sayansi na Teknolojia  ilikuwa imetenga bajeti ya jumla ya shilingi bilioni 19.9 kwa ajili ya  mafunzo ya walimu walio kazini lakini wizara ilijielekeza zaidi kutoa  mafunzo kwa walimu wa awali na darasa la I-IV hasa kwa stadi za kusoma,  kuandika, na kuhesabu. Licha ya jitihada hizo za Serikali, hakukuwa na  bajeti iliyotengwa kwa ajili ya masomo mengine ambayo hatimaye  yangechangia kuongeza uwezo wa walimu wote walio kazini. Uamuzi huu  ni kinyume na Mkakati wa Maendeleo ya Sekta ya Elimu – II, ambao  unazitaka Wizara ya Elimu, Sayansi na Teknolojia na OR-TAMISEMI  kuanzisha, kuendeleza, na kuhamasisha rasilimali kwa ajili ya kuwajengea  uwezo walimu wa shule za msingi na sekondari.  Sababu ya bajeti isiyotosheleza kuhudumia kuwajengea uwezo walimu  wengi zaidi walio kazini ni ukweli kwamba hakukuwa na mpango endelevu  wa kitaifa wa kujenga uwezo ambao ulijumuisha walimu wote. Badala  yake kuwajengea uwezo walimu kulitegemea zaidi miradi inayofadhiliwa  na wadau wa maendeleo kama vile LANES, EQUIP-T na TUSOME PAMOJA  ambayo miongoni mwa mambo mengine ilitenga fedha kwa ajili ya  mafunzo ya kuwajengea uwezo walimu walio kazini.  Utegemezi wa fedha za wadau wa mendeleo una uwezekano wa kuathiri  uendelevu wa matokeo ya mafunzo ya ujenzi wa uwezo ambayo tayari  yameshatolewa kwa walimu walio kazini.       Bajeti Zisizoridhisha za Ujenzi wa Uwezo katika Taasisi ya Elimu  Tanzania na Wakala wa Usimamizi wa Maendeleo ya Elimu  Mapitio ya taarifa za upangaji wa bajeti na mafunzo za Taasisi ya Elimu  Tanzania ulionesha kuwa katika miaka ya fedha 2015/16 na 2016/17,  shilingi bilioni 1.0 na shilingi bilioni 11.9, mtawalia zilitengwa kwa ajili ya  mafunzo ya mfunzo kazini.  Hata hivyo, katika miaka wa fedha 2017/2018 na 2018/19, Taasisi ya Elimu  Tanzania haikupanga bajeti ya mafunzo, hivyo hakukuwa na kiasi cha  fedha kilichotengwa kwa ajili ya mafunzo ya walimu walio kazini kwa  miaka hiyo miwili ya fedha.  Sababu za Taasisi ya Elimu Tanzania kutokuwa na fedha za bajeti ya  mafunzo katika miaka ya fedha 2017/18 na 2018/19 ni jukumu la  kuendesha mafunzo kwa walimu walio kazini kukasimiwa kwa Wakala wa  Usimamizi wa Maendeleo ya Elimu. Kutokana na ushirikiano huu, kiasi cha  shilingi bilioni 25.4 kwa miaka hii miwili ilitengewa Wakala wa Usimamizi  wa Maendeleo ya Elimu.  Jedwali 7.4: Bajeti ya Mafunzo katika TET na ADEM (katika Bilioni ya  Shilingi)  Mwaka wa  Fedha  TET ADEM  Kiasi cha  Bajeti  Kiasi Halisi Kiasi cha  Bajeti  Kiasi cha  Bajeti  2015/16 1.1 12.3 0 0  2016/17 1.0 11.9 0 0  2017/18 0 0 26.4 25.4  2018/19 0 0 0 0  Chanzo: Ripoti za Mafunzo kutoka Taasisi ya Elimu Tanzania na Wakala  wa Usimamizi wa Maendeleo ya Elimu, 2019  Jedwali 7.4 linaonesha kuwa katika miaka ya fedha 2015/16 na 2016/17,  Taasisi ya Elimu Tanzania ilipanga na kutumia shilingi bilioni 24.2. Kiasi  hiki kilikuwa kwa ajili ya kutoa mafunzo kwa walimu walio kazini, lakini  hali ilikuwa tofauti katika miaka miwili iliyofuata ya fedha ambapo hakuna  fedha zilizotengwa kwa ajili hiyo. Kwa upande mwingine, Wakala wa  Usimamizi wa Maendeleo ya Elimu ilipanga bajeti na kutumia shilingi  bilioni 25.4 kwa ajili ya mafunzo ya walimu walio kazini kwa mwaka wa     fedha 2017/18, lakini mwaka wa fedha 2018/19 hakuna taasisi kati mbili  iliyotenga fedha kwa ajili ya mafunzo ya walimu kazini.  Kukosekana kwa uendelevu wa kibajeti na utengaji wa fedha katika Taasisi  ya Elimu Tanzania na Wakala wa Usimamizi wa Maendeleo ya Elimu  kulitokana na ukweli kwamba jukumu la kuratibu na kutoa mafunzo ya  walimu kazini lilikuwa chini ya Mamlaka ya Elimu Tanzania. Baadaye,  Taasisi ya Elimu Tanzania iliendesha mafunzo kwa kushirikiana na ORTAMISEMI kwa miaka 2015/16 na 2016/17, lakini katika miaka iliyofuata  jukumu hilo lilikasimiwa kwa Wakala wa Usimamizi wa Maendeleo ya Elimu  na hivyo fedha zilielekezwa kwa Wakala.    Kutokuwepo kwa Fedha za Bajeti kwa ajili ya Mafunzo ya  Kuwajengea Uwezo Walimu Walio Kazini katika Mamlaka za  Serikali za Mitaa  Kupitia ukaguzi wa Mpango wa Utekelezaji wa Mwaka kutoka katika  sekretarieti 5 za mikoa na mamlaka 10 za serikali za mitaa  zilizotembelewa, timu ya ukaguzi ilibaini kuwa mamlaka za serikali za  mitaa zilipokea zaidi ya nusu ya kiasi cha bajeti. Hata hivyo, hakuna fedha  zilizotengwa kugharimia mafunzo ya kuwajengea uwezo walimu walio  kazini.  Kielelezo 7.4 kinaonesha wastani wa asilimia ya fedha zilizopokelewa  kama sehemu ya bajeti zilizotengwa katika mamlaka za serikali za mitaa  zote zilizotembelewa na katika shule za msingi na sekondari kuanzia  mwaka wa fedha 2015/16 hadi 2018/19. Uchambuzi wa takwimu  unaonesha kuwa wastani wa fedha zilizopokelewa ni zaidi ya asilimia 65  kwa mamlaka zote za serikali za mitaa zilizotembelewa.     Chanzo: Bajeti za idara husika katika mamlaka za serikali za mitaa  zilizotembelewa kuanzia 2015/16-2018/19  Ilibainika zaidi kuwa sababu ya kutotengwa fedha kwa ajili ya utoaji wa  mafunzo ya kujenga uwezo ni ukosefu wa kipaumbele kilichowekwa katika  mamlaka husika za serikali za mitaa.  Hata hivyo, katika mamlaka zote za serikali za mitaa zilizotembelewa,  timu ya ukaguzi haikupewa ushahidi wa kuthibitisha kuingizwa kwa  shughuli hizi katika makadirio yao ya bajeti hata katika hatua za awali za  maandalizi ya bajeti.    Mifumo na Michakato Isiyotosheleza ya Utoaji wa Mafunzo kwa  Walimu walio Kazini  Maofisa wa Wizara ya Elimu, Sayansi na Teknolojia na OR-TAMISEMI na  sekretariaeti 5 za mikoa pamoja na mamlaka 10 za serikali za mitaa  zilizotembelewa walionesha kuwa Wizara hazikuwa zimeandaa ipasavyo  miongozo, vifaa vya kujifunzia, programu, na miundo kwa ajili ya utoaji  bora wa mafunzo kwa walimu walio kazini. Suala hili linafanunuliwa kama  yafuatayo:    Kutofanya Kazi kwa Vituo vya Walimu  Timu ya ukaguzi ilishuhudia kutokuwepo au kutofanya kazi kwa vituo vya  walimu vilivyokuwepo. Vituo hivi vya walimu vilitapaswa kutumika ili  kuhakikisha utambuzi mzuri wa miundo na michakato ya ufundishaji bora.  Katika mikoa hiyo 5 iliyotembelewa, timu ya ukaguzi ilibaini kuwa vituo  vya walimu vinavyopatikana katika mikoa mingi havikuwa vinafanya kazi 113  Kielelezo 7.4: Asilimia ya Fedha Zilizopokelewa katika Mamlaka za  Serikali za Mitaa zote Zilizotembelewa  Chanzo: Bajeti za idara husika katika mamlaka za serikali za mitaa  zilizotembelewa kuanzia 2015/16-2018/19  Ilibainika zaidi kuwa sababu ya kutotengwa fedha kwa ajili ya utoaji wa  mafunzo ya kujenga uwezo ni ukosefu wa kipaumbele kilichowekwa katika  mamlaka husika za serikali za mitaa.  Hata hivyo, katika mamlaka zote za serikali za mitaa zilizotembelewa,  timu ya ukaguzi haikupewa ushahidi wa kuthibitisha kuingizwa kwa  shughuli hizi katika makadirio yao ya bajeti hata katika hatua za awali za  maandalizi ya bajeti.    Mifumo na Michakato Isiyotosheleza ya Utoaji wa Mafunzo kwa  Walimu walio Kazini  Maofisa wa Wizara ya Elimu, Sayansi na Teknolojia na OR-TAMISEMI na  sekretariaeti 5 za mikoa pamoja na mamlaka 10 za serikali za mitaa  zilizotembelewa walionesha kuwa Wizara hazikuwa zimeandaa ipasavyo  miongozo, vifaa vya kujifunzia, programu, na miundo kwa ajili ya utoaji  bora wa mafunzo kwa walimu walio kazini. Suala hili linafanunuliwa kama  yafuatayo:    Kutofanya Kazi kwa Vituo vya Walimu  Timu ya ukaguzi ilishuhudia kutokuwepo au kutofanya kazi kwa vituo vya  walimu vilivyokuwepo. Vituo hivi vya walimu vilitapaswa kutumika ili  kuhakikisha utambuzi mzuri wa miundo na michakato ya ufundishaji bora.     ya kama vituo vya mafunzo kwa walimu walio kazini. Majengo mengi  yalitumika kwa matumizi mengine yasiyotarajiwa kama vile vituo vya  masomo ya jioni na maduka. Picha 7.1 inatoa mifano ya vituao ambavyo  vilitumika kwa madhumuni mengine:  Picha 7.2(a): Kituo cha walimu  kilichopo Wilaya ya Karatu  (Arusha) kilichotumika kama stoo  ya shule.  Picha 7.2(b): Uendeshaji Kituo cha  Walimu cha Nyerere katika Manispaa ya  Singida MC kikitumika kama ukumbi wa  mkutano wa manispaa na kituo cha  masomo ya maarifa (QT).  Picha 7.2(c): Jengo la kituo cha  walimu lililopo Halmashauri ya  Wilaya Chato ambalo limegeuzwa  kituo cha uchapishaji cha  halmashauri.  Picha 7.2(d): Jengo la kituo cha walimu  lililopo Halmashauri ya Mji Geita ambalo  linatumika kama kituo cha masomo ya  ziada kwa wanafunzi wa shule za  sekondari.  Ukaguzi ulibaini kuwa katika mamlaka zote 10 za serikali za mitaa  zilizotembelewa, kati ya vituo 32, ni kituo kimoja tu kijulikanacho kama     Ukaguzi ulibaini kuwa katika mamlaka zote 10 za serikali za mitaa  zilizotembelewa, kati ya vituo 32, ni kituo kimoja tu kijulikanacho kama  Leganga katika Halmashauri ya Wilaya Meru ndicho kilionekana kufanya  kazi na kusaidia shughuli zinazohusiana na mafunzo ya walimu kama  ilivyokusudiwa. Picha 7.3(a) inaonesha Kituo cha Leganga na walimu  wakiwa ndani wakifanya shughuli mbalimbali.  Picha 7.3(a): Jengo la Kituo cha  Walimu Leganga kama  lilivyoonekana katika Kata ya USA  River katika Halmashauri ya Wilaya  ya Meru.  Picha 7.3(b) Uboreshaji wa vifaa  vya kufundishia unaofanywa na  walimu walio kazini  wanaohudhuria Kituo cha Walimu  kwa ajili ya kujijengea uwezo  Maofisa wa Wakala wa Maendeleo ya Usimamizi wa Elimu, Taasisi ya Elimu  Tanzania, OR-TAMISEMI, na maofisa elimu kata katika mamlaka za serikali  za mitaa zilizotembelewa walieleza kuwa sababu ya vituo vya walimu  kutofanya kazi ipasavyo ni kutokuwepo kwa wafanyakazi waliopangiwa  mahsusi kuratibu na kuwezesha uendeshaji wa vituo hivyo.     taarifa, na ushiriki wenye tija katika kupanga shughuli zinazohusiana na  mafunzo ya walimu walio kazini (Sera ya Elimu, 1995).  Ilibainika kuwa uratibu ulifanyika kupitia mifumo ya majadiliano. Katika  ngazi ya kitaifa, mifumo hii hujumuisha vikundi-kazi vya wataalamu na  Kamati ya Maendeleo ya Sekta ya Elimu; na kupitia ziara za pamoja za  ufuatiliaji, na Mapitio ya Pamoja ya Sekta ya Elimu.  Ripoti za robo mwaka za vikundi-kazi vya wataalamu na kamati za  maendeleo ya sekta ya elimu (TWGs na ESDC: 2015-2018) zilionesha  kuwepo kwa uratibu usioridhisha katika ngazi zote za uendeshaji.  Hii ni kwa sababu ya vikao vyao havikufanyika kama kawaida, ambapo  walitakiwa kukutana kila robo mwaka. Zaidi ya hayo, ilibainika kuwa  mambo yanayohusiana na INSET hayakujadiliwa vizuri na kupitisha  maamuzi katika mikutano michache ambayo ilifanyika.  Udhaifu katika uratibu ulidhihirishwa na matukio mawili tofauti ambayo  yote kwa pamoja yaliathiri ufanisi wa mipango ya kujenga uwezo  uliyoanzishwa. Matukio hayo mawili ni:    Uwepo wa Programu Zisizoratibiwa za Kujenga Uwezo wa  Walimu Walio Kazini  Maofisa wa OR-TAMISEMI, Wizara ya Elimu, Sayansi na Teknolojia, Taasisi  ya Elimu Tanzania, na Wakala wa Usimamizi wa Maendeleo ya Elimu  walionesha kuwa kulikuwa na baadhi ya programu ambazo zilitekelezwa  bila kuwashirikisha au kuwataarifu wadau muhimu ili watekeleze  majukumu yao. Hali hii ilithibitishwa kupitia ukaguzi wa ripoti ya Kikaokazi cha Mapitio ya Pamoja ya Sekta ya Elimu (2018). Ripoti hiyo ilionesha  kuwepo kwa asasi za kiraia ambazo zimekuwa zikitoa aina tofauti za  mafunzo kwa walimu walio kazini.  Vilevile, maofisa kutoka Taasisi ya Elimu Tanzania walithibitisha kuwa  programu nyingi zilihuishwa bila kuwajulisha maofisa wa Taasisi hiyo  waliopewa mamlaka na Sheria ya Taasisi ya Elimu Tanzania Na. 13 ya  Mwaka 1975. Timu ya ukaguzi ilibaini kulikuwa na mafunzo mbalimbali  yaliyotolewa na asasi mbalimbali za kiraia katika miaka minne iliyopita.  Mafunzo hayo yalilenga kuwajengea uwezo walimu katika maeneo     waliopewa mamlaka na Sheria ya Taasisi ya Elimu Tanzania Na. 13 ya  Mwaka 1975. Timu ya ukaguzi ilibaini kulikuwa na mafunzo mbalimbali  yaliyotolewa na asasi mbalimbali za kiraia katika miaka minne iliyopita.  Mafunzo hayo yalilenga kuwajengea uwezo walimu katika maeneo  mbalimbali, ingawa mafunzo haya hayakuidhinishwa na Taasisi ya Elimu  Tanzania kama ilivyotakiwa.  Maofisa wa OR-TAMISEMI walieleza kuwa sababu za mafunzo haya  kutekelezwa bila kuhusishwa Taasisi ya Elimu Tanzania ni kutokana na  mafunzo haya kimsingi kulenga mikoa au mamlaka mahususi za serikali za  mitaa. Kwa kuzingatia hayo, programu hizi zilifanywa kati ya sekretarieti  za mkoa au mamlaka husika za serikali za mitaa.  Kwa hiyo, mafunzo hayo yaliyotolewa hayakufanana kutokana na moduli  zilizotumika hazikuidhinishwa kabla na Taasisi ya Elimu Tanzania. Matokeo  yake, kulikuwa na mbinu tofauti za kufundishia na uelewa wa masuala  muhimu katika kufundisha kama vile andalio la somo na upimaji wa  wanafunzi wa wanafunzi.    Utekelezaji Usioridhisha wa Mkabala wa Michakato ya Kujenga  Uwezo katika Mazingira ya Shule  Uchambuzi uliofanywa na timu ya ukaguzi ulionesha kuwa mbinu  inayotumika haifanyi kazi vizuri katika ngazi za shule. Mafunzo hayo  hayakuendeshwa katika ngazi za shule kwenye nyanja mbalimbali.  Miongoni mwa mambo yaliyotajwa ni kukosekana kwa taratibu za  utekelezaji na motisha ili kuhakikisha kuwa walimu waliopata mafunzo  watawafundisha wenzao.  Kwa hiyo, mafunzo yaliyopangwa kuendeshwa kwa siku nne hadi tano  yalitolewa haraka kwa siku moja au mbili kwa kutumia saa mbili kila siku  ambayo kwa kiasi kikubwa yalipunguza uhalali wa maudhui  yaliyowasilishwa.     Kutokuwepo kwa Miongozo ya Kitaifa ya Mafunzo  Mpango wa Maendeleo ya Sekta ya Elimu (2016/17-2020/21) unaitaka  Wizara ya Elimu, Sayansi na Teknolojia kuandaa na kugawa miongozo ya  utoaji wa mafunzo ya kujenga uwezo na kusaidia walimu wote walio  kazini. Wizara ya Elimu, Sayansi na Teknolojia inatakiwa pia kuhakikisha  kuwa miongozo iliyobuniwa inatumiwa na watekelezaji wakati wa  maandalizi na utoaji wa mafunzo.  Maofisa wa Wizara ya Elimu, Sayansi na Teknolojia na OR-TAMISEMI  walionesha kuwa kukosekana kwa Mwongozo wa Kitaifa wa Maendeleo  Endelevu ya Kitaaluma (CPD) kulitokana na kukosekana kwa mwendelezo  wa mkakati uliomalizika mwaka 2013. Kukosekana kwa Mwongozo wa  Kitaifa wa Maendeleo Endelevu ya Kitaaluma kwa walimu kumesababisha  utoaji wa zimamoto wa mafunzo ya kujenga uwezo ambayo yanalenga  wigo finyu kimawanda, masomo ya kufundishia yaliyohusika, na mahitaji  mengine ya kitaaluma kwa walimu.    Mipango ya Mafunzo na Vifaa vya Kujifunzia Visivyotosheleza  Sheria ya Uanzishaji wa Taasisi ya Elimu Tanzania Na. 13 ya Mwaka 1975  (Sura ya 142 kama ilivyorekebishwa mwaka 2002) inaitaka Taasisi ya Elimu  Tanzania kusanifu, kukuza, na kufanya mapitio ya programu za mafunzo  zinazotolewa kwa walimu walio kazini ikiwa pamoja na kuandaa vifaa vya  kujifunzia kama vile vitabu na miongozo.  Maofisa wa Taasisi ya Elimu Tanzania wanaofanya kazi chini ya kitengo cha  mafunzo ya mitaala walionesha kuwa kwa kushirikiana na Shirika la Watoto  la Umoja wa Mataifa (UNICEF) waliandaa mwongozo wa kitaifa wa  maendeleo endelevu ya kitaaluma kwa walimu walio kazini. Mwongozo huu  ulipaswa kutumiwa na programu zingine zote zilizokusudiwa kwa walimu  walio kazini. Hata hivyo, mwongozo huo haujaidhinishwa kwa matumizi ya  wizara na wadau wengine wa elimu. Katika kukabiliana na hili, maofisa wa  Wizara ya Elimu, Sayansi na Teknolojia walionesha kuwa mwongozo huo  iko katika hatua za mwisho za kuidhinishwa. Hata hivyo, maofisa hao  hawakuweza kutoa hati yoyote kwa timu ya ukaguzi ili kuthibitisha majibu  yao.     SURA YA NANE  UPATIKANAJI WA ELIMU NA MAFUNZO BORA YA UFUNDI STADI    Utangulizi  Kwa mujibu wa Mpango wa Kuendeleza Elimu na Mafunzo ya Ufundi Stadi  wa Mwaka 2013/14-2017/18, elimu na mafunzo ya ufundi stadi ni mfumo  unaolengo kuwapatia wanaojifunza ujuzi na maarifa ili waweze kuwa  sehemu ya soko la ajira.  Elimu na mafunzo ya ufundi stadi inaiwezesha nchi kufikia malengo ya  Mpango wa Taifa wa Miaka Mitano wa Mwaka 2016/17-2020/21 na  kutekeleza vema sera ya maendeleo ya viwanda.  Jukumu la usimamizi wa elimu na mafunzo ya ufundi stadi ni la Wizara ya  Elimu, Sayansi na Teknolojia pamoja na Mamlaka ya Elimu na Mafunzo ya  Ufundi Stadi.  Lengo la ukaguzi huu lilikuwa kufanya tathmini endapo Wizara ya Elimu,  Sayansi na Teknolojia ilihakikisha kwamba Watanzania wanapata elimu na  mafunzo bora ya ufundi stadi ili kukuza maendeleo ya ujuzi na kukidhi  mahitaji ya soko la ajira.  Hivyo, sura hii inawasilisha matokeo ya ukaguzi kama yalivyoainishwa  kwenye malengo ya ukaguzi, hususani kwenye upatikanaji wa ujuzi  unaohitajika pamoja na upatikanaji wa elimu na mafunzo bora ya ufundi  stadi. Hali inayohusu uwepo wa ujuzi unaotakiwa inaelezewa vema kwa  kuangalia ombwe la ujuzi kwenye kada za chini na za kati. Sura hii  vilevile, inachambua matokeo kuhusu uwepo wa tija kwenye mfumo wa  udhibiti ubora kwenye utoaji wa elimu na mafunzo ya ufundi stadi.  Vilevile, inaangazia tija kwenye ugawaji wa fedha pamoja na utekelezaji  wa shughuli za ufuatiliaji na tathmini kuhusu upatikanaji wa elimu na  mafunzo ya ufundi stadi nchini. Yafuatayo ni matokeo ya ukaguzi huu.    Kuna Upungufu Mkubwa wa Ujuzi kwenye Kada za Chini na Kati  Katika uchumi wa Tanzania kuna pengo kubwa la ujuzi kati ya kada za  chini na kati (mafundi na mafundi mchundo) ikilinganishwa na kada ya juu  ya wataalamu. Ukaguzi umebaini kwamba kuna upungufu mkubwa wa     wataalamu hasa kwenye kada za chini ambao unatakiwa kujazwa katika  kipindi cha miaka 13 ijayo ili kuwezesha nchi kubakia kwenye uchumi wa  kati.  Jedwali 8.1 linaonesha ulinganifu wa upungufu wa ujuzi kati ya Tanzania  na nchi zingine za uchumi wa kati. Ukaguzi umebaini kwamba uwiano kati  ya wataalamu, kada ya kati, na kada ya chini za ujuzi ni 1:0.7:1.2. Uwiano  huu ni mdogo ikilinganishwa na unaotakiwa na Shirika la Umoja wa Mataifa  la Elimu, Sayansi na Teknolojia (UNESCO) ambao ni 1:5:25. Kwa ujumla,  uwiano wa watu wenye ujuzi ni 1:5:30 kulinganisha na ule wa nchi za  uchumi wa kati ambao ni 1:3:5.    Jedwali 8.1: Ulinganifu wa Ujuzi kati ya Tanzania na Nchi Zingine za  Uchumi wa Kati  Kiwango  cha  Ujuzi  Kundi la  Kazi  Uwiano wa  Wafanyakazi na Idadi  ya Watu kwa Asilimia  Utofauti wa  Ujuzi kati ya  Tanzania na  Nchi za  Uchumi wa  kati  Wastani wa  Utofauti kati  ya Tanzania  na Nchi za  Uchumi wa  Kati  Tanzania  Nchi za  uchumi wa  kati  Chini  Waendesha  Mitambo 1.3 5.66 Mara 4  Mara 0.6  Nyinginezo 82.4 48.14 Mara 0.6  Kiashiria cha  mlinganyo wa  wafanyakazi wenye  ujuzi  1:5:30 1:3:5  Chanzo: Uchambuzi wa wakaguzi kutoka kwenye Mpango wa Maendeleo ya Elimu  na Mafunzo ya Ufundi Stadi (2013/14-2017/18) na Mpango wa Taifa wa  Kuendeleza Ujuzi (2016/17–2025/26), 2019  Jedwali 8.1 linaonesha kwamba kada za chini zinatakiwa kuongezeka  mara nne zaidi ili kuwezesha nchi kusalia kwenye uchumi wa kati. Ukaguzi  ulichambua upatikanaji wa elimu na mafunzo ya ufundi stadi ambayo ni  muhimu kwa maendeleo ya ujuzi wa mafundi mchundo na kubaini  yafuatayo.    Upatikanaji Usiotosheleza wa Elimu na Mafunzo ya Ufundi Stadi  Ukaguzi ulibaini kuwa Wizara ya Elimu, Sayansi na Teknolojia ilishindwa  kufikia lengo la kudahili wanafunzi 1,012,967 wa elimu na mafunzo ya     ufundi stadi mwaka 2017/18 kwa kudahili wanafunzi 119,184 ambao ni  upungufu wa wanafunzi 893,783 wa elimu na mafunzo ya ufundi stadi.  Kielelezo 8.1: Ulinganifu wa Mahitaji na Udahili wa Wanafunzi wa  Elimu na Mafunzo ya Ufundi Stadi (2013/14 -2017/18)  Chanzo: Uchambuzi wa Wakaguzi kutoka kwenye Mpango wa Elimu na  Mafunzo ya Ufundi Stadi na Taarifa ya Ufanisi wa Sekta ya Elimu, 2020  Kielelezo 8.1 kinaonesha kuwa udahili wa wanafunzi wa Elimu na Mafunzo  ya ufundi stadi ulipungua kwa asilimia 8.4 kuanzia mwaka 2013/14 hadi  2017/18.  Ukaguzi ulibaini kwamba sababu kubwa ya kushindwa kuhimili upungufu  huu ilikuwa kukosekana kwa mikakati na mipango endelevu ya kuhakikisha  kuwa kunakuwepo na upatikanaji wa elimu ya ufundi iliyojitosheleza.    Waombaji Wachache Walichaguliwa Kujiunga na Vyuo vya Elimu  na Mafunzo ya Ufundi Stadi  Ukaguzi ulibaini kwamba kuanzia mwaka 2013/14 hadi 2018/19 waombaji  25,370 ndio waliochaguliwa kujiunga na elimu na mafunzo ya ufundi stadi  kati ya 105,709 ambayo ni sawa na asilimia 23 tu ya waombaji wote.     Kielelezo 8.2: Idadi ya Waombaji Waliochaguliwa Kujiunga na Vyuo vya  Ufundi Stadi (2012/13 - 2017/18)  Chanzo: Uchambuzi wa Wakaguzi kutoka kwenye Takwimu za Maombi na  Udahili 2020  Kielelezo 8.2 kinaonesha kwamba kiwango cha juu cha udahili cha asilimia  43 kilikuwa mwaka 2018 na kiwango cha chini cha udahili cha asilimia 9  kilikuwa mwaka 2014. Ukaguzi umebaini kwamba sababu kubwa ya kuwepo  kwa udahili wa chini ni uwezo mdogo wa udahili wa vyuo vya elimu na  mafunzo ya ufundi stadi, uhaba wa rasilimali-watu kama walimu, idadi  ndogo ya madarasa, karakana, malazi, pamoja na mgawanyo usio na  uwiano wa vyuo vya elimu na mafunzo ya ufundi stadi.    Utoaji Mafunzo Usiojitoseheleza kwa Wanafunzi wa Makundi  Maalumu  Ukaguzi ulibaini kwamba kulikuwa na udahili wa kiwango cha chini wa  wanafunzi wa makundi maalumu kama wanawake, watu wenye ulemavu,  pamoja na wale wanaotoka kwenye maeneo yasiyo na vyuo vya ufundi  kama inavyojadiliwa hapa chini.  (a) Wanafunzi wa Kike Wachache Walidahiliwa  Udahili wa wanafunzi wa kike ulitakiwa kufikia malengo ya asilimia 50  mwaka 2017/18. Hata hivyo, ukaguzi ulibaini kwamba udahili wa  wanafunzi wa kike ulifikia asilimia 35 tu hadi mwaka 2017/18 ambapo  ilikuwa chini ya asilimia 50 iliyotakiwa kama inavyooneshwa kwenye  Kielelezo 8.3.    Kielelezo 8.3. Kiwango cha Kufikiwa Makadirio ya Udahili wa  Wanafunzi wa Kike (2013/14 – 2018/19)  Chanzo: Uchambuzi wa Wakaguzi kutoka kwenye Takwimu Za Elimu  Msingi 2020  Kielelezo 8.3 kinaonesha kuwa katika mwaka wa fedha 2013/14, udahili  wa wanafunzi wa kike ulikuwa asilimia 39 ikilinganishwa na lengo la  asilimia 47 mwaka 2014/15. Hii inamaanisha kuwa Mamlaka ya Elimu na  Mafunzo ya Ufundi Stadi ilishindwa kufikia lengo la asilimia 50 la udahili  wa wanafunzi wa kike.  (a) Udahili Mdogo wa Wanafunzi wa Kike katika Fani Zinazoendana  na Mpango wa Maendeleo wa Miaka Mitano  Ukaguzi ulibaini kuwa wanafunzi wa kike walidahiliwa zaidi katika fani  zilizopo kwenye sekta ya utalii na hoteli wakati sekta ya usafirishaji na  ujenzi ilikuwa na uwiano mdogo wa wanafunzi wa kike ikilinganishwa na  wanafunzi wa kiume.  Ukaguzi ulibaini, kupitia mahojiano na wakurugenzi wa kanda na wakuu wa  vyuo vya Mamlaka ya Elimu na Mafunzo ya Ufundi Stadi, kwamba udahili  wa wanafunzi wa kike ulikuwa wa chini katika sekta za biashara na ujenzi  pamoja na zile zinazohusiana na mpango wa miaka mitano wa maendeleo  wa taifa.     Kielelezo 8:4 kinatoa ulinganisho baina ya udahili wa wanafunzi wa kike  na wa kiume kwenye fani zinazoendana na soko la ajira. Ukaguzi ulibaini  kuwa udahili wa wanafunzi wa kiume ulikuwa wa juu kwenye sekta nne  ambazo ni kilimo, uchukuzi, ujenzi na nishati wakati udahili wa wanafunzi  wa kike ukiwa wa juu kwenye sekta mbili ambazo ni utalii na ukarimu  pamoja na teknolojia ya Mawasiliano na Habari (TEHAMA).  Kielelezo 8:4: Ulinganisho wa Udahili wa Wanafunzi wa Kike na wa  Kiume kwenye Fani Zinazoendana na Mpango wa Maendeleo  Chanzo:Uchambuzi wa Wakaguzi kutoka Takwimu za Udahili (2019)  Kulingana na kielelezo 8.4 katika sekta ya Kilimo uwiano wa wanawake  ulikuwa asilimia 47, wakati sekta ya usafiri ikiwa asilimia 11 ikilinganishwa  na sekta ya nishati ambapo udahili wa wanafunzi wa kike ulikuwa asilimia    Ukaguzi ulibaini kuwa katika sekta za utalii na ukarimu udahili wa  wanafunzi wa kike ulikuwa asilimia 70, na vilevile katika habari na  mawasiliano udahili wa wanawake ulikuwa asilimia 54.  Ukaguzi ulibaini kuwa udahili mdogo wa wanafunzi wa kike katika sekta  hizi ulitokana na ukosefu wa mkakati wa wazi wa namna ya kutekeleza  lengo lililokusudiwa la kuongeza udahili wa wanafunzi wa kike katika elimu  na mafunzo ya ufundi stadi.  (b) Udahili Mdogo wa Wanafunzi Wenye Mahitaji Maalumu  Ukaguzi ulibaini kuwa udahili wa wanafunzi wenye mahitaji maalumu  ulipungua kwa asilimia 64 kati ya mwaka 2013 na 2018. Kielelezo 8.4(a)  na Kielelezo 8.4(b) vinaonesha mwenendo wa udahili wa wanafunzi wenye     mahitaji maalumu kwa makundi katika vyuo na vituo vya elimu na mafunzo  ya ufundi stadi. Kwa ujumla, vielelezo hivyo vinaonesha kuwa udahili wa  wanafunzi kwenye elimu na mafunzo ya ufundi stadi ulipungua kimakundi  na aina ya uhitaji maalumu.  Ukaguzi ulibaini pia kuwa udahili wa watu wenye ulemavu wa ngozi  (albino) ulikuwa chini ya asilimia 81, ukifuatiwa na watu wenye ulemavu  wa kusikia ambapo udahili ulipungua kwa asilimia 80, wakati kwa upande  wa watu wenye ulemavu wa akili na wale wenye usonji udahili uliongezeka  kwa asilimia 5 na 14 mtawalia.  Kilezo 8.4 (a): Mwenendo wa Udahili wa Wanafunzi wenye Mahitaji  Maalumu kwa Aina ya Ulemavu, 2013 -20189  Chanzo:Uchambuzi wa Wakaguzi kutoka Kitabu cha Takwimu cha Elimu ya  Ufundi kwa Kipindi cha 2013 – 2018  Kielelezo 8.4(a) kinaonesha kuwa kulikuwa na udahili wa juu wa  wanafunzi wenye ulemavu wa kusikia ikilinganishwa na aina zingine za  ulemavu. Wanafunzi wenye usonji walikuwa na uandikishaji wa chini zaidi  katika vyuo vya elimu na mafunzo ya ufundi stadi.    9 Albino, Usonji, Vipofu na Viziwi    Kielelezo 8.4 (b): Mwenendo wa Uandikishaji wa Wanafunzi wenye  Mahitaji Maalumu 2013 -201810  Chanzo: Uchambuzi wa Wakaguzi kutoka Kijitabu cha Data za Elimu na  Mafunzo ya Ufundi Stadi kwa Kipindi cha 2013 - 2018  Kielelezo 8.4(b) wanafunzi wenye changamoto za kimwili wana kiwango  cha juu cha udahili ikilinganishwa na aina zingine za ulemavu  zilizochambuliwa. Hata hivyo, uchambuzi wa mwenendo unaonesha kuwa  kumekuwa na kupungua kwa udahili kwa miaka mingi.    Mamlaka ya Elimu na Mafunzo ya Ufundi Stadi Ilidahili Idadi  Ndogo ya Wanafunzi wenye Mahitaji Maalumu  Uchambuzi zaidi wa udahili ulionesha kuwa, asilimia 99 ya wanafunzi  wenye ulemavu walidahiliwa katika vyuo vingine vya elimu ya ufundi stadi  wakati Mamlaka ya Elimu na Mafunzo Stadi ilidahili asilimia 1 tu ya  wanafunzi wote.  Kielelezo 8.5 kinaonesha asilimia ya wanafunzi wenye mahitaji maalumu  waliodahiliwa na watoa huduma. Vilevile, ukaguzi ulibaini kuwa udahili wa  wanafunzi wenye mahitaji maalumu ulifanywa na watoahuduma wengine  wakati Mamlaka ya Elimu na Mafunzo ya Ufundi Stadi ilidahili asilimia moja  tu ya wanafunzi wenye mahitaji maalumu.    Kielelezo 8.5: Asilimia ya Udahili wa Wanafunzi wenye Mahitaji  Maalumu Kulingana na Mtoahuduma  Chanzo: Uchambuzi wa Wakaguzi wa Taarifa za Mfumo wa Usimamizi wa  Sekta ya Elimu (2013-2018)  Kielelezo 8.5 kinaonesha kwamba, mashirika ya kidini yalikuwa na idadi  kubwa ya wanafunzi wenye mahitaji maalumu waliodahiliwa ikilinganishwa  na watoahuduma wengine kama Mamlaka ya Elimu na Mafunzo ya Ufundi  Stadi ambayo ilikuwa na asilimia ndogo ya wanafunzi wenye mahitaji  maalumu.  Vilevile, ukaguzi ulibaini kuwa, asilimia 99 ya wanafunzi wenye mahitaji  maalumu walidahiliwa katika vyuo vingine vya elimu ya ufundi wakati  vyuo vya Mamlaka ya Elimu na Mafunzo ya Ufundi Stadi vilidahili asilimia 1  tu ya wanafunzi wote.  Ukaguzi ulibaini kuwa sababu za udahili mdogo wa wanafunzi wenye  mahitaji maalumu zilikuwa ni ukosefu wa zana na miundombinu rafiki kwa  watu wenye mahitaji maalumu kama vile vifaa vya kusaidia kujifunzia;  kukosekana kwa walimu wa kutosha na wenye ujuzi wa kuwafundisha  wanafunzi wenye mahitaji maalumu; kukosekana kwa mpango wa  utekelezaji jumuishi wa wanafunzi kutoka makundi yenye mahitaji  maalumu katika elimu na mafunzo ya ufundi stadi.       Kutokuwepo kwa Usawa katika Mtawanyo wa Vyuo vya Elimu na  Mafunzo ya Ufundi Stadi  Kwa mujibu wa Mpango wa Nne na wa Tano wa Mamlaka ya Elimu na  Mafunzo ya Ufundi Stadi wa 2012/19 hadi 2016/17 na 2018/19-2022/23, ili  kuhakikisha upatikanaji elimu ya ufundi wenye usawa, moja ya malengo  ilikuwa kuhakikisha usawa kwenye ujengaji wa vyuo vya elimu na  mafunzo ya ufundi stadi nchini.  Kielelezo 8.6 kinaonesha kutokuwepo kwa usawa kwenye mtawanyo wa  vyuo vya elimu na mafunzo ya ufundi stadi katika kanda nchini. Ukaguzi  ulibaini kuwa ukanda wa kaskazini ulikuwa na asilimia 26 ya vituo vya  elimu nchini, kanda ya magharibi ilikuwa na kiwango cha chini zaidi kwa  sababu ilikuwa na asilimia 6 tu ya vituo vya utoaji wa elimu na mafunzo ya  ufundi stadi vilivyopo. Hii inaonesha ukosefu wa usawa katika mtawanyo  wa vyuo vya elimu ya ufundi katika kanda mbalimbali nchini.  Kielelezo 8.6: Mtawanyo wa Vituo vya Elimu na Mafunzo ya Ufundi Stadi  katika Kanda za Kijiografia Nchini  Chanzo: Uchambuzi wa Wakaguzi kutoka kwenye Takwimu za Elimu ya  Msingi (2013-2018)  Kielelezo 8.6 kinaonesha kwamba, ukanda wa kaskazini ulikuwa na  asilimia 26 ya vyuo vyote wakati kanda ya magharibi ulikuwa na asilimia 6  tu ya vyuo vya elimu na mafunzo ya ufundi stadi. Hali hii huathiri udahili  wa wanafunzi katika fani za elimu ya ufundi na mafunzo stadi kwenye  maeneo mengi ya nchi.     (e) Kusuasua kwa Maboresho ya Miundombinu  Kwa mujibu wa Mpango wa Nne wa Mamlaka ya Elimu na Mafunzo ya  Ufundi Stadi moja ya vipaumbele kwa ajili ya kuongeza upatikanaji wa  elimu ya ufundi ilikuwa kujenga vhuo kimoja cha ufundi katika wilaya 25  zilizobainishwa.  Hata hivyo, ukaguzi ulibaini kuwa Mamlaka ya Elimu na Mafunzo ya Ufundi  Stadi ilifanikiwa kujenga vyuo vitatu vya elimu na mafunzo ya ufundi stadi  vya wilaya. Vilevile, ukaguzi ulibaini kuwa Mamlaka ilifanikiwa kuboresha  karakana 8 tu kati ya karakana 25 zilipangwa kufanyiwa maboresho.  Aidha, Mamlaka ilifanikiwa kukarabati vyuo sita vya maendeleo ya jamii  kati ya vyuo 25. Ukaguzi ulibaini kuwa sababu ya kutofikia malengo hayo  ilikuwa kukosekana kwa ufanisi katika ugawaji wa fedha.    Matokeo Mchanganyiko kwenye Udahili wa Wanafunzi wa Elimu  ya Ufundi katika Fani Zinazoendana na Mpango wa Maendeleo ya  Uchumi.  Kwa mujibu wa Mkakati wa Taifa wa Maendeleo ya Ujuzi (2016/17-  2025/26), Mpango wa Maendeleo wa Miaka Mitano (I na II), Wizara ya  Elimu, Sayansi na Teknolojia kupitia Mamlaka ya Elimu na Mafunzo ya  Ufundi Stadi ilipaswa kuhakikisha kuwa wanafunzi wa elimu na mafunzo ya  ufundi stadi wanafunzi wanadahiliwa kwa wingi katika fani zinazoendana  na vipaumbele vya taifa kama vile kilimo, ujenzi, madini, na TEHAMA.  Kielelezo 8.7 kinatoa mwenendo wa udahili wa wanafunzi kwenye elimu  na mafunzo ya ufundi stadi na sekta muhimu za kiuchumi. Ukaguzi ulibaini  kuwa udahili katika kilimo na usindikaji wa chakula uliongezeka, wakati  udahili katika TEHAMA ulipungua. Aidha, udahili katika sekta ya ujenzi  uliongezeka huku udahili katika sekta ya madini ukipungua.     Kielelezo 8.7: Mwenendo wa Wanafunzi Waliodahiliwa kwenye Sekta  Muhimu za Kiuchumi  Chanzo: Uchambuzi wa Wakaguzi kutoka kwenye Mfumo wa Taarifa za  Usimamizi wa Elimu (2019)  Kielelezo 8.7 kinaonesha mwenendo wa udahili wa wanafunzi katika sekta  muhimu za kiuchumi katika Kanda za Mamlaka ya Elimu na Mafunzo ya  Ufundi Stadi zilizotembelewa. Uchambuzi unaonesha kuwa kulikuwa na  kupungua kwa udahili wa wanafunzi katika fani zilizopewa kipaumbele na  Mkakati wa Maendeleo wa Taifa. Kulingana na mahojiano na maofisa  katika vyuo vilivyotembelewa, sababu kubwa ilikuwa kubadilika kwa  machaguo ya wanafunzi.    Mfumo wa Udhibiti Ubora wa Elimu na Mafunzo ya Ufundi Stadi  Haukuwa na Tija  Ukaguzi ulibaini kwamba mfumo wa udhibiti wa ubora wa elimu na  mafunzo ya ufundi stadi ulikuwa na mapungufu kama yanavyoainishwa  hapa chini.    Idadi kubwa ya vyuo havikukidhi Ubora Unaotakiwa  Mpango wa Maendeleo ya Elimu na Mafunzo ya Ufundi Stadi wa Mwaka  2013/14 hadi 2017/18 uliitaka Mamlaka ya Elimu na Mafunzo ya Ufundi     Stadi kuhakikisha kuwa idadi ya vyuo vya ufundi vilivyopata usajili wa  kudumu ndani ya miaka mitatu vinaongezeka kutoka asilimia 25 kwa  mwaka 2011/12 hadi asilimia 75 mwaka 2017/18. Pia, ukaguzi umebaini  kuwa kuanzia mwaka 2013/14 hadi mwaka 2018/19, Mamlaka ya Elimu na  Mafunzo ya Ufundi Stadi ilishindwa kuhakikisha kuwa asilimia 75 ya vyuo  hivyo vinapata ithibati ifikapo mwaka 2017/18.  Kielelezo 8.8 kinaonesha usajili wa vyuo vya elimu na mafunzo ya ufundi  stadi katika kanda ambapo ni asilimia tisa tu ndivyo vilipata usajili kamili.  Kielelezo 8.8: Hali ya Usajili wa Vyuo Kwenye Kanda  Chanzo: Uchambuzi wa Wakaguzi kutoka kwenye Taarifa za Usajili, 2020  Kama inavyonekana kwenye Kielelezo 8.8, ukaguzi umebaini kuwa idadi  ya vyuo kati ya asilimia 81 hadi 92 vilikuwa na usajili wa muda kwenye  kanda zilizotembelewa. Sababu kubwa ya vyuo vingi kubaki kwenye usajili  wa muda zilikuwa ni kukosekana kwa walimu wa kutosha; kutofanyika  ukaguzi wa ubora; ukosefu wa vifaa; na uhaba wa madarasa na karakana.    Vyuo vya Elimu na Mafunzo ya Ufundi Stadi Vilisalia kwenye  Usajili wa Muda kwa Kipindi Kirefu  Vyuo vya elimu na mafunzo ya ufundi stadi vilipaswa kupata ithibati ndani  ya miezi sita baada ya kupatiwa usajili wa kudumu na vikishindwa kufanya  hivyo ndani ya miaka mitano vilitakiwa kufutiwa usajili.  Ukaguzi ulibaini kuwa asilimia 56 ya vyuo hivi vilisalia kwenye usajili wa  muda kwa zaidi ya miaka mitano. Vilevile, vyuo vyote 650 vilivyosajiliwa  vilishindwa kupata usajili wa kudumu ndani ya miaka mitano.  Jedwali 8:2 Mgawanyo wa Vyuo vyenye Usajili wa Awali kwa Kanda  Kanda Idadi ya vyuo  vyenye  usajili wa  awali  Idadi ya Vyuo  vilivyosalia kwenye  Usajili wa awali  kwa miaka 5  Asilimia ya vyuo  vilivyokaa kwenye  usajili wa awali kwa  Zaidi ya miaka 5  Dar es Salaam 106 78 74  Kaskazini 100 72 72  Mashariki 44 28 64  Nyanda za Juu 94 56 60  Kusini Mashariki 19 11 58  Kusini Magharibi 50 26 52  Kati 56 25 45  Ziwa 98 27 28  Mashariki 22 5 23  Chanzo: Uchambuzi wa Wakaguzi kutoka kwenye Taarifa za Ithibati za  Mamlaka ya Elimu na Mafunzo ya Ufundi Stadi (2019)  Jedwali 8.2 linaonesha kuwa kwa zaidi ya asilimia 56 ya vyuo vya elimu  na mafunzo ya ufundi stadi ambavyo vilikuwa na usajili wa muda vilisalia  katika hali hiyo kwa muda wa zaidi ya miaka mitano. Kanda ya Dar es  Salaam ilikuwa na asilimia 78, kanda ya kaskazini ilikuwa na asilimia 72,  wakati kanda ya ziwa ilikuwa na asilimia 28.     Zifuatazo ni Sababu za Mapungufu Yaliyobainika    Ofisi za Kanda Zilifanya Ufuatiliaji Hafifu wa Ubora  Ofisi za kanda zilitakiwa kufanya ufuatiliji wa kudhibiti ubora kwa vyuo  vyote vya ufundi stadi. Ukaguzi ulibaini kuwa ufuatiliaji wa ubora kwa  watoahuduma ya elimu na mafunzo ya ufundi stadi haukufanyika kama  inavyotakiwa. Ukaguzi wa ubora wa mafunzo ulifanyika kwenye vyuo  vinavyomilikiwa na Mamlaka ya Elimu na Mafunzo ya Ufundi Stadi tu na  kuacha vile vinavyomilikiwa na watu au taasisi binafsi. Hali hii ilichangia  vyuo kutokutekeleza masharti ya usajili na ithibati.    Kufanyika kwa Idadi Ndogo ya Ukaguzi wa Ubora  Kwa mujibu wa Mpango wa Mamlaka ya Elimu na Mafunzo ya Ufundi Stadi  wa mwaka 2018/2019 hadi 2022/2023, asilimia 50 ya vyuo vilivyosajiliwa  vinatakiwa kufanyiwa ukaguzi wa ubora kila mwaka kwa lengo la kupima  ubora wa elimu na mafunzo ya ufundi stadi wanayotolewa.  Jedwali 8.3 linaonesha idadi ya kaguzi za elimu na mafunzo ya ufundi  stadi zilizofanyika katika kipindi cha kuanzia mwaka 2013/14 hadi  2018/19. Ukaguzi ulibaini kwamba ni asimia 13 tu ya watoahuduma ya  elimu na mafunzo ya ufundi stadi 650 waliosajiliwa ndio waliofanyiwa  ukaguzi wa ubora kati ya mwaka 2013/14-2018/19.  Jedwali 8.3: Idadi ya Kaguzi za Ubora Zilizofanywa kati ya mwaka  2013/14-2018/19  Mwaka wa Fedha Idadi ya Vyuo Idadi ya Vyuo ambavyo  Havikufanyiwa Kaguzi za Ubora  2013/14 760 760  2014/15 898 898  2015/16 877 877  2016/17 448 448  2017/18 655 655  2018/19 650 563  Chanzo: Uchambuzi wa Wakagzui kutoka kwenye Taarifa za Ukaguzi wa  Ubora Mwaka 2019     Jedwali 8.3 linaonesha kuwa tangu mwaka 2013/14 hadi 2018/19 kaguzi  za ubora zilifanywa kanda ya kaskazini ambapo vyuo vya elimu na mafunzo  ya ufundi stadi 87 vilikaguliwa.  Ukaguzi ulibaini kuwa sababu ya kutokufanyika kwa ukaguzi ni kutokuwepo  kwa kitengo kinachojitegemea cha ukaguzi wa ubora kilichotakiwa kuwa  chini ya Ofisi ya Mkurugenzi Mkuu wa Mamlaka ya Elimu na Mafunzo ya  Ufundi Stadi. Hali hii ilisababibisha kutokuwepo kwa uimarishaji endelevu  wa ubora wa elimu na mafunzo ya ufundi stadi na kuongezeka kwa  matukio ya kutofikiwa kwa viwango vya ubora.    Mapitio ya Mitaala Hayakufanyikwa kama Ilivyotarajiwa  Kwa mujibu wa Mwongozo wa Ubora wa Maandalizi ya Kusajiliwa na  Kupewa Ithibati wa Mamlaka ya Elimu na Mafunzo ya Ufundi Stadi, mitaala  hutakiwa kufanyiwa mapitio kila baada ya miaka mitano ili iendane na  mahitaji ya soko.    Ukaguzi ulibaini kuwa mitaala 42 kati ya 80 ya elimu na mafunzo ya ufundi  stadi iliyomaliza muda wake mwezi Mei 2018 ilikuwa haijafanyiwa mapitio  hadi wakati wa ukaguzi huu. Sababu iliyopelekea mitaala hiyo kutofanyiwa  mapitio ni kutokufanyika kwa utafiti wa mahitaji ya soko kwa wakati kwa  ajili ya kutumika kwenye mapitio ya mitaala hiyo. Kutokufanyika kwa  mapitio ya mitaala kutapelekea mitaala hiyo kutokwenda na wakati  pamoja na kushindwa kukidhi mahitaji ya ajira na jamii ya wakati uliopo.    Idadi ya Walimu Isiyotosha kwa ajili ya Kuhakikisha Ubora wa  Elimu na Mafunzo ya Ufundi Stadi  Kwa Mujibu wa Sera ya Elimu na Mafunzo ya Ufundi Stadi ya Mwaka 2012,  moja ya mambo yanayosabibisha kupungua kwa ubora wa elimu na  mafunzo ya ufundi stadi yanayotolewa kwenye vyuo vya elimu na mafunzo  ya ufundi stadi ni ukosefu wa walimu wenye uwezo na ubora unaotakiwa  kama ambavyo inaelezwa hapa chini.    Uhaba wa Walimu wa Elimu na Mafunzo na Ufundi Stadi  Ukaguzi ulibaini kwamba kuna uhaba wa walimu wenye ubora wa elimu na  mafunzo ya ufundi stadi. Kielelezo 8.9 kinaonesha mahitaji pamoja na     idadi ya walimu waliopo katika kipindi cha kuanzia mwaka 2018/19 hadi  2019/20. Ukaguzi umebaini kwamba idadi ya walimu waliopo ni ndogo  kuliko mahitaji hivyo kupelekea kuwepo kwa uhaba mkubwa wa walimu wa  elimu ya ufundi na mafunzo ya ufundi stadi.  Kielelezo 8.9: Mahitaji ya Walimu wa Elimu na Mafunzo ya Ufundi Stadi  (2013/14 - 2018/19)  Chanzo: Uchambuzi wa Wakaguzi wa Taarifa za Mpango wa Elimu na  Mafunzo ya Ufundi Stadi na Takwimu za Elimu ya Awali (2013/14-2017/18)  Kielelezo 8.9 kinaonesha kwamba uhaba wa walimu umekuwa  ukiongezeka mwaka hadi mwaka kutoka asilimia 42 mwaka 2013/14 hadi  kufikia asilimia 69 mwaka 2018/19.    Uwiano Usioridhisha wa Wanafunzi na Walimu wa Elimu na  Mafunzo ya Ufundi Stadi  Kwa mujibu wa Mpango wa Maendeleo wa Elimu na Mafunzo ya Ufundi  Stadi wa Mwaka 2013/14-2017/18, uwiano wa wanafunzi kwa walimu  ulitakiwa uwe 16:1. Ukaguzi umebaini kwamba uwiano wa wanafunzi kwa  walimu katika vyuo vya elimu na mafunzo ya ufundi satdi ulikuwa mdogo.  Kwa mfano, uwiano wa wanafunzi kwa walimu katika Chuo cha Elimu na  Mafunzo ya Ufundi Stadi Dar es Salaam ulikuwa 154:1. Katika Chuo cha  Hoteli na Utalii Njiro uwiano ulikuwa mdogo wa 7:1. Hali hii  imesababishwa na uwezo mdogo wa Chuo cha Ualimu wa Elimu na Mafunzo  ya Ufundi Stadi Morogoro kuandaa walimu wa kutosha.       Walimu wa Ufundi Stadi Kutokuwa na Mafunzo ya Mbinu za  Kufundishia  Kwa mujibu wa Mpango wa Maendeleo ya Elimu na Mafunzo ya Ufundi  Stadi(2013/14-2017/18), Wizara ya Elimu, Sayansi na Teknoloji na Mafunzo  ya Ufundi Stadi kupitia Mamlaka ya Elimu na Mafunzo ya Ufundi Stadi  ilitakiwa kuhakikisha kuwa asilimia 75 ya walimu wamepitia mafunzo ya  mbinu za kufundishia kuanzia mwaka 2015/16 na kufikia asilimia 100  mwaka 2017/18.  Kielelezo 8.10 kinaonesha asilimia ya walimu ambao hawakupata mafunzo  ya mbinu za kufundishia kwa kila kanda. Kielelezo kinaonesha kwamba  walimu wa elimu na mafunzo ya ufundi stadi katika kila kanda hawakuwa  na mafunzo ya mbinu za kufundishia.  Kielelezo 8.10: Asilimia ya Walimu wa Mafunzo ya Ufundi Stadi Wasio  na Mafunzo ya Mbinu za Kufundishia  Chanzo: Uchambuzi wa Wakaguzi kutoka kwenye Vitabu vya Takwimu vya  Mamlaka ya Elimu na Mafunzo ya Ufundi Stadi (2019)  Kielelezo 8.10 kinaonesha kwamba Kanda ya Kaskazini ilikuwa na asilimia  85 ya walimu wasiokuwa na mafunzo ya mbinu za kufundishia, Kanda ya  Mashariki ilikuwa na asilimia 78, Kusini Magharibi ilikuwa na asilimia 66  wakati Dar as Salaam ilikuwa na asilimia 25. Sababu kubwa iliyopelekea  hali hii ni uwezo mdogo wa Chuo cha Ualimu wa Elimu na Mafunzo ya  Ufundi Stadi Morogoro kudahili wanafunzi. Kwa sasa Chuo kina uwezo wa  kudahili asilimia moja tu ya walimu wenye uhitaji wa mbinu za  kufundishia.     Uhaba wa Vifaa na Miundombinu ya Kufundishia na Kujifunzia  Kwa mujibu wa Mpango Mkakati wa Elimu na Mafunzo ya Ufundi Stadi wa  Mwaka 2016-2022 wa Shirika la Umoja wa Mataifa la Sayansi na Teknolojia,  uwepo wa zana na vifaa vyenye ubora ni jambo la msingi katika utoaji wa  elimu na mafunzo ya ufundi stadi. Timu ya ukaguzi ilibaini yafuatayo  kuhusiana na uwepo, hali na utumikaji wa zana na vifaa vya elimu na  mafunzo ya ufundi stadi.  (a) Uhaba wa vifaa kwenye vyuo vya elimu na mafunzo ya ufundi stadi  Ukaguzi ulibaini kwamba kulikuwa na upungufu wa asilimia 46 wa vifaa vya  kufundishia kwenye vyuo vya elimu na mafunzo ya ufundi stadi. Chuo cha  Elimu na Mafunzo ya Ufundi Stadi Arusha kilikuwa na upungufu wa asilimia  76 wakati Chuo cha Elimu na Mafunzo ya Ufundi Stadi cha Ulyankulu  kilikuwa na asilimia 31 ambao ndio uhaba wa kiwango cha chini. Aidha,  zaidi ya asilimia 75 ya programu za mafunzo zilikuwa na uhaba wa vifaa  vinavyohitajika.    (b) Uhaba wa zana za kufundishia kwenye vyuo vya elimu na mfunzo  ya ufundi stadi  Ukaguzi ulibaini kwamba kulikuwa na uhaba wa zana za kufundishia  kwenye vyuo vilivyotembelewa ambapo vyuo vyote vilikuwa na asilimia 46  ya zana zinazohitajika.      Uhaba wa madarasa kwa katika vyuo vya elimu na mafunzo ya  ufundi stadi  Viwango vya elimu ya ufundi vinataka kila programu ya elimu ya ufundi  stadi kuwa na karakana kwa ajili ya mazoezi kwa vitendo pamoja na  darasa litakalotumika kwa ajili ya mafunzo ya nadharia. Ukaguzi ulibaini  kuwa vyuo vyote vya ufundi vilivyotembelewa vilikuwa na upungufu wa  madarasa wa asilimia 29 kama inavyooneshwa kwenye Kielelezo 8.11.     Kielelezo 8.11: Asilimia ya Madarasa Yaliyopo kwenye Vyuo vya  Mamlaka ya Elimu na Mafunzo ya Ufundi Stadi  Chanzo: Uchambuzi wa Wakaguzi kutoka kwenye Mfumo wa Taarifa wa  Sekta ya Elimu 2019  Kielelezo 8.11 kinaonesha kuwa kwenye vyuo vilivyotembelewa kulikuwa  na upungufu wa madarasa. Chuo cha Ufundi Stadi Mkoa wa Mwanza  kilikuwa na upungufu wa asilimia 47 ya madarasa yanayohitajika; na Chuo  cha Ufundi Stadi cha Shinyanga kilikuwa na upungufu wa asilimia 50. Hata  hivyo, Vyuo vya Ufundi Stadi vya Mtwara, Tabora na Kipawa vilikuwa na  utoshelevu wa madarasa yanayohitajika kwa asilimia 100.  Vilevile, uwiano wa mwanafunzi kwa darasa ulitofautiana baina ya vyuo  vilivyotembelewa. Chuo cha Ufundi Stadi Arusha kilikuwa na uwiano wa  mwalimu kwa mwanafunzi wa 1:598 ambao ulikuwa mkubwa ikilinganishwa  na vyuo vingine, wakati Chuo cha Ufundi Stadi Ulyankulu kilikuwa na  uwiano mdogo wa 1:51. Jedwali 8.4 linaonesha uwiano wa darasa kwa  wanafunzi.     Jedwali 8.4: Uwiano wa Darasa kwa Mwanafunzi kwenye Vyuo  vya Elimu na Ufundi Stadi Vilivyotembelewa  Jina la Chuo cha  Mafunzo ya Ufundi  Stadi  Idadi  Iliyopo  Idadi ya  Wanafunzi  Uwiano wa Darasa  kwa Mwanafunzi  Arusha 4 2392 1:598  Shinyanga 5 2238 1:448  Mbeya 5 1539 1:308  Kipawa - 5 1010 1:202  Kihonda 15 2834 1:189  Mtwara 21 2389 1:114  Tabora 13 1222 1:94  Mwanza 14 1122 1:80  Ulyankulu 7 357 1:51  Njiro 5 98 1:20  Chanzo: Uchambuzi wa Wakaguzi kutoka kwenye Mfumo wa Taarifa wa  Sekta ya Elimu na Mafunzo ya Ufundi Stadi  Jedwali 8.4 linaonesha kuwa uwiano wa darasa kwa mwanafunzi ulikuwa  mkubwa katika Chuo cha Ufundi Stadi Arusha kikiwa na uwiano wa 1:598  wakati Chuo cha Ufundi Stadi cha Ulyankulu kilikuwa na uwiano wa 1:51  ambao ulikuwa wa kiwango cha chini ikilinganishwa na vyuo vingine.    Uhaba wa Karakana kwa ajili ya Mafunzo kwa Vitendo  Uchambuzi wa vitabu vya takwimu vya Mamlaka ya Elimu na Mafunzo ya  Ufundi Stadi ulionesha kwamba kulikuwa na mahitaji ya karakana kwenye  vyuo vyote vya elimu na mafunzo ya ufundi stadi. Hali hii pia ilidhihirika  wakati wa mahojiano na maofisa kwenye vyuo vya ufundi  vilivyotembelewa.  Wakati wa ziara ya wakaguzi kwenye Chuo cha Elimu na Mafunzo ya Ufundi  Stadi cha Wilaya ya Busekelo, ilibainika kwamba kuna vyumba ambavyo  vilitumika kama karakana ila havikukidhi viwango vinavyotakiwa vya  karakana.  Vilevile, ukaguzi ulibaini kwamba kuna vyuo ambavyo vilikuwa vinafanya  kazi bila uwepo wa karakana za kutosha kwa ajili ya mafunzo kwa vitendo.     Kielelezo 8.12 kinalinganisha uhitaji, uwepo na upungufu wa karakana  kwenye vyuo vya ufundi vilivyotembelewa.  Kielelezo 8.12: Mahitaji, Uwepo na Upungufu wa Karakana kwenye  Vyuo Vilivyotembelewa  Chanzo: Uchambuzi wa Wakaguzi kutoka kwenye Mfumo wa Taarifa wa  Sekta ya Elimu (2019)  Kielelezo 8.12 kinaonesha kwamba upungufu wa karakana kwenye vyuo  vilivyotembelewa ulikuwa kati ya karakana 2 hadi 11. Chuo cha Ufundi  Stadi cha Mkoa wa Tabora ndicho kilikuwa na uhaba mkubwa wa karakana.  Pamoja na hayo, ukaguzi ulibaini kwamba uwiano wa karakana  ulitofautiana kati ya chuo kimoja na kingine. Chuo cha Ufundi cha Kipawa  ndicho kilikuwa na uwiano mkubwa wa 1:505 zaidi huku Chuo cha  Ulyankulu kikiwa na uwiano mdogo zaidi wa 1:51. Upungufu wa karakana  unasababisha wanafunzi kushindwa kujifunza kwa vitendo.       Ukosefu wa Vifaa kwa Wanafunzi wa Elimu na Mafunzo ya Ufundi  wenye Mahitaji Maalumu  Kwa mujibu wa Mpango wa Maendeleo wa Elimu wa Taifa, Wizara ya  Elimu, Sayansi na Teknolojia kupitia Mamlaka ya Elimu na Mafunzo ya  Ufundi Stadi inatakiwa kuhakikisha uwepo wa miundombinu na vifaa  sahihi na jumuishi vya kufundishia na kujifunzia.  Ukaguzi ulibaini kwamba vyuo vyote vya Mamlaka ya Elimu na Mafunzo ya  Ufundi Stadi havikuwa na vifaa vya kujifunzia kwa watu wenye mahitaji  maalumu ili kuweza kudahili wanafunzi hao. Vilevile, ukaguzi ulibaini  uwepo wa karakana na majengo ambayo hayakuwa rafiki kwa watu wenye  mahitaji maalumu.  Sababu kubwa iliyopelekea Mamlaka ya Elimu na Mafunzo ya Ufundi Stadi  kushindwa kudahili wanafunzi wenye mahitaji maalumu ni kutoandaa  mipango inayotekelezeka kwa ajili ya kundi hili.    Elimu na Mafunzo ya Ufundi Stadi Kutopatiwa Fedha Inavyotakiwa  Ukaguzi umebaini kwamba kazi zilizohusisha elimu na mafunzo ya ufundi  stadi hazikutengewa fedha ili kuweza kutekelezwa kikamilifu kama  ifuatavyo.    Mgawanyo na Mapato ya Kodi ya Maendeleo ya Ujuzi Usiokidhi  Mahitaji  Theluthi moja ya mapato ya kodi ya ujuzi yaliyopatikana kutoka kwenye  makusanyo ya kodi ya maendeleo ya ujuzi hutakiwa kuwekwa kwenye  mfuko wa mafunzo ya ufundi stadi ili kutumika kwa shughuli zinazohusu  elimu na mafunzo ya ufundi stadi.  Kielelezo 8.13 kinaonesha kiasi cha makusanyo ya theluthi moja ya kodi  ya maendeleo ya ujuzi, kiasi walichopewa Mamlaka ya Elimu na Ufundi  Stadi na tofauti ya mgawanyo kuanzia mwaka 2014/15 hadi 2018/19.  Ukaguzi ulibaini kwamba kiasi walichopewa Mamlaka ya Elimu na Mafunzo  ya Ufundi Stadi kilikuwa kidogo tofauti na sheria ilivyotaka.     Kielelezo 8.13: Mgawanyo wa Fedha za Kodi ya Maendeleo ya Ujuzi  kwa ajili ya Elimu na Mafunzo ya Ufundi Stadi kuanzia Mwaka 2014/15-  2018/19 (Bilioni ya Shilingi)  Chanzo: Uchambuzi wa Wakaguzi kutoka kwenye Taarifa za Makusanyo za  Mamlaka ya Mapato Tanzania na Bajeti za Mamlaka ya Elimu na Mafunzo  ya Ufundi Stadi kuanzia Mwaka 2014/15-2018/19  Kielelezo 8.13 kinaonesha kuwa Mamlaka ya Elimu na Mafunzo ya Ufundi  Stadi ilipokea asilimia 51 tu ya fedha zote ilizotakiwa kupewa kwa kipindi  cha kuanzia mwaka 2014/15 hadi 2018/19. Vilevile, mgawanyo huu wa  mapato haukuonekana kuimarika mwaka baada ya mwaka.  Matokeo ya kupungua kwa mgao wa fedha yalikuwa kudhoofika kwa uwezo  wa Mamlaka ya Elimu na Mafunzo ya Ufundi Stadi kufikia malengo yake  kama vile kupanua upatakinaji wa elimu na mafunzo ya ufundi stadi  pamoja na kukosekana kwa fedha za kuboresha uwezo wa walimu kupitia  mafunzo mabalimbali ya mafunzo ya vitendo kwenye maeneo tofauti kama  vile viwandani.    Uchelewashaji wa Fedha kwenye Kanda na Vyuo vya Mamlaka ya  Elimu na Mafunzo ya Ufundi Stadi  Ukaguzi ulibaini kwamba fedha zilizopelekwa kwenye vyuo kwa kipindi cha  miaka sita kuanzia mwaka 2013/14 hadi 2018/19 zilicheleweshwa kwa     muda wa kati ya siku 12 hadi 48. Vilevile, ukaguzi ulibaini kwamba  uchelewaji huu ulitokana na Wizara ya Fedha na Mipango kupitia Wizara ya  Elimu, Sayansi na Teknolojia kuchelewa kupeleka fedha makao makuu ya  Mamlaka ya Elimu na Mafunzo ya Ufundi Stadi. Ucheleweshaji huu uliathiri  manunuzi ya vifaa vya kufundishia na kujifunzia ambayo pia iliathiri utoaji  wa elimu na mafunzo ya ufundi stadi.    Mfumo Dhaifu wa Mgawanyo wa Fedha kwa Vyuo vya Elimu ya  Ufundi Stadi  Timu ya ukaguzi ilichambua mgawanyo wa fedha kwenda vyuo vya  Mamlaka ya Elimu na Mafunzo ya Ufundi Stadi na kubaini kwamba kuanzia  mwaka 2013 hadi 2019 tofauti kati ya chuo kimoja na kingine ilikuwa  asilimia 49. Jedwali 8.5 linaonesha mgawanyo wa fedha za kodi ya  kuendeleza ujuzi katika vyuo vya Mamlaka ya Elimu na Mafunzo ya Ufundi  Stadi.  Jedwali 8.5: Mgawanyo wa Fedha za Bajeti kwa Makundi ya Vyuo vya  Mamlaka ya Elimu na Mafunzo ya Ufundi Stadi (2013-2019)  Jina la Chuo Bajeti  (Sh. Bilioni)  Mgawanyo  (Sh. Bilioni)  Tofauti  (Sh. Bilioni)  Tofauti  (Asilimia)  Vyuo vyenye Hadhi ya Mkoa  Mtwara 5.8 4.9 0.8 15  Tabora 4.6 4.6 0.07 2  Shinyanga 6.4 6.3 0.5 1  Mwanza 5.2 5.1 0 0  Mbeya 5.7 5.8 -0.169 -3  Vyuo vyenye Hadhi ya Wilaya  Busekelo 0.47 0.46 14,205,597 3  Vyuo vya Ufudi Stadi  Arusha 4.5 4.4 0.8 2  Ulyankulu 4.5 4.4 0.08 2  Vyuo vya Ufundi Maalumu  Chuo cha  TEHAMA -  Kipawa    2.4 2.3    Chuo cha  Utalii na  Hoteli Njiro    8.0 0    Chanzo: Uchambuzi wa Wakaguzi kutoka kwenye Bajeti na Taarifa za  Utekelezaji wa Bajeti ya Mwaka 2019     Jedwali 8.5 linabainisha kwamba vyuo vya mikoa vya Mamlaka ya Elimu na  Mafunzo ya Ufundi Stadi ndivyo ambavyo havikupatiwa fedha zinazotokana  na kodi ya kuendeleza ujuzi. Jedwali 8.6 linaonesha matokeo ya  mgawanyo wa fedha kwa ofisi za kanda.  Jedwali 8.6: Mgawanyo wa Fedha za Bajeti kwenye Kanda (2013/14-  2018/19)  Jina la Kanda Fedha  Walizopatiwa  (Kwa Sh.  Bilioni)  Matumizi (Kwa  Sh. Bilioni)  Tofau  ti (Sh.  Bilion  i)   Tofauti  (Aslimia)  Dar es Salaam 2.7 3.7 1 37  Kusini Mashariki 3.3 3.6 0.3 9  Ziwa 3.1 3.2 0.1 3  Mashariki 3.4 3.4 0 0  Kusini Magharini 4.3 4 -0.05 -1  Mashariki 3.6 3.5 -0.1 -3  Kaskazini 4.5 3.5 -1 -22  Chanzo: Uchambuzi wa Wakaguzi kutoka kwenye Bajeti na Taarifa za  Utekelezaji wa Bajeti Mwaka 2019  Kielelezo 8.6 kinaonesha kwamba matumizi ya fedha zilizopelekwa  kwenye kanda yalikuwa kati ya asilimia 22 na 37. Sababu kubwa  iliyopelekea tofauti ya matumizi ni ugawaji wa fedha uliotegemea zaidi  udahili wa wanafunzi na fedha za bajeti za miaka ya nyuma na hakukuwa  na ugawaji wa fedha ambao uliendana na mahitaji halisi ya chuo.    Kutokuwepo kwa Tija kwa Ufuatiliaji na Tathmini ya Utendaji wa  Mamlaka ya Elimu na Mafunzo ya Ufundi Stadi  Ukaguzi umebaini kwamba Wizara ya Elimu, Sayansi na Teknolojia  haikufanya kwa uhakika ufuatiliaji na tathmini ya utendaji wa Mamlaka ya  Elimu na Mafunzo ya Ufundi Stadi. Wizara ya Elimu ilifanya tathmini na  ufuatiliaji kwa kutegemea taarifa zilizopelekwa kwake na mamlaka  yenyewe. Wizara ilizitumia taarifa hizo kutoa majumuisho ya utendaji wa  Mamlaka ya Elimu na Mafunzo ya Ufundi Stadi.     Udhaifu katika ufuatiaji na tathmini ya utendaji wa Mamlaka ya  Elimu na Mafunzo ya Ufundi Stadi  Kwa mujibu wa Mpango wa Maendeleo ya Elimu, hususani kwenye elimu na  mafunzo ya ufund stadi, Wizara ya Elimu, Sayansi na Teknolojia inatakiwa  kuandaa mfumo wa ufuatiliaji kuhusu upatikanaji wa elimu yenye ubora  ngazi ya taifa yenye viashiria vya upimaji. Ukaguzi umebaini kwamba  Wizara ya Elimu, Sayansi na Teknolojia haikuweza kufanya ufuatiliaji na  tathmini ka Mamlaka ya Elimu na Mafunzo ya Ufundi Stadi kuhusu Ubora  wa Elimu na Mafunzo ya Ufundi Stadi. Hii ni kwa sababu Wizara haikuwahi  kufanya ufuatiliaji na tathmini yake kwenye eneo la upatikanaji wa eimu  na mafunzo ya ufundi stadi.  8.6.2.Viashiria vya upimaji havikuandaliwa na kutumiwa ipasavyo  Kwa mujibu wa Mpango wa Kuendeleza Elimu na Mafunzo ya Ufundi Stadi  wa Mwaka 2013/14-2017/18 na Mpango wa Maendeleo ya Elimu, Wizara ya  Elimu, Sayansi na Teknolojia ilitakiwa kuaanda mfumo wa Ufuatiliaji na  tathmini wenye viashiria vya upimaji.  Ukaguzi umebaini kwamba Mpango wa Mamlaka ya Elimu na Mafunzo ya  Ufundi Stadi wa Mwaka 2013/14-2017/18 haukuwa na viashiria vya upimaji  ili kupima utekelezaji wa malengo makuu ya taasisi kuhusu upatikanaji  yenye tija wa elimu na mafunzo ya ufundi stadi. Hata hivyo, ukaguzi  ulibaini kwamba Mpango wa Mamlaka wa miaka mitano ulikuwa na  viashiria vya Upimaji kuhusu maendeleo ya upatikanaji wa elimu na  mafunzo bora ya ufundi stadi.  Vilevile, ukaguzi ulibaini kupitia mapitio ya taarifa za mwaka za Mamlaka  ya Elimu na Mafunzo ya Ufundi Stadi kwamba viashiria vya upimaji  vilivyomo kwenye mpango mkakati wa shirika havikutumiwa kwenye utoaji  na upashanaji taarifa kuhusu upatikanaji wa elimu na mafunzo bora ya  ufundi stadi yanayotakiwa.     SURA YA TISA  UTEKELEZAJI WA MIRADI YA ELIMU KATIKA TAASISI ZA ELIMU YA JUU NA  UTAFITI    Utangulizi  Sehemu hii inawasilisha masuala yaliyobainika kutoka katika taarifa nne za  ukaguzi wa ufanisi katika sekta ya elimu. Mambo yaliyobainika yamejikita  katika utekelezaji wa programu za elimu hususani uimarishaji wa uwezo  wa kufanya utafiti katika taasisi za elimu ya juu ikijumuisha Chuo Kikuu  cha Dar es Salaam, Chuo Kikuu cha Afya na Sayansi Shirikishi Muhimbili,  Chuo Kikuu cha Ardhi, pamoja na Tume ya Sayansi na Teknolojia.  Taarifa hizo nne za ukaguzi zilizotumika katika majumuisho ya sehemu hii  ni Uimarishaji Uwezo wa Utafiti katika Chuo Kikuu cha Dar es Salaam;  Uimarishaji Uwezo wa Utafiti katika Chuo Kikuu cha Afya na Sayansi  Shirikishi Muhimbili; Uimarishaji Uwezo wa Utafiti katika Chuo Kikuu cha  Ardhi; na Ujengaji wa Mifumo ya Kuwezesha Tafiti Zinazoendana na  Mazingira na zenye Ubora wa Hali ya Juu katika Tume ya Sayansi na  Teknolojia.  Sehemu hii mahususi inajikita katika kujumuisha mambo yote yaliyobainika  katika tathmini za mipango ya miradi na mipango ya awali, uratibu wakati  wa utekelezaji wa miradi husika, ufanisi katika utekelezaji wa miradi,  upatikanaji wa fedha kwa shughuli za miradi, pamoja na mwendelezo wa  miradi husika katika taasisi hizo. Madhaifu yaliyobainika yanawasilishwa  hapa chini.    Mipango na Shughuli za Awali za Miradi  Mapitio ya ripoti binafsi za ukaguzi wa ufanisi yalibaini kwamba, shughuli  za awali za utekelezaji wa miradi ya elimu katika taasisi za elimu ya juu  na vyuo vikuu vya Dar es Salaam, Muhimbili, na Ardhi, pamoja na Tume ya  Sayansi na Teknolojia haikuratibiwa na kutekelezwa kwa kiwango cha  kutosha. Udhaifu uliobainika unawasilishwa hapa chini.     Uchambuzi hafifu wa vihatarishi wakati wa kuandaa mipango ya  miradi  Utekelezaji wa miradi katika taasisi za elimu ya juu unahitaji uchambuzi  wa kutosha wa vihatarishi ili kulinda rasilimali dhidi ya matumizi mabaya  na kuepuka kutopatikana kwa thamani ya fedha. Hata hivyo, ukaguzi  ulibaini kwamba utekelezaji wa miradi katika taasisi husika  haukuambatana na uchambuzi wa kutosha wa vihatarishi. Jedwali 9.1  linaonesha vihatarishi vilivyojirudia katika taasisi tofauti na ambavyo  havikuzingatiwa wakati wa utekelezaji wa miradi katika taasisi11 nne  husika na hivyo kuathiri matokeo ya mradi.  Jedwali 9.1: Vihatarishi vilivyojirudia na matokeo yake hasi  Vihatarishi  Vilivyosahaulika Utokeaji wake Madhara ya Muda Mfupi  Tume ya Vyuo Vikuu  kuchelewa kuidhinisha  mitaala  Chuo Kikuu cha Dar es  Salaam  Chuo Kikuu cha Ardhi  Chuo Kikuu cha Afya na  Sayansi Shirikishi  Muhimbili   Kuchelewa kwa  matokeo ya Miradi   Kutopatikana kwa  matokeo ya mradi  Wanafunzi kutoweza  kumaliza masomo kwa  wakati  Chuo Kikuu cha Ardhi  Chuo Kikuu cha Afya na  Sayansi Shirikishi  Muhimbili   Kuchelewa kwa  matokeo ya mradi  Wanafunzi kuacha  masomo  Chuo Kikuu cha Afya na  Sayansi Shirikishi  Muhimbili   Kutofikiwa kwa  malengo ya mradi  Kutopokea maombi kwa  kozi zilizoanzishwa  Chuo Kikuu cha Ardhi  Chuo Kikuu cha Afya na  Sayansi Shirikishi  Muhimbili   Kutofikiwa kwa  malengo ya mradi   Kukosekana kwa  thamani ya fedha  Mwamko mdogo wa jamii  kutumia matokeo ya tafiti  Chuo Kikuu cha Ardhi  Tume ya Sayansi na  Teknolojia   Kutofikiwa kwa  malengo ya mradi  Chanzo: Ripoti za Ukaguzi wa Ufanisi kwa Programu ya Uimarishaji Uwezo  wa Kufanya Tafiti katika Vyuo Vikuu vya Dar es Salaam, Ardhi, na  Muhimbili na Tume ya Sayansi na Teknolojia    11 Chuo Kikuu cha Afya na Sayansi Shirikishi Muhimbili, Chuo Kikuu cha Dar es Salaam, Chuo  Kikuu cha Ardhi, pamoja na Tume ya Sayansi na Teknolojia     Jedwali 9.1 linaonesha vihatarishi mbalimbali ambavyo vilishindwa  kubainishwa na kuweza kuathiri kufikiwa kwa malengo mahususi na  malengo ya jumla ya mradi wakati wa utekelezaji wa shughuli za mradi.  Kuchelewa kuidhinishwa kwa mitaala kulikofanywa na Tume ya Vyuo Vikuu  kulikuwa moja ya vihatarishi vilivyojibainisha katika vyuo vikuu vyote  vitatu vilivyoshiriki mradi wa uimarishaji uwezo wa kufanya utafiti. Moja  ya madhara ambayo yalijitokeza katika sehemu nyingi ni kuchelewa au  kutofikiwa kwa malengo mahususi au ya jumla ya mradi katika taasisi zote  nne zilizotekeleza miradi husika.    Kuandaa Viashiria na Malengo Yasiyo na Uhalisia  Ukaguzi wa ufanisi kuhusu uimarishaji uwezo wa utafiti katika Tume ya  Sayansi na Teknolojia ulibaini kwamba malengo ya awali ya mradi  yalijumuisha malengo na viashiria ambavyo havikuwa na uhalisia na  kujumuishwa katika shughuli ambazo zilishindwa kufanyika kikamilifu. Kwa  mfano, programu ya uimarishaji wa uwezo wa utafiti katika Tume ya  Sayansi na Teknolojia ilinuia kuongeza ripoti za miradi ya masomo ya  shahada ya uzamivu kutoka mbili hadi tatu kwa kila mwaka hadi mwezi  Juni mwaka 2018 lakini lengo hilo halikuweza kufikiwa. Upangaji huu  haukuweza kufanywa vizuri kwa kuwa, hata kama kusingekuwepo na  ucheleweshaji wa kuanza kwa miradi, lengo hili lisingefikiwa kwa kuwa  ilitarajiwa kuchukua miaka miwili hadi mitatu kwa watafiti kuanza kutoa  ripoti na matokeo mengine yakiwemo machapisho.  Zaidi, Chuo Kikuu cha Afya na Sayansi Shirikishi Muhimbili hakikuweka  malengo ya kupima ufikiwaji wa namna ya kuimarisha ujuzi katika kukabili  malaria. Ukaguzi ulibaini kwamba malengo yaliyowekwa hayakufikiwa kwa  kuwa wakati wa uaandaji wa mipango ya mradi, Chuo Kikuu cha Afya na  Sayansi Shirikishi Muhimbili kiliweka makadirio ya juu kupita kiasi, kwa  mfano malengo ya idadi ya machapisho kwa ajili ya kuwasilishwa kwenye  makongamano.  Aidha, ukaguzi wa programu ya kuimarisha uwezo wa kiutafiti katika Chuo  Kikuu cha Afya na Sayansi Shirikishi Muhimbili ulibaini kwamba malengo ya  kuwa na kiwango cha juu cha tafiti mbili zinazopeana taarifa kupitia kituo  hiki kwa kila mwaka hayakuwa na uhalisia. Hii ni kwa kuwa, malengo  yaliyowekwa hayakuzingatia kazi zingine kama za manunuzi katika nyanja     za ukusanyaji na usimamizi na uandaaji wa sera ya kupeana taarifa,  mambo ambayo yalitakiwa kufanyika kwa wakati mmoja.  Ukaguzi wa ufanisi kuhusu programu ya uimarishaji uwezo wa kufanya  utafiti katika Tume ya Sayansi na Teknolojia ulibaini kwamba, uandaaji wa  malengo na viashiria visivyo na uhalisia ulitokana na waandaji wa mradi  kuwa na matarajio ya juu kuhusu matokeo ya mradi. Ukaguzi ulibaini zaidi  kwamba malengo na viashiria visivyo na uhalisia vimechangia kuzuia  upimaji wa kiwango ambacho Tume imefanikiwa kutimiza malengo ya  mradi uliotekelezwa. Suala hili pia limepelekea kuwa na utofauti wa  malengo kati ya SIDA na Tume ya Sayansi na Teknolojia katika utekelezaji  wa tafiti za shahada ya uzamivu.    Kutopitiwa kwa nyaraka za uanzishaji wa mradi  Ukaguzi wa ufanisi kuhusu mradi wa uimarishaji uwezo wa kiutafiti katika  Chuo Kikuu cha Ardhi pamoja na Tume ya Sayansi na Teknolojia ulibaini  kwamba taasisi hizo hazikufanya mapitio ya nyaraka za mradi ili kuweza  kuwa na malengo yaliyoendana na uhalisia na kufanya makubaliano  yaliyoafikiwa kutokana na mikataba kuwa na uhalisia.  Sehemu ya 4 ya Mwongozo wa Shirika la Kimataifa la Maendeleo la Uswidi  kuhusu usimamizi wa misaada unataka vitengo vinavyotekeleza miradi  kupitia upya makubaliano kuhusu majukumu na wajibu na kuzingatia  mipango ya masuala yaliyokubaliwa wakati wa maandalizi. Hata hivyo,  timu ya wakaguzi ilibaini kwamba nyaraka za uanzishaji wa mradi  hazikupitiwa na Chuo Kikuu cha Ardhi pamoja na Tume ya Sayansi na  Teknolojia ili kujumuisha mabadiliko yoyote makubwa licha ya kuwepo  kwa mabadiliko hayo makubwa yaliyotokea wakati wa utekelezaji wa  mradi. Jedwali 9.2 linaonesha baadhi ya changamoto kubwa zilizojitokeza  wakati wa utekelezaji pamoja na madhara yake kwenye mradi.     Jedwali 9.2: Mabadiliko Makubwa ya Mradi na Changamoto Zilizotokana  na Mabadiliko Hayo  Chuo/Taasisi Shughuli ya Mradi Mabadiliko  yaliyojitokeza  Sababu za  Mabadiliko  Chuo Kikuu  cha Ardhi  Kuandaa na  kuidhinisha mitaala  wa shahada za  uzamivu  Muda wa  kuidhinisha mitaala  ya shahada za  uzamivu  Taratibu za  uidhinishaji wa  mitaala husika  Tume ya  Sayansi na  Teknolojia  Manunuzi na ufungaji  wa mfumo wa  usimamizi wa fedha  Muda wa manunuzi  na ufungaji wa  mfumo  Taratibu za  manunuzi  Chuo Kikuu  cha Ardhi  Kuandaa na  kuidhinisha mitaala  ya shahada za  umahiri  Muda wa  kuidhinisha mitaala  ya shahada za  umahiri  Taratibu za  uidhinishaji wa  mitaala husika  Tume ya  Sayansi na  Teknolojia  Kuanzishwa kwa  hifadhi ya usimamizi  wa tafiti  Muda wa uanzishaji Kusuasua kwa  mwenendo wa  wanafunzi  Chuo Kikuu  cha Ardhi  Kufanyika kwa tafiti Muda wa kukamilika  kwa tafiti  Kuchelewa kwa  ukusanyaji wa  data na uandaaji  wa ripoti  Chuo Kikuu  cha Ardhi  Mafunzo ya masomo  ya uzamili  Muda wa wanafunzi  kuhitimu masomo  Kusuasua kwa  mwenendo wa  wanafunzi  Chuo Kikuu  cha Ardhi  Shughuli za huduma  za kitaalamu kwa  jamii  Namna ya  kutekeleza huduma  za kitaalamu kwa  jamii  Bajeti ndogo ya  kazi husika  Chanzo: Ripoti za Ukaguzi wa Ufanisi kuhusu Programu za Kuimarisha  Uwezo wa Kufanya Utafiti katika Chuo Kikuu cha Ardhi na Tume ya  Sayansi na Teknolojia  Jedwali 9.2 linaonesha kwamba kulikuwa na mabadiliko saba ambayo  yalijitokeza wakati wa utekelezaji wa shughuli za miradi na hivyo  kupelekea uhitaji wa kupitiwa upya ili kutathmini hatua zilizofikiwa au  matokeo ya mradi ili kupunguza athari za kufikiwa kwa lengo zima la  mradi. Baadhi ya mabadiliko makubwa yaliyojitokeza ni muda wa  uidhinishaji wa mitaala ya shahada za umahiri na uzamivu, muda wa  wanafunzi kuhitimu masomo, na kuanzishwa kwa usimamizi wa hifadhi ya     tafiti. Mabadiliko haya yameleta na yameendelea kuleta changamoto ya  ufikiwaji wa malengo ya mradi.  Mabadiliko hayo yaliyojitokeza yaliathiri kiwango ambacho mradi ulifikia  malengo yake kiufanisi, kwa tija na kiuwekevu wakati wa utekelezaji wa  miradi kwa Chuo Kikuu cha Ardhi pamoja na Tume ya Sayansi na  Teknolojia. Kwa mfano, katika Chuo Kikuu cha Ardhi, programu haikuweza  kufikia tarehe ya mwisho ya kufanya mahafali ya wanafunzi wa shahada ya  uzamivu na hivyo kuwa na uchelewaji wa miezi 19 hadi kufikia muda wa  kutoa ripoti za utafiti kwa kila programu ya mradi. Zaidi, mradi  haukufanikiwa kupata idhini ya mitaala ya shahada za uzamili kutoka  Tume ya Vyuo Vikuu hadi wakati wa kufunga mradi ulipofika.    Uratibu wakati wa Utekelezaji wa Miradi ya Uimarishaji Uwezo wa  Utafiti  Ukaguzi wa ufanisi kuhusu utekelezaji wa programu ya uimarishaji uwezo  wa kufanya utafiti katika Chuo Kikuu cha Afya na Sayansi Shirikishi  Muhimbili ulibaini kuwepo kwa uratibu hafifu kati ya mamlaka zilizihusika  na uidhinishaji katika mfumo uliopo wa kuidhinisha mitaala katika Chuo  Kikuu cha Afya na Sayansi Shirikishi Muhimbili kuanzia katika ngazi ya idara  hadi Baraza la Seneti la Chuo. Ilibainika kwamba uratibu hafifu katika  ngazi ya mamlaka zinazohusika na uidhinishaji ilikuwa sababu kubwa ya  kutoanzishwa kwa kozi mbili za shahada ya umahiri zilizohitajika.  Kulingana na lengo namba tatu la andiko la mradi, katika kipindi cha  mwaka 2015/16 hadi mwaka 2019/20, Chuo Kikuu cha Afya na Sayansi  Shirikishi Muhimbili kilitakiwa kuanzisha kozi mbili za shahada ya umahiri  zinazohusiana na maeneo ya kipaumbele katika sekta ya afya. Hata hivyo,  kutokana na uratibu hafifu na mamlaka zinazohusika na uidhinishaji, Chuo  kilishindwa kuanzisha shahada hizo.  Ukaguzi uliofanyika katika Chuo Kikuu cha Afya na Sayansi Shirikishi  Muhimbili ulibaini kuwepo kwa uratibu hafifu kwa shughuli za utafiti  kulikotokana na utekelezaji hafifu wa namna zilizowekwa za kupeana  matokeo ya utafiti. Kwa mfano, Chuo Kikuu cha Afya na Sayansi Shirikishi  Muhimbili kilipanga na kuandaa machapisho ya kisera kama namna ya  kupeleka matokeo ya utafiti kwa kutafsiri matokeo ya utafiti kuwa  machapisho ya kisera. Hata hivyo, ukaguzi ulibaini kwamba idadi ya     machapisho ya kisera yaliyoandaliwa wakati wa kipindi kilichotekeleza  mradi hayakuwa toshelevu.  Ukaguzi wa ufanisi kuhusu uimarishaji wa uwezo wa utafiti katika Chuo  Kikuu cha Dar es Salaam ulibaini kwamba kulikuwa na uratibu hafifu wa  taarifa za wanafunzi. Ukaguzi ulibaini kwamba uratibu wa taarifa  ulichukua muda mrefu kukamilika. Hii ilitokana na kwamba mradi mmoja  wa utafiti ulijumuisha nyanja nyingi ambazo zilifanywa na wanafunzi  tofauti.  Ukaguzi pia ulibaini kwamba uratibu hafifu wa taarifa za wanafunzi  ulitokana na kukosekana kwa uimarishaji wa mitandao ya ushirikiano  katika ngazi ya mikoa na kimataifa ili kurahisisha upatikanaji na kupeana  taarifa kati ya nchi shiriki zinazofadhiliwa na Shirika la Kimataifa la  Maendeleo la Uswidi katika mradi husika.  Ukaguzi wa ufanisi kwa mradi wa kujenga mifumo ya ufanyaji tafiti bora  na bunifu ulibaini kuwepo kwa uratibu hafifu wa ushirikiano kati ya vituo  vya uvumbuzi, taasisi za utafiti, pamoja na vyuo vya elimu ya juu.  Ilitarajiwa kwamba Tume ya Sayansi na Teknolojia pamoja na Shirika la  Maendeleo ya Viwanda Vidogovidogo iunde muunganiko na ushirikiano kati  ya vituo, taasisi za elimu ya juu, na taasisi za utafiti na maendeleo.  Kutokana na nyaraka zilizopitiwa, ilibainika kwamba jitihada zilifanywa  kuhakikisha kwamba kila kituo cha uvumbuzi kimeunganishwa na taasisi za  elimu ya juu na za utafiti.  Ukaguzi wa ufanisi ulibaini kwamba Tume ya Sayansi na Teknolojia ilikuwa  imeandaa Mfumo wa Kiutafiti na Kiuvumbuzi katika vituo vya uvumbuzi.  Hata hivyo, mfumo huo wa ushirikiano uliopendekezwa kati ya taasisi za  elimu, taasisi za utafiti na vituo haukuweza kuhuishwa katika taasisi  husika. Badala yake, matokeo ya mapendekezo ndiyo yaliweza kufanya  kazi katika muda mfupi. Mapitio ya ripoti za mwaka za miradi kwa kipindi  cha mwaka kuanzia 2017/18 hadi 2018/19 yalibaini kwamba Tume ya  Sayansi na Teknolojia ilianza majadiliano na jitihada za ushirikiano kati ya  pande zote zinazohusika katika kuboresha ushindani kati ya vituo vya  uvumbuzi.  Ukaguzi ulibaini pia kwamba hakukuwa na muunganiko imara na endelevu  kati ya vyuo vikuu, taasisi za utafiti na maendeleo, na vituo vya uvumbuzi.     Vyuo vikuu vilikuwa vimejikita zaidi katika kazi za ushauri wa kitaalamu  kwa kuwa wengi wao hawakuwa na miundombinu ya kuunga mkono na  kushirikiana na vituo vya uvumbuzi.  Katika namna inayofanana, ukaguzi wa ufanisi katika Tume ya Sayansi na  Teknolojia ulibaini kuwepo kwa uratibu duni wa shughuli za utafiti  kulikosababishwa na upeanaji hafifu kwa taarifa za mapema kati ya vituo  vya uvumbuzi kuhusu ratiba za maonesho na makongamano.    Ufanisi wa Programu  Mapitio ya ripoti nne za ukaguzi wa ufanisi yalibaini kuwa, taasisi nne za  kiutendaji zilikuwa na viwango tofauti vya utendaji na ufikiwaji wa  malengo. Kufikiwa kwa malengo kunasaidia kujua kiwango cha ufanisi  katika kufikia malengo yaliyowekwa. Sehemu zifuatazo zinatoa muhtasari  wa matokeo makuu na inaonesha kwa kiwango gani mipango hiyo imeweza  kufikiwa kwa ufanisi.    Utekelezaji usiokamilika wa shughuli za programu iliyopangwa  Ripoti ya ukaguzi wa ufanisi katika Tume ya Sayansi na Teknolojia ilibaini  kuwa utekelezaji wa shughuli za programu haukukamilika na idadi kubwa  ya shughuli hazikutekelezwa kabisa na mpango huo. Hii ilibainika katika  kipindi chote cha utekelezaji wa shughuli za programu yaani kuanzia  mwaka 2015/16 hadi 2019/20 isipokuwa mwaka wa fedha 2018/19 ambapo  zaidi ya nusu ya shughuli za programu zilitekelezwa. Jedwali 9.3  linaonesha hali ya utekelezaji wa shughuli za programu katika Tume ya  Sayansi na Teknolojia.  Jedwali 9.3: Hali ya Utekelezaji wa Shughuli za Programu katika Tume  ya Sayansi na Teknolojia  Mwaka wa  Fedha  Shughuli Zote  Zilizopangwa Zilizotekelezwa Zisizotekelezwa  2015/16 8 3 5  2016/17 11 5 6  2017/18 10 5 5  2018/19 12 10 2  Jumla 41 23(56%) 18(44%)  Chanzo: Ripoti ya Ukaguzi wa Ufanisi kuhusu Programu ya Kuimarisha  Utafiti katika Tume ya Sayansi na Teknolojia    Jedwali 9.3 linaonesha kuwa, kwa jumla, karibu asilimia 56 ya jumla ya  shughuli zilizopangwa kati ya mwaka wa fedha 2015/16 na 2018/19  zilitekelezwa. Shughuli nyingi zilitekelezwa wakati wa mwaka wa fedha  2018/19 ambapo shughuli 10 kati ya 12 zilizopangwa zilitekelezwa.  Ukaguzi ulibaini kuwa, utekelezaji usioridhisha wa shughuli zilizopangwa  ulichangiwa na tabia ya kuhamishia shughuli mwaka unaofuata ambazo  hazijatekelezwa katika mwaka uliopita. Ukaguzi pia uliripoti kuwa,  utekelezaji usioridhisha wa shughuli zilizopangwa ulitokana na kuwa na  viashiria visivyoendani na uhalisia katika kufikiwa kwa mipango ya  utekelezaji iliyowekwa.  Jedwali 9.4: Orodha ya Shughuli na Fedha Zilizotumika lakini  Hazioneshwi katika Mpango Mpya wa Mwaka  Mwaka  wa  Fedha  Shughuli Zilizotekelezwa  lakini Hazionyeshwi katika  Bajeti kwa Mwaka wa  Fedha Husika  Aina ya Gharama  Matumizi ya  Gharama  Jumla (Sh.)  2017/18 Kuboresha mfumo wa  usimamizi wa fedha Mshauri 101,530,191  2018/19  Mafunzo ya uongozi wa  Tume ya Sayansi na  Teknolojia juu ya  Mabadiliko ya Usimamizi  katika Taasisi ya UONGOZI  Usafiri/chakula  27,637,500  Watumishi wawili kupata  mafunzo ya mawasiliano ya  kisayansi  Usafiri wa anga,  malipo ya kujikimu  ya kila siku 57,900,750  Jumla 187,068,441  Chanzo: Mipango ya Mwaka na Taarifa za Fedha Zilizokaguliwa za Mdhibiti  na Mkaguzi Mkuu wa Hesabu za Serikali kwa Miaka ya Fedha kuanzia 2015/16  hadi 2018/19  Jedwali 9.4 linaonesha shughuli zilizofanywa lakini hazikuwepo katika  bajeti ya miaka 2017/18 na 2018/19. Ilibainika kuwa Tume ya Sayansi na  Teknolojia ilitumia shilingi 187,068,441 katika kipindi hiki kwa shughuli  ambazo hazikuwepo katika mipango ya kila mwaka. Utekelezaji wa  shughuli za ziada ulipelekea kuwepo kwa tofauti kati ya shughuli  zilizopangwa kutekelezwa na shughuli halisi zilizopangwa katika kila  mwaka husika.     Vyuo vikuu vilifanikiwa kufikia kiwango kinachoridhisha cha  malengo ya Programu za Kuimarisha Utafiti  Ukaguzi unaohusu utekelezaji wa miradi ya utafiti katika vyuo vikuu vitatu  ulibaini kwamba kulikuwa na utendaji wa kuridhisha kwa kuzingatia  mafanikio ya jumla ya malengo ya miradi kama yalivyotekelezwa katika  vyuo vikuu vitatu pamoja na Tume ya Sayansi na Teknolojia. Jedwali 9.5  linawasilisha matokeo ya uchambuzi huo.  Jedwali 9.5: Kufanikiwa kwa Malengo ya Programu ya Jumla  Taasisi Kiwango cha Mafanikio  (asilimia)  Chuo Kikuu cha Dar es Salaam 78  Chuo Kikuu cha Ardhi 58  Chuo Kikuu cha Afya Muhimbili Toshelevu  Tume ya Sayansi na Teknolojia Toshelevu  Chanzo: Ripoti za Ukaguzi wa Ufanisi wa Kuimarisha Uwezo wa Utafiti za  Chuo Kikuu cha Ardhi, Chuo Kikuu cha Dar es Salaam, Tume ya Sayansi na  Teknolojia na Chuo Kikuu cha Afya na Sayansi Shirikishi Muhimbili  Jedwali 9.5 linaonesha mafanikio makubwa ya malengo ya programu  wakati wa utekelezaji wa programu ya kuimarisha uwezo wa utafiti katika  vyuo vikuu vitatu pamoja na Tume ya Sayansi na Teknolojia. Wakati Chuo  Kikuu cha Dar es Salaam na Chuo Kikuu cha Ardhi vilifanikiwa kufikia  asilimia 78 na 58 mtawalia ya malengo yao ya mpango, Chuo Kikuu cha  Afya na Sayansi Shirikishi Muhimbili na Tume ya Sayansi na Teknolojia  waliweza kufikia kiwango cha kuridhisha cha malengo yao.  Mapitio ya kila ripoti inaonesha kuwa kulikuwa na mfumo mzuri wa  kusimamia matumizi ya fedha katika taasisi zote ambazo zilihitaji  matumizi kabla ya kuomba fedha kwa matumizi yajayo. Mifumo ya ufadhili  wa programu ambayo ilianzishwa ilisaidiwa katika kuhakikisha kuwa  shughuli nyingi za programu zinakamilika kwa wakati na kwamba malengo  yanafikiwa.     Kuchelewa kufikia mafanikio katika programu zote muhimu  Mapitio ya ripoti nne za ukaguzi wa ufanisi zilionesha kuwa kulikuwa na  kuchelewa kufikia mafanikio kwa wakati kwa programu zote muhimu  ikilinganishwa na mipango iliyopangwa dhidi ya utekelezaji wake.  Mikataba iliyosainiwa kati ya taasisi zinazoshiriki na Shirika la Kimataifa la  Maendeleo la Uswidi iliweka muda maalumu wa kufikia malengo katika  kipindi chote cha utekelezaji wa malengo hayo.  Hata hivyo, ripoti za ukaguzi zinaonesha kuwa baadhi ya matokeo muhimu  yalicheleweshwa hivyo kuathiri utekelezaji wa mipango mengine. Jedwali    linawasilisha matokeo muhimu yaliyocheleweshwa wakati wa  utekelezaji wa programu.  Jedwali 9.6: Matokeo muhimu Yaliyochelewa Kufikiwa wakati wa  Utekelezaji wa Programu za Kuimarisha Utafiti  Taasisi Malengo Muhimu ambayo Yalichelewa Athari kwa Mpango  Chuo Kikuu  cha Dar es  Salaam   Kukamilisha Mafunzo ya Uzamivu  Kukamilisha Masomo ya Umahiri   Kuthibitishwa kwa kozi za uzamivu  na umahiri   Ombi la Fedha za Programu  Ununuzi wa Vifaa vya Utafiti  Kuchelewesha  kukamilisha  mafunzo ya umahiri  na uzamivu  Chuo Kikuu  cha Ardhi   Shughuli za Utafiti wa Uzamivu   Kuendesha Mafunzo ya umahiri  Kudhibitishwa kwa kozi za uzamivu  na umahiri  Ombi la Fedha za Programu  Shughuli za Utafiti   Kuanzishwa kwa Kituo cha Uvumbuzi  wa Utafiti na Teknolojia  Uanzishwaji wa jarida mkondoni  Kuchelewesha  Kukamilisha  masomo ya Uzamivu   Kutosajiliwa kwa  Wanafunzi wa  Shahada ya Umahiri  Chuo Kikuu  cha Afya  Muhimbili   Mafunzo na Utafiti wa wanafunzi wa  uzamivu   Mafunzo ya Wanafunzi wa umahiri   Kuendeleza na Kudhibitisha  Programu za Uzamivu   Kuendeleza na Kudhibitisha   Kuchelewesha  kuhitimu kwa  Wanafunzi wa  uzamivu na umahiri     Taasisi Malengo Muhimu ambayo Yalichelewa Athari kwa Mpango  Programu za uzamili  Tume ya  Sayansi na  Teknolojia  Ununuzi na Ufungaji wa Mfumo wa  Usimamizi wa Fedha  Kuanzishwa kwa Hifadhi ya  Usimamizi wa Utafiti  Upatikanaji mdogo  wa ripoti za utafiti  Kucheleweshwa kwa  Mafunzo ya  Usimamizi wa  Fedha  Chanzo: Ripoti za Ukaguzi wa Utendaji wa Programu ya Kuimarisha Uwezo  wa Utafiti  Jedwali 9.6 linaonesha kuwa programu ilikabiliwa na ucheleweshaji wa  kufikiwa kwa matokeo muhimu hivyo kuathiri utekelezaji wa shughuli  zingine zilizofuata. Vyuo vikuu vitatu vilichelewesha kupitisha na kufanya  shughuli za utafiti kuhusiana na kozi za uzamivu. Hali hii iliathiri ratiba ya  kumalizika kwa masomo ya uzamivu pamoja na wanafunzi kushiriki  mahafali ya umahiri na uzamivu.  Mapitio ya ripoti za ukaguzi wa ufanisi kwenye vyuo vikuu vitatu na taasisi  moja ya utafiti imeonesha kuwa programu nyingi zilizochelewa kupata  matokeo ilisababishwa na kutokuwepo kwa umakini wakati wa kuweka  mipango ambayo haikuzingatia taratibu na mpangilio ya kawaida katika  kuidhinisha na kufanya mafunzo husika.  Matokeo yake, ucheleweshaji huo uliathiri ratiba nzima ya utekelezaji wa  programu na hivyo kuhitaji kuongezwa kwa muda wa programu kutoka ule  uliokubalika awali. Programu zote katika vyuo vikuu vitatu ziliomba  kuongezewa muda ikiwa ni ishara ya kutofanikiwa kutekeleza mipango ya  mafanikio ya awali.    Maboresho katika mazingira ya utafiti  Lengo kuu la programu ya kuimarisha uwezo wa utafiti lilikuwa kuongeza  uwezo wa tafiti katika taasisi zote nne. Uwezo wa utafiti ulitarajiwa  kuongezwa kupitia hatua ambazo zilipangwa kutekelezwa kutoka ndani na  nje ya taasisi nne. Mapitio ya ripoti katika taasisi nne yalibaini kuwa  kulikuwa na ongezeko kubwa la uwezo wa utafiti ikilinganishwa na kabla  na baada ya programu.     Licha ya ukweli kwamba mipango mengi haikufanikiwa kwa idadi kama  ilivyopimwa kupitia viashiria vya utendaji, kaguzi zote zimethibitisha kuwa  uwezo wa utafiti umeongezeka na kuboreshwa kwa kiwango kikubwa.  Jedwali 9.7 linaonesha uwezo mbalimbali wa utafiti ambao umeboreshwa  kutokana na hatua za programu ya kuimarisha uwezo wa utafiti.  Jedwali 9.7: Maeneo ya Utafiti Yaliyoimarika ikiwa ni Matokeo ya  Programu  Maeneo ya  Tafiti Maboresho  Ushiriki  Ushiriki mkubwa wa wafanyikazi katika programu  Kiwango cha juu cha ushirikiano na watafiti wa nje na vyuo  vikuu  Ubora  Uwezo wa kusimamia ubora wa utafiti (programu ya  kugundua wizi wa maarifa ya wengine, majarida yaliyopitiwa  na wenzao na ushiriki wa vyuo vikuu vya nje ya nchi)  Utawala  Uwezo wa kusimamia programu/miradi mikubwa ya utafiti  Uwezo wa kushughulikia programu za utafiti wa ubia kati ya  vyuo tofauti  Uwezo uliojengwa katika usimamizi wa ushirikiano  Usambazaji/  Uwepo  Ongezeko kubwa la idadi ya machapisho  Idadi kubwa ya semina za usambazaji wa maarifa  Uwezo wa kusambaza matokeo kwenye media tofauti  (majarida ya mtandaoni n.k.)  Ufadhili  Uwezo wa kukuza/kuandika mapendekezo ya ruzuku za tafiti  kubwa  Uwezo wa kusimamia fedha zinaotegemea matokeo  Chanzo: Ripoti za Ukaguzi wa Ufanisi wa Programu ya Kuimarisha Uwezo  wa Utafiti kwa Chuo Kikuu cha Ardhi, Chuo Kikuu cha Dar es Salaam, Chuo  Kikuu cha Afya na Sayansi Shirikishi Muhimbili na Tume ya Sayansi na  Teknolojia  Jedwali 9.7 linaonesha kuwa kumekuwa na maboresho katika maeneo  matano tofauti ya uwezo wa utafiti ikiwa ni matokeo ya makakati wa  programu ya kuimarisha uwezo katika taasisi nne za selimu ya juu na  utafiti. Maeneo muhimu ambayo yaliboreshwa sana ni pamoja na ushiriki,  usimamizi wa ubora wa utafiti, usambazaji wa matokeo ya utafiti, na  ufadhili wa shughuli za utafiti.     Ukaguzi wa ufanisi juu ya uwezo wa utafiti wa Chuo Kikuu cha Ardhi  ulionesha kuwa awamu ya kwanza ya programu imewezesha asilimia 25 ya  wafanyakazi wake wa kitaaluma kushiriki katika utafiti. Kiwango hiki cha  ushiriki kilichangia uboreshaji wa kiwango cha uwezo katika Chuo katika  maeneo tofauti kama inavyooneshwa katika Jedwali 9.7. Kwa Chuo Kikuu  cha Dar es Salaam, ukaguzi wa utendaji wa uimarishaji wa uwezo wa  utafiti umebaini hali hiyohiyo kama ya Chuo Kikuu cha Ardhi.    Maboresho ya Upatikanaji wa Mtandaoni kwa Vifaa vya Utafiti na  Mafunzo  Mapitio ya ripoti nne za ukaguzi wa ufanisi juu ya uimarishaji wa uwezo wa  utafiti umeonesha kuwa kumekuwa na uboreshaji wa upatikanaji wa tafiti  na zana za mafunzo ukiwa ni matokeo ya mpango wa kuimarisha uwezo  unaofadhiliwa na Shirika la Kimataifa la Maendeleo la Uswidi. Ripoti  zilizopitiwa zilionesha kuwa taasisi zote nne zilizoshiriki zimeongeza  uwezo wa usambazaji wa matokeo ya tafiti na vifaa vya mafunzo kupitia  kwa njia ya mtandao na makongamano. Jedwali 9.8 linaonesha kiwango  cha maboresho ya upatikanaji wa mtandao kwa ajili ya kupata taarifa za  tafiti na vifaa vya mafunzo.  Jedwali 9.8: Kiwango cha Maboresho ya Upatikanaji wa Mtandao kwa  Ajili ya Kupata Taarifa za Tafiti na Vifaa vya Mafunzo  Taasisi Kiwango cha Ongezeko  Chuo Kikuu cha  Dar es Salaam   Asilimia 84 ya idadi lengwa ya makala kamili za majarida  ya kielekitroniki zilizopakuliwa kati ya mwaka 2015 na    Asilimia 66 ya wafanyakazi wa Chuo Kikuu cha Dar es  Salaam walipakia data za utafiti katika hifadhi ya utafiti  Chuo Kikuu cha  Ardhi  Machapisho 1384 yalipatikana kati ya 2015 na 2020  Chuo Kikuu cha  Afya Muhimbili  Asilimia 100 ya vipakuzi vimepangwa (vipakuzi 16,885)  Tume ya Sayansi  na Teknolojia  Kuanzishwa kwa Hifadhi ya Usimamizi wa Utafiti  Chanzo: Ripoti za Ukaguzi wa Ufanisi juu ya Kuimarisha Uwezo wa Utafiti  Jedwali 9.9 linaonesha kuwa kulikuwa na ongezeko la matumizi ya  machapisho ya mtandaoni kupitia majukwaa yaliyotengenezwa wakati wa  utekelezaji wa mpango wa kuimarisha uwezo wa utafiti. Maeneo     yaliyopata matokeo zaidi yalijumuisha kupakua machapisho ya mtandaoni  na matumizi ya majukwaa ya mtandao kupakuwa matokeo ya tafiti.  Chuo Kikuu cha Dar es Salaam kilifikia lengo la asilimia 84 ya idadi ya  makala kamili za majarida ya kielekitroniki kuanzia mwaka 2015 hadi    Kwa upande mwingine, Chuo Kikuu cha Afya na Sayansi Shirikishi  Muhimbili kiliweza kufikia lengo la asilimia 100 ya upakuaji wa machapisho  ambapo jumla ya machapisho 16,885 yalipakuliwa katika kipindi cha miaka  4 ya fedha kuanzia mwaka 2016/17. Taasisi pia ziliweza kuanzisha  majukwaa ya upatikanaji wa tafiti. Kwa mfano, Chuo Kikuu cha Ardhi na  Tume ya Sayansi na Teknolojia zilianzisha majarida na hazina za usimamizi  wa utafiti    Ufadhili wa Programu  Utekelezaji wa shughuli za programu uliwezeshwa na mtiririko wa fedha  kutoka kwa mshirika wa kifedha ambaye ni Shirika la Kimataifa la  Maendeleo la Uswidi kwenda kwa washirika watekelezaji (Chuo Kikuu cha  Dar es Salaam, Chuo Kikuu cha Ardhi, Chuo Kikuu cha Afya na Sayansi  Shirikishi Muhimbili, na Tume ya Sayansi na Teknolojia). Mapitio ya ripoti  nne za ukaguzi wa ufanisi wa mpango wa kuimarisha uwezo ulibaini  udhaifu kama ilivyoainishwa hapa chini.    Fedha za programu zilizoidhinishwa zilitolewa kulingana na  maombi yaliyofanyika  Ripoti ya Ukaguzi wa Utendaji wa Kuimarisha Uwezo wa Utafiti katika  Chuo Kikuu cha Dar es Salaam ilionesha kuwa, Shirika la Kimataifa la  Maendeleo la Uswidi lilitoa fedha kulingana na kiwango kilichoombwa  ilimradi Chuo kitimize mahitaji yaliyowekwa na mhisani kama vigezo vya  malipo. Hii pia ilithibitishwa kupitia ukaguzi wa Taarifa za Fedha za Chuo  Kikuu cha Dar es Salaam na Shirika la Kimataifa la Maendeleo la Uswidi na  Ripoti za Maendeleo za kuanzia Mwaka 2015/16 hadi 2019/20 isipokuwa  kwa mwaka wa fedha 2018/19 kama Kielelezo 9.1 kinavyoonesha.     Kielelezo 9.1: Bajeti Iliyoidhinishwa katika Chuo Kikuu cha Dar es  Salaam  Chanzo: Bajeti Iliyoidhinishwa ya Chuo Kikuu cha Dar es Salaam na Shirika  la Kimataifa la Maendeleo la Uswidi na Taarifa za Fedha Zilizokaguliwa za  kuanzia mwaka 2015/16 - 2019/20  Kielelezo 9.1 kinaonesha kuwa kuanzia mwaka wa fedha 2015/16 hadi  2019/20, Shirika la Kimataifa la Maendeleo la Uswidi lilitoa asilimia 104 ya  kiasi kilichoombwa. Ukaguzi ulibaini zaidi kuwa kuanzia mwaka 2015/16  hadi 2017/18, Sida ilifanikiwa kutoa kiasi chote cha fedha kilichoombwa  na Chuo Kikuu cha Dar es Salaam kulingana na bajeti, na lilizidisha kiasi  kilichoombwa kwa miaka miwili (yaani miaka 2016/17 na 2017/18). Hata  hivyo, kwa mwaka wa fedha 2018/19, Sida ilitoa kwa Chuo Kikuu cha Dar  es Salaam asilimia 51 tu ya kiasi cha fedha za programu kilichoidhinishwa.  Ukaguzi ulibaini kuwa mwaka 2018/19, Sida ilichelewa kutoa fedha kwa  awamu ya pili ya Januari hadi Juni. SIDA ilitoa fedha kwenda kwenda Chuo  Kikuu cha Dar es Salaam mwaka 2019/20, ndiyo maana jumla ya fedha  zilizopokelewa mwaka 2019/2020 ilikuwa Krona za Uswidi 22,261,427 sawa  na shilingi za Tanzania bilioni 5.4 ambazo ni pamoja na Krona za Uswidi  8,656,744 sawa na shilingi za Tanzania bilioni 2.1 kwa mwaka 2018/19.  Hata hivyo, ilibainika zaidi kuwa Sida ilichelewesha kutoa fedha kwa  awamu ya pili kwa sababu Chuo Kikuu cha Dar es Salaam kilichelewa  kuomba fedha kulingana na ratiba za awamu.    Kuchelewa kuomba fedha za programu kulingana na ratiba za  awamu  Ukaguzi wa ufanisi kuhusu Kuimarisha Uwezo katika Chuo Kikuu cha Dar es  Salaam ulibaini kuwa kulikuwa na ucheleweshaji wa kuomba fedha. Ripoti  hiyo ilifafanua zaidi kuwa, barua za maombi ya fedha kutoka Chuo Kikuu  cha Dar es Salaam zilizoelekezwa kwa Ubalozi wa Uswidi zilicheleweshwa  hivyo kusababisha utoaji wa fedha za awamu pia kuchelewa.  Hali hii imekuwa ikijirudia kila zinapoombwa fedha katika awamu zote za  utekelezaji wa programu. Kwa mfano, awamu ya pili ya 2018/19 ambayo  ilikuwa Januari – Juni mwaka 2019, Chuo Kikuu cha Dar es Salaam kiliomba  fedha tarehe 13 Juni 2019 kupitia barua yenye Kumb. Na. Z10/S.4  iliyoelekezwa kwa Ubalozi wa Uswidi na kutiwa saini na Makamu Mkuu wa  Chuo. Mapitio ya barua za maombi ya fedha yalionesha kuwa Chuo Kikuu  cha Dar es Salaam hakikuweza kuomba fedha kwa wakati kutoka Sida  wakati wote wa utekelezaji wa programu hadi Juni 2020. Ukaguzi ulibaini  zaidi kwamba ucheleweshaji uliofanywa na Chuo Kikuu cha Dar es Salaam  kutuma maombi ya fedha kwa ajili ya mradi ilikuwa miezi 5 wakati wa  malipo ya kwanza ya mwaka wa fedha 2019/20 ucheleweshaji wa chini  ulikuwa ni miezi 2 katika kipindi cha miaka ya fedha 2016/17 na 2017/18  na malipo ya pili ya mwaka wa fedha wa 2019/20.  Ukaguzi wa Ufanisi kuhusu Kuimarisha Uwezo wa Utafiti katika Chuo Kikuu  cha Dar es Salaam ulibaini kuwa, ucheleweshaji ulichangiwa zaidi na  sababu kama kuchelewa kwa michakato ya idhini ndani ya Chuo Kikuu cha  Dar es Salaam pamoja na kusubiri mikutano ya Seneti ambayo inakaa mara  moja kwa kila robo mwaka. Kupitia mikutano ya Seneti mipango ya  utekelezaji ya kila mwaka na kwa kila bajeti ndogo ya programu  huidhinishwa kulingana na vigezo vya ulipaji wa fedha za Sida. Zaidi ya  hayo, matumizi chini ya fedha zilizotolewa katika kipindi kilichopangwa  pia zilikuwa sababu ya ucheleweshaji wa kuomba fedha.  Ucheleweshaji uliofanywa na Chuo Kikuu cha Dar es Salaam katika kuomba  fedha kutoka Sida ulichangia ucheleweshaji wa utoaji wa fedha kwa ajili  ya programu kwa kila awamu. Hii ni kwa sababu Chuo Kikuu cha Dar es  Salaam kilitarajiwa kupokea fedha zilizoombwa kutoka Sida mara mbili  kwa mwaka, yaani Julai na Februari kwa kila mwaka wa fedha. Hata hivyo,     ukaguzi kupitia taarifa za benki za Chuo Kikuu cha Dar es Salaam na SIDA  ulionesha kuwa fedha za awamu kutoka SIDA hazikutumwa kwa wakati  kama inavyooneshwa kwenye Kielelezo 9.2 kutokana na Chuo Kikuu cha  Dar es Salaam kuchelewa kuomba.  Kielelezo 9.2: Ucheleweshaji wa Utoaji wa Fedha za Programu  Chanzo: Taarifa za Benki za Chuo Kikuu cha Dar es Salaam-SIDA na  Maombi ya Fedha kuanzia mwaka 2015/16 - 2019/20  Vivyo hivyo, ukaguzi wa ufanisi kuhusu utekelezaji wa Programu ya  Kuimarisha Uwezo wa Utafiti na Ubunifu wa Usimamizi Endelevu wa Ardhi  na Mazingira kwa Maendeleo Jumuishi ulibaini kuwa, kulikuwa na  ucheleweshaji wa ombi la kupata fedha kwa ajili ya utekelezaji wa  shughuli za programu. Kielelezo 9.3 kinaonesha kiwango cha  ucheleweshaji wa kutuma maombi ya fedha kwa kipindi cha kati ya Julai  2015 na Juni 2020.     Kielelezo 9.3: Kiwango cha Uchelewaji wa Kutuma Maombi ya Fedha  kwa ajili ya Utekelezaji wa Programu kuanzia Mwaka 2015/16 hadi  2019/20    Chanzo: Barua za Maombi ya Malipo na Stakabadhi kwa Kipindi kati ya  Julai 2015 na Juni 2020  Kielelezo 9.3 kinaonesha ucheleweshaji wa kuomba fedha ulikuwa wa  kawaida katika miaka yote ya kifedha ambayo programu hiyo ilitekelezwa.  Kielelezo kinaonesha pia kuwa kilele cha kwanza cha ucheleweshaji  ulikuwa mwaka 2016/17 wakati ombi la 1 na la 2 yalicheleweshwa kwa  zaidi ya siku 60.  Ucheleweshaji mkubwa wa pili wa maombi ya fedha ulibainika katika  mwaka wa fedha wa 2018/19. Ukaguzi wa ufanisi kuhusu uimarishaji wa  uwezo wa utafiti katika Chuo Kikuu cha Ardhi unaonesha kuwa  ucheleweshaji huu ulisababishwa na mrundikano wa tafiti ambazo kwa  wakati huo zilikuwa zimetumia kiasi kikubwa cha fedha za programu,  lakini zilikuwa hazijaandaa ripoti za uwajibikaji kuonesha jinsi fedha  zilizokuwa zimetolewa hapo awali zilivyotumika (kurejesha masurufu ili  kudhibitisha matumizi ya fedha).  Pia, ukaguzi wa ufanisi juu ya uimarishaji wa uwezo wa utafiti katika Chuo  Kikuu cha Ardhi ulionesha kuwa, kutokana na ucheleweshaji wa maombi ya  fedha, kulikuwa na ucheleweshaji wa utoaji wa fedha zilizoombwa  kuwezesha utekelezaji wa shughuli za programu. Kielelezo 9.4 hapa chini  kinathibitisha kuwepo kwa ucheleweshaji wa utoaji wa fedha wa kati ya  miezi 2 na 6.     Kielelezo 9.4: Utoaji wa Fedha kwa ajili ya Utekelezaji wa Programu  kuanzia 2015/16 hadi 2019/20  Chanzo: Barua za Maombi ya Malipo na Stakabadhi kwa Kipindi cha kati  ya Julai 2015 na Juni 2020  Kielelezo 9.4 kinaonesha kuwa kulikuwa na ucheleweshaji mkubwa wa  utoaji wa fedha zilizoombwa, ambapo ucheleweshaji ulikuwa wa kati ya  siku 45 na 170. Takwimu hizo pia zinaonesha kuendelea kuongezeka kwa  ucheleweshaji wa utoaji wa fedha kwa kila mwaka wa fedha kutoka  2017/18 hadi 2019/20. Malipo ya awali ya mwaka wa fedha 2015/16  yalicheleweshwa kwa siku 45 tu, wakati malipo ya pili ya 2019/20  yalicheleweshwa kwa takribani siku 170. Kwa ujumla, fedha  zilicheleweshwa kwa sababu ya urejeshaji wa masurufu kwa fedha  zilizotumika katika kipindi cha malipo ya awali. Hiyo inamaanisha wakati  mwingine fedha hizo zimekuwa zikipokelewa kwa kutekeleza shughuli za  programu wakati muda uliohitajika kutumia (miezi sita) ulikiwa  umekwisha.    Kutofikiwa kwa asilimia 70 ya kiwango kilichowekwa cha  matumizi ya fedha zilizotolewa  Ukaguzi wa ufanisi kuhusu uimarishaji wa uwezo wa tafiti katika Chuo  Kikuu cha Dar es Salaam ulibaini kutofikiwa kwa kiwango cha matumizi ya  fedha kilichopangwa kulingana na makubaliano yaliyosainiwa. Ukaguzi wa  taarifa zilizokaguliwa za zedha za Chuo Kikuu cha Dar es Salaam na SIDA za  miaka kuanzia 2015/16-2018/19 ulibaini kuwa Chuo Kikuu cha Dar es     Salaam hakikutumia vya kutosha fedha zote ambazo zilitolewa na SIDA kwa  utekelezaji wa shughuli zilizoidhinishwa kulingana na mpango wa  utekelezaji wa kila mwaka.  Chuo Kikuu ch Dar es Salaam hakikuweza kutumia kikamilifu fedha  zilizotolewa kwa miaka yote minne. Uwezo wa matumizi kwa ujumla  ulibainika kuwa wa asilimia 49 kwa wastani kwa miaka 4, ambao ulikuwa  chini ya kiwango kilichotakiwa cha asilimia 70 (kiwango kilichopangwa).  Zaidi, katika mwaka wa fedha 2017/18, fedha zilizotumiwa zilikuwa chini  ya asilimia 40, ambapo inaonesha kuwa shughuli zingine zilizopangwa kwa  kipindi husika hazikutekelezwa kama ilivyopangwa.  Kwa kuongezea, hadi Juni 2019, Chuo Kikuu cha Dar es Salaam hakikuweza  kutumia fedha shilingi bilioni 4.1 (sawa na Krona za Uswidi 16,527,175).  Hii ilisababisha kurudi nyuma kwa shughuli zingine za programu ambazo  zilitakiwa kutekelezwa kwa sababu zilipaswa zisitekelezwe hadi mpango  wa Chuo Kikuu cha Dar es Salaam na Sida ulipokuwa ukihitimishwa. Hali hii  ilikilazimu Chuo Kikuu cha Dar es Salaam kuomba muda wa nyongeza ili  kukamilisha utekelezaji wa shughuli ambazo hazikufanywa kabisa.  Pia, ukaguzi ulibaini kuwa Chuo Kikuu cha Dar es Salaam hakikupanga  shughuli za programu kwa kuzingatia hali halisi. Kwa sababu hiyo,  watekelezaji wa programu walikuwa wakijitahidi kutekeleza shughuli  zilizopangwa ambazo zilisababisha matumizi kuwa chini ya kiwango cha  matumizi ya fedha kilichopangwa.  Ukaguzi wa ufanisi juu ya Utekelezaji wa Programu ya Kuimarisha Uwezo  wa Utafiti na Ubunifu wa Usimamizi Endelevu wa Ardhi na Mazingira kwa  Maendeleo Jumuishi pia ulionesha kuwa, fedha zilizotengwa kutekeleza  shughuli zote hazikutekelezwa kwa ukamilifu. Kwa wastani, programu  ndogo ilitumia chini ya asilimia 70 ya fedha zilizopokelewa kwa utekelezaji  wa programu. Kielelezo 9.5 kinawasilisha jumla ya fedha zilizotengwa na  zilizotumiwa katika kiwango cha programu ndogo kwa kipindi cha kuanzia  Julai 2015 hadi Juni 2019.     Kielelezo 9.5: Asilimia ya kiasi kilichotengwa na Kutumika katika  Kiwango cha Programu Ndogo kati ya Julai 2015 na Juni 2019  Chanzo: Ripoti ya Ukaguzi wa Ufanisi kwa Uimarishaji Uwezo wa Kufanya  Utafiti katika Chuo Kikuu cha Ardhi  Kama inavyoonekana kwenye Kielelezo 9.5, kiwango cha matumizi ya  fedha katika programu ndogondogo kilikuwa chini ya asilimia 80. Programu  ndogo zinazohusiana na Upatikanaji wa Rasilimali za Ardhi Hatarishi na  VVU/UKIMWI nchini Tanzania zilitumia chini ya nusu ya bajeti zao wakati  Vipengele vya Msaada wa Utafiti na Programu ya Huduma za Kitaalamu  kwa Jamii na Kutafuta Njia Mbadala ya Mipango Miji kwa Mji Mdogo  ilitumia zaidi ya asilimia 75 ya bajeti.  Ukaguzi ulibaini kuwa miongoni mwa sababu kubwa za ucheleweshaji wa  utumiaji wa fedha zilizopokelewa ni kuchelewesha ununuzi wa vifaa vya  utafiti vilivyoombwa kwa kipindi cha kati ya mwezi mmoja hadi miezi 30.  Kwa kuongezea, ukaguzi ulibaini zaidi kuwa ucheleweshaji wa utumiaji wa  fedha kwa kila programu ndogo pia ulisababishwa na ucheleweshaji wa  kulipia fedha za wanafunzi na fedha za utafiti.     Kielelezo 9.6: Kiasi cha Ucheleweshaji wa Kulipa Posho za Wanafunzi  Chanzo: Mapitio ya barua za maombi kwa sampuli za wanafunzi wa chini  ya programu ya Chuo Kikuu cha Dar es Salaam-SIDA na Vocha za Malipo,    Kielelezo 9.6 kinaonesha kuwa Chuo Kikuu cha Dar es Salaam kilichukua  zaidi ya mwezi mmoja kulipa fedha za posho za wanafunzi. Ucheleweshaji  ulikuwa mkubwa zaidi kwa wanafunzi wanaofanya shahada za uzamivu  katika uvumbuzi na uendelezaji ambao ilikuwa siku 49. Hata hivyo,  ukaguzi ulibaini kuwa ucheleweshaji wa utoaji wa fedha si wa aina moja  kwa wanafunzi wote. Wanafunzi wanaosoma shahada za uzamivu katika  uhakika wa chakula walipokea malipo yao mapema.  Matokeo yalionesha kuwa wanafunzi wengi waliweza kupata fedha kwa  muda uliowekwa. Timu ya ukaguzi ilichambua zaidi kujua idadi ya  wanafunzi waliokumbwa na tatizo la ucheleweshaji. Matokeo ya  uchambuzi yamewasilishwa kwenye Mchoro 9.7.     Kielelezo 9.7: Idadi ya Wanafunzi wa Shahada ya Umahiri ambao  Walichelewa kupata Fedha    Chanzo: Mapitio ya barua za maombi kwa sampuli za wanafunzi walio  chini ya Mradi wa Chuo Kikuu cha Dar es Salaam-SIDA na Vocha za Malipo,    Kielelezo 9.7 kinaonesha kuwa wanafunzi katika kozi zote za umahiri  waliathiriwa na ucheleweshaji wa malipo ya posho za kujikimu. Wanafunzi  wanaofanya kozi za umahiri katika hisabati na usimamizi jumuishi wa usafi  wa mazingira walikuwa miongoni mwa walioathirika zaidi wakichukua siku  26 kupata fedha zao.    Matumizi ya fedha chini ya kiwango katika Chuo Kikuu cha Ardhi  yalipelekea fedha kubadilishiwa matumizi  Ukaguzi wa ufanisi kuhusu programu ya kuimarisha uwezo wa kufanya  utafiti katika Chuo Kikuu cha Ardhi ulibaini kwamba fedha za mradi  hazikutumiwa kwa kiwango kilichotarajiwa katika baadhi ya shughuli za  mradi. Kulingana na ripoti, matumizi ya chini ya kiwango yalisababishwa  na kutofanyika kwa baadhi ya shughuli za mradi ambazo zilifuatana kwa  mtiririko mmoja baada ya mwingine. Kwa mfano, ufanyaji wa  makongamano na shughuli za machapisho iliwezekana tu iwapo kazi za  utafiti zingekuwa zimekamilika. Jedwali 9.14 linaonesha matumizi ya     fedha chini ya kiwango kwa machapisho na makongamano kuanzia mwaka  wa fedha 2017/18 hadi 2018/19.  Jedwali 9.9: Matumizi ya fedha chini ya kiwango kwa shughuli za  machapisho pamoja na makongamano kwa kipindi cha kuanzia mwaka  wa fedha 2017/18 hadi 2018/19  Shughuli  Mwaka  wa  Fedha  Jumla ya  Fedha  zilizotengwa  (TSh.)  Matumizi  (TSh.)  Asilimia  ya  Matumizi  (%)  Kiwango  Kilichobaki  (TSh.)  Machapisho 2017/18 19,123,200 - 0 19,123,200  2018/19 28,785,723 - 0 28,785,723  Makongamano 2017/18 233,906,400 95,636,640 45 138,269,760  2018/19 350,347,131 139,420,463 40 210,926,668  Chanzo: Ripoti za Utekelezaji za Mwaka kuanzia mwaka 2017/18 hadi  2018/19  Jedwali 9.9 linaonesha kwamba kulikuwa na matumizi ya chini ya kiwango  kwa fedha za mradi katika Chuo Kikuu cha Ardhi ikilinganishwa na kiasi cha  fedha kilichopokelewa. Katika kipindi cha miaka miwili ya fedha ya  2017/18 na 2018/19, mradi ulifanikiwa kutumia asilimia 45 na 40 pekee,  mtawalia, ya jumla ya fedha zote zilizotengwa kwa ajili ya machapisho na  makongamano. Matumizi haya ya fedha chini ya kiwango yalifanya  mrundikano wa fedha wa zaidi ya shillingi milioni 300 kwa mambo mawili  tu katika miaka miwili ya fedha. Mrundikano huo wa fedha ulikuwa  ukitengeneza fedha zisizokuwa na matumizi ambazo zilikuwa na  uwezekano mkubwa wa kuathiri kiwango cha jumla cha matumizi ya fedha  zilizotolewa na hivyo kuathiri utekelezaji wa kazi nyinginezo katika mradi.  Matokeo yake, matumizi ya chini ya kiwango ya fedha za mradi yalipelekea  kubadilishwa kwa matumizi ya fedha kwenda katika shughuli zingine za  mradi. Kupitia majadiliano na maofisa wa mradi, ilielezwa kwamba  kubadilishwa kwa matumizi ya fedha za mradi kulitokana na matumizi ya  chini ya kiwango cha shughuli ambazo zilishatengewa fedha. Hii ilifanyika  ili kuwezesha kufikiwa kwa kiwango cha matumizi kwa asilimia 70 ya fedha  zote zilizotolewa ambayo ilitakiwa kufikiwa ili kukidhi vigezo vya kupewa  fedha zingine.     Uendelevu wa Miradi katika Taasisi  Utekelezaji wa shughuli za mradi katika taasisi nne ulijumuisha matumizi  ya kiwango cha kutosha cha rasilimali ndani ya nchi kutoka serikalini  pamoja na wadau wa maendeleo. Katika mtazamo huo, utekelezaji wa  miradi ulitakiwa kufanywa katika namna itakayohakikisha uwepo wa  uendelevu wa miradi na kwamba matokeo yaliyopatikana kwa sasa  yanaendelea kuzinufaisha taasisi zinazotekeleza pamoja na nchi kwa  ujumla wake.  Hata hivyo, mapitio ya taarifa nne za ukaguzi kuhusu programu za  kuimarisha uwezo wa kufanya utafiti katika taasisi zilizotekeleza miradi  imeonesha dalili zinazoweza kuathiri kiwango ambacho matokeo ya mradi  na faida zake zitakuwa endelevu. Jedwali 9.10 linaonesha baadhi ya  mambo yaliyopo hivi sasa yanayoweza kuathiri uendelevu wa matokeo ya  miradi hiyo.  Jedwali 9.10: Mambo yanayoweza kuathiri uendelevu wa miradi  Taasisi Jambo Husika  Chuo Kikuu cha Dar es Salaam  Asilimia 47 ya wanafunzi wa shahada ya  uzamivu hawajishughulishi na kazi za utafiti  au ufundishaji.  Chuo Kikuu cha Ardhi Hakuna waombaji wapya kwa kozi mpya za  shahada za umahiri na uzamivu.  Tume ya Sayansi na Teknolojia Hakuna mipango ya ufuatiliaji wa vituo vya  ubunifu.  Chuo Kikuu cha Afya Muhimbili  Hakuna waombaji wapya wa shahada za  uzamivu kwenye maambukizi ya virusi vya  UKIMWI, afya ya uzazi ya mama na mtoto,  malaria na magonjwa yasiyoambukiza  Chanzo: Ripoti za Ukaguzi wa Ufanisi kuhusu Uimarishaji Uwezo wa  Kufanya Utafiti  Jedwali 9.15 linaonesha kwamba taasisi zote zilizotekeleza mradi zilikuwa  na mambo tofauti yaliyoleta hatari ya kuwa na mwendelezo wa mradi.  Moja ya mambo yaliyoonekana katika sehemu nyingi ni kutokuwepo kwa  waombaji wapya kwa kozi mpya zilizoanzishwa. Jambo hili lilibainika  katika Chuo Kikuu cha Afya na Sayansi Shirikishi Muhimbili, Chuo Kikuu cha  Ardhi, na Chuo Kikuu cha Dar es Salaam. Kutokuwepo kwa waombaji  ilimaanisha kwamba kozi zilizoanzishwa zitashindwa kuendelea kwa kipindi     fulani hadi maombi yatapokelewa au mazingira mapya yatakapoongezwa  ili kuwavutia waombaji.  Zaidi, ukaguzi wa ufanisi kuhusu uimarishaji wa uwezo kwa Chuo Kikuu cha  Dar es Salaam ulibaini kwamba asilimia 47 ya wanafunzi wote wa shahada  za uzamivu hawakuwa wafanyakazi wa Chuo na hawakuwa wakijihusisha  moja kwa moja na shughuli za utafiti na ufundishaji. Jambo hili litaathiri  mwendelezo wa uwezo wa kufanya utafiti katika Chuo kutokana na kuwa  na idadi kubwa ya wanufaika wa mradi ambao hawatajihusisha na shughuli  za utafiti baada ya kumaliza masomo yao.     SURA YA KUMI  MATOKEO YA UKAGUZI KUHUSU USIMAMIZI WA ULIPAJI NA UREJESHAJI  WA MIKOPO YA WANAFUNZI WA ELIMU YA JUU    Utangulizi  Ili kurahisisha sera ya uchangiaji wa gharama za elimu ya juu, mwaka 2004  Bunge la Jamhuri ya Muungano wa Tanzania lilitunga Sheria ya Bodi ya  Mikopo ya Wanafunzi wa Elimu ya Juu Namba 9 ya Mwaka 2004, ambayo  ilianzisha Bodi ya Mikopo ya Wanafunzi wa Elimu ya Juu ili kusimamia  mpango wa mikopo ya wanafunzi wa elimu ya juu. Kazi ya msingi ya Bodi  ya Mikopo, mbali na zingine, ni kuwezesha upatikanaji wa elimu ya juu  kwa wanafunzi ambao wazazi/walezi wao hawawezi kumudu kulipia elimu  ya juu. Walengwa wa mkopo wanatakiwa kulipa mikopo katika kipindi cha  miaka 10 ili kuifanya Bodi ya Mikopo kuwa endelevu.  Tangu kuanzishwa kwake, Bodi ya Mikopo imekuwa ikipata changamoto  kadhaa, ambazo kati ya zingine, ni ucheleweshaji wa utoaji wa mikopo,  ulipaji na urejeshaji hafifu au kutolipa mikopo. Moja ya sababu za Bodi  kufanya kazi chini ya uwezo ni kwamba Bodi ilikuwa ikipata ufadhili wa  kiwango cha chini kutoka Serikalini kwa kipindi chote kilichoangaliwa. Pia,  ilibaini kuwa kulikuwa na utendaji usioridhisha wa Bodi katika ufuatiliaji  wa urejeshaji wa mikopo na hivyo kuleta shaka kubwa juu ya uendelevu  Bodi katika kutoa mikopo kwa wanufaika wapya.    Matokeo ya Ukaguzi  Sehemu hii inatoa matokeo ya ukaguzi juu ya usimamizi wa ulipaji na  urejeshaji wa mikopo ya wanafunzi wa elimu ya juu. Kulingana na  mawanda ya ukaguzi, sehemu hii imegawanyika katika sehemu kuu mbili  ambazo ni hali ya utekelezaji wa shughuli za ulipaji na urejeshaji wa  mikopo; na ubunifu na mwenendo wa ufuatiliaji wa mikakati ya ulipaji na  urejeshaji wa mikopo. Mapungufu yaliyobainika ni kama yanavyoelezwa  hapa chini.     Malengo ya Ukusanyaji wa Mikopo Hayakulingana na Ukusanyaji  Halisi  Serikali kupitia Bodi ya Mikopo ilitoa jumla ya shilingi za trilioni 2.14  kuanzia mwaka 2012/2013 hadi 2016/2017. Hii inaonesha kuwa fedha  nyingi zilitolewa kwa madhumuni ya kufadhili mikopo ya wanafunzi wa  elimu ya juu. Ukaguzi ulipitia hali ya ulipaji wa mikopo kwa kuzingatia  mambo anuwai ikiwa pamoja na ukusanyaji wa jumla dhidi ya malengo  yaliyowekwa, ufuatiliaji, utozaji, na ukusanyaji wa mikopo kwa kipindi cha  miaka mitano ya fedha kuanzia 2012/2013 hadi 2016/2017 na kubaini kuwa  haukuwa wa ufanisi.  Bodi ya Mikopo haikuweza kufikia lengo la ukusanyaji wa mikopo. Tathmini  ya utendaji wa Bodi ilionesha kuwa ukusanyaji wa mikopo ya kila mwaka  unaofanywa dhidi ya mikopo inayostahili kulipwa kwa hesabu za jumla  ilikuwa kati ya asilimia 32 na 48 kwa kipindi cha miaka mitano kuanzia  mwaka wa fedha 2012/2013 hadi 2016/2017. Asilimia 35 tu ilikusanywa  badala ya asilimia 70 ambayo ililengwa katika mwaka wa fedha 2013/2014.  Katika mwaka wa fedha 2016/2017, ni asilimia 48 tu ilifikiwa mwishoni  mwa mipango mkakati husika badala ya lengo la asilimia 80.    Idadi ya Mikopo Iliyofuatiliwa Haikulingana na Mikopo Inayostahili  Timu ya ukaguzi ilitumia taarifa za wanufaika wa mikopo iliyotolewa  kutoka kanzidata ya Bodi ya Mikopo kuanzia mwaka wa fedha 2012/2013  hadi 2016/2017 na kujaribiza mwitikio wa wanufaika wa mikopo  waliopatikana. Matokeo yalionesha kuwa kanzidata hiyo ilikuwa na jumla  ya walengwa wa mikopo 115,819 na mikopo ya jumla ya shilingi trioni 2.4  na shilingi trilioni 2.33 ambazo hazijakusanywa. Kwa mujibu wa ripoti  zake, Bodi ya Mikopo ilikusanya jumla ya shilingi bilioni 221 kuanzia  mwaka 2012/2013 hadi 2016/2017 kutoka kwa wanufaika wa mkopo  wapatao 115,903.  Bodi ya Mikopo ilitakiwa kutunza kanzidata inayokwenda na wakati ya  wanufaika wa mikopo ili kurahisisha ulipaji na urejeshaji wa mikopo  kutoka kwa wanufaika hao. Hata hivyo, kutokana na ugumu wa upimaji wa  utendaji wa Bodi ya Mikopo na kiwango kilichokusanywa dhidi ya mikopo  inayostahili, timu ya ukaguzi ilizingatia mwelekeo mwingine ambapo idadi  ya wanufaika wa mikopo na mikopo inayostahili kulipwa ilizingatiwa.     Ukaguzi ulikagua taarifa kutoka kwenye kanzidata ya ulipaji wa mikopo  zilizokuwa zinatumika wakati wa ripoti hii na kubainisha kuwa Bodi ilibaini  asilimia 23 hadi 51 ya wanufaika wa mikopo inayostahili kulipwa kama  inavyooneshwa kwenye Jedwali 10.1.  Jedwali 10.1: Idadi ya Wanufaika wa Mikopo na Mikopo Inayostahili  Kulipwa kwa Mwaka  Mwaka  wa Fedha  Idadi Jumuishi ya  Wanufaika wenye  Mikopo  Inayostahili  Kulipwa  Idadi Jumuishi ya  Wanufaika wa Mikopo  Waliobainishwa  Wanufaika wa  Mikopo  Waliobainishwa  (%)  2012/2013 137,204 31,932 23  2013/2014 143,281 40,414 28  2014/2015 177,017 53,304 30  2015/2016 242,011 79,555 33  2016/2017 269,182 138,485 51  Chanzo: Kanzidata ya Ulipaji na Urejeshaji wa Mikopo, Taarifa za Bodi ya  Mikopo kwa Mwaka 2018  Kwa kuzingatia uchambuzi katika Jedwali 10.1, Bodi ya Mikopo iliweza  kubaini wastani wa asilimia 33 ya wanufaika wa mikopo inayostahili  kulipwa kwa mwaka kwa kipindi cha miaka mitano. Vivyo hivyo, ilibainika  kuwa kwa miaka mitatu iliyopita, kiwango cha kutafuta wanufaika wapya  wa mikopo wenye mikopo inayostahili kurejeshwa kiliongezeka kutoka  asilimia 28 hadi 51 ya wanufaika wa mikopo kuanzia mwaka wa fedha  2013/2014 hadi 2016/2017. Hata hivyo, ongezeko hilo halikushabihiana na  idadi iliyokuwa ikiongezeka ya wanufaika wenye mikopo inayostahili  kurejeshwa. Pia, idadi zaidi ya wanufaika wa mkopo iliongezeka sana  katika mwaka 2016/2017 hadi kufikia asilimia 51 ikilinganishwa na miaka  iliyopita.      Kiwango cha Chini cha Mikopo Inayolipika  Sheria ya Bodi ya Mikopo ya Mwaka 2004 inataka kila mnufaika wa mikopo  kuwajibika kulipa mkopo baada ya miaka miwili ya kipindi cha mpito.  Sehemu hiyo ya sheria pia inatoa adhabu kwa wanufaika na waajiri ambao  wanashindwa kulipa mkopo au kukata makato kutoka kwa wafanyakazi bila  kuwa na sababu ya msingi.     Kwa mujibu wa kanzidata ya Bodi ya Mikopo kuhusu mikopo inayostahili  kulipwa, ilibainika kuwa kulikuwa na idadi ya mikopo inayostahili kulipwa  ambayo haikulipwa kwa muda mrefu. Matokeo yalionesha kuwa kuanzia  mwaka 1994 hadi 2017, kulikuwa na jumla ya shilingi bilioni 801.3 za  mikopo isiyolipwa. Udhaifu zaidi uliobainishwa umeelezewa hapa chini.  Timu ya ukaguzi ilifanya uchambuzi kwa kuzingatia taarifa za mikopo  iliyobainika kama ilivyotolewa na Badi ya Mikopo ili kuona iwapo walengwa  wa mikopo walikuwa wakilipa mikopo yao. Kwa kuwa taarifa iliyotolewa  kwa wakaguzi haikuwa katika mwaka wa kifedha, timu ya ukaguzi ilifanya  uchambuzi kwa kuzingatia mwaka wa kalenda ya kawaida na matokeo  yalionesha mwenendo wa ufuatiliaji kama ilivyooneshwa kwenye Kielelezo  10.1.  Kielelezo 10.1: Mikopo Inayostahiki kwa kila Mwaka wa Kalenda  Ikilinganishwa na Idadi ya Mikopo  Chanzo: Uchambuzi wa Ukaguzi kwa Miaka ya Fedha 2012/13 hadi  2016/17  Kielelezo 10.1 kinaonesha kuwa, Bodi ya Mikopo iliainisha idadi kubwa ya  wanufaika wa mikopo pamoja na mikopo inayostahili kurejeshwa ingawa  kiwango cha wastani cha mikopo iliyolipwa kwa miaka mitano iliyopita  kilikuwa asilimia 55 ambapo ulipaji wa juu ukiwa asilimia 91 kwa mwaka  2015/2016 na wa chini zaidi ukiwa asilimia 29 kwa mwaka 2013/2014. Hii     inamaanisha kuwa karibu asilimia 44 ya wanufaika walikuwa wakilipa  mikopo yao wakati asilimia 56 walikuwa hawalipi hadi kufikia mwaka 2017.    Mwenendo Usioridhisha wa Urejeshaji wa Mikopo Inayostahili  Kulipwa kutoka kwa Wadaiwa  Ukaguzi ulibaini kuwa, kulikuwa na udhaifu katika urejeshaji wa mikopo  iliyokuwa inastahili kurejeshwa. Uchambuzi kutoka kanzidata ya mikopo ya  Bodi ya Mikopo ambayo ilitakiwa kulipwa ilionesha kuwa Bodi haikuweza  kusimamia urejeshaji wa mikopo inayostahili kama ilivyooneshwa katika  Jedwali 10.2.  Jedwali 10.2: Mwenendo wa Ukusanyaji wa Mikopo Inayostahili Kulipwa  kwa Mwaka  Mwaka  wa Fedha  Jumla ya Mikopo  Ambayo Haijalipwa  (Sh. Bilioni)  Jumla ya Makusanyo ya  Mwaka ya Mikopo  Inayostahili Kulipwa  (Sh. Bilioni)  Kiwango cha  Makusanyo  ya Mwaka  (%)  2012/2013 95.9 25.05 26  2013/2014 82.5 19.39 24  2014/2015 81.8 20.64 25  2015/2016 42.9 13.15 31  2016/2017 15.9 2.93 18  Total 319 81.16 25  Chanzo: Kanzidata ya Ulipaji na Urejeshaji ya HESLB, 2018  Jedwali 10.2 linaonesha kuwa Bodi ilikuwa na jumla ya shilingi za bilioni  319 za mikopo iliyostahili kulipwa kwa miaka mitano ya fedha. Uchambuzi  wa taarifa za Bodi ya Mikopo unaonesha kuwa jumla ya ukusanyaji wa  mikopo inayostahili kulipwa kuanzia mwaka 2012/2013 hadi 2016/2017  ilikuwa shilingi bilioni 198.8. Hata hivyo, malimbikizo ya mikopo iliyostahili  kulipwa ilikuwa shilingi bilioni 81.16 sawa na asilimia 25 ya ulipaji wa  mikopo kwa miaka mitano iliyopita.    Marejesho, Malimbikizo ya Ukusanyaji na Tozo zingine  Hazikulipwa wakati wa Kuripoti Utendaji wa Ukusanyaji wa  Mikopo  Ukaguzi ulibaini kuwa masuala kama marejesho ya mikopo yaliyotokana na  makato yaliyofanywa kimakosa, ukusanyaji wa madeni ya nyuma, na     utenganishaji kati ya malipo ya ziada pamoja na kiwango cha jumla cha  mikopo havikuelezwa kinagaubaga namna zilivyogawanywa wakati wa  kutoa taarifa za utendaji wa makusanyo ya mikopo.  Kwa mfano, mapitio ya malipo ya mikopo inayostahili kulipwa yalionesha  kuwa, Bodi ya Mikopo haikuripoti juu ya punguzo la fedha iliyokusanywa  kimakosa ndani ya mwaka wa fedha husika. Kwa mujibu wa kanzidata ya  mikopo inayostahili kurejeshwa, Bodi ilikuwa na jumla ya shilingi bilioni    zilizoripotiwa kukusanywa, ambapo shilingi bilioni 1.220 zilipaswa  kuwa punguzo. Punguzo la kila mwaka ikilinganishwa na ulipaji wa mikopo  uliofanywa ni kama inavyooneshwa katika Jedwali 10.3.  Jedwali 10.3: Marejesho ambayo Hayakupunguzwa wakati wa Utoaji wa  Taarifa ya Makusanyiko  Mwaka wa  Fedha  Mikopo Ambayo  Imelipwa kwa Mwaka  (Sh. Milioni)  Punguzo  lililooneshwa kwenye  Taarifa ya Kanzidata  (Sh. Milioni)  Asilimia ya  Punguzo  (%)  2012/2013 25,050 70 0  2013/2014 19,390 240 1  2014/2015 20,640 290 1  2015/2016 13,150 70 1  2016/2017 2,930 550 19  Total 81,160 1,220 2  Chanzo: Kumbukumbu za Hesabu za Bodi ya Mikopo na Kanzidata ya  Urejeshaji wa Mikopo ya Mwaka 2018  Jedwali 10.3 linaonesha kuwa kiasi cha fedha kilichopaswa kupunguzwa  kwenye makusanyo kilikuwa kati ya asilimia 0 hadi 19 ya mikopo  inayostahili kukusanywa kwa mwaka. Hii inamaanisha kuwa kulikuwa na  punguzo zaidi lililotakiwa kufanywa katika miaka ya fedha iliyofuata. Hata  hivyo, ilibainika kuwa Bodi ya Mikopo haikutambua kiasi hiki kama punguzo  kwenye makusanyo wakati wa kutoa taarifa ya utendaji kuhusu ukusanyaji  wa mikopo dhidi ya malengo yaliyowekwa.     Hesabu ya Mikopo kwenye Kanzidata ya Bodi ya Mikopo  Haikushabihiana na Kanzidata ya Ofisi ya Rais – Menejimenti ya  Utumishi wa Umma  Taarifa kutoka Ofisi ya Rais - Menejimenti ya Utumishi wa Umma na  Utawala Bora zilionesha kuwa kulikuwa na wanufaika wa mikopo wapatao  15,885 kulingana na kanzidata ya mishahara ya serikali. Wanufaika hawa  walikuwa wamekamilisha malipo ya mikopo yao kupitia makato ya kila  mwezi kutoka kwenye mishahara yao.  Ukaguzi ulichukua sampuli ya wanufaika wa mikopo wapatao 180 kati ya  15,885 waliokuwa wamekamilisha mikopo yao kutoka kwenye kanzidata ya  Ofisi ya Rais – Menejimenti ya Utumishi wa Umma na kuzilinganisha na  salio kwenye kanzidata ya Bodi ya Mikopo. Baada ya uchambuzi, ukaguzi  ulibaini kuwa jumla ya wanufaika wa mkopo 180 walikuwa wamekamilisha  mikopo yao hata hivyo taarifa za Bodi zilionesha kuwa walikuwa bado  hawajamaliza mikopo yao kama inavyooneshwa kwenye Jedwali 10.4.  Jedwali 10.4: Bakaa ya Mikopo kama Ilivyoripotiwa kwenye Kanzidata  ya Mishahara ya Ofisi ya Rais – Menejimenti ya Utumishi  wa Umma na Kanzidata ya Ulipaji na Urejeshaji wa  Mikopo ya Bodi ya Mikopo  Taaisisi ys  Serikali  Idadi ya  Wanafaika  Waliomaliza  Mikopo kwa  Mujibu wa  Kanzidata ya  OR-UTUMISHI  Idadi ya  Wanufaika  Waliomaliza  Mikopo yao  kwa Mujibu  wa Bodi  Idadi ya  Wanufaika  wenye  Madeni ya  Mikopo kwa  Mujibu wa  Bodi  Asilimia ya  Wanufaika  Wanaodaiwa  Jiji la Arusha 20 3 17 85  Jiji la  Dodoma    3 17 85  Jiji la  Mwanza    4 16 80  Jiji la Dar es  Salaam  20 11 9 45  Wizara ya  Afya  20 3 17 85  Wizara ya  Elimu  20 3 17 85  TAMISEMI 20 11 9 45  UDOM 20 4 16 85  Kituo cha  Elimu Kibaha  20 3 17 85    Taaisisi ys  Serikali  Idadi ya  Wanafaika  Waliomaliza  Mikopo kwa  Mujibu wa  Kanzidata ya  OR-UTUMISHI  Idadi ya  Wanufaika  Waliomaliza  Mikopo yao  kwa Mujibu  wa Bodi  Idadi ya  Wanufaika  wenye  Madeni ya  Mikopo kwa  Mujibu wa  Bodi  Asilimia ya  Wanufaika  Wanaodaiwa  Total 180 45 135 75  Chanzo: Uchambuzi wa Ukaguzi wa Taarifa za Makato ya Mikopo kutoka  Bodi ya Mikopo na Menejimenti ya Utumishi wa Umma,    Jedwali 10.4 linaonesha kuwa, kwa mujibu wa kanzidata ya Bodi,  wanufaika 135 kati ya 180 waliomaliza kulipa mikopo yao kwa mujibu wa  Ofisi ya Rais – Menejiment ya Utumishi wa Umma walikuwa bado  wanadaiwa mikopo na Bodi. Hii inamaanisha kuwa ni wanufaika 45 tu kati  ya 180 ambao ni sawa na asilimia 25 ya wanufaika wa mikopo  waliochukuliwa sampuli ndio walilipa na kukamilisha mikopo yao kulingana  na kumbukumbu za Bodi ya Mikopo. Hata hivyo, asilimia 75 ya wanufaika  wote wa mikopo waliochukuliwa sampuli walikuwa hawajapelekewa  ankara za madeni yao.  Kwa upande mwingine, uchambuzi zaidi ulionesha kuwa wakati Ofisi ya  Rais – Menejiment ya Utumishi wa Umma iliripoti wanufaika wa mikopo  kwamba hawadaiwi kwa mujibu wa hati za mishahara yao, Bodi iliripoti  jumla ya shilingi milioni 362 kama sehemu ya mikopo ambayo  haijarejeshwa na wanufaika hao.    Mapungufu katika Utekelezaji wa Shughuli za Kimkakati za  Ulipaji na Urejeshaji wa Mikopo ya Elimu ya Juu  Mapitio hayo yalionesha kuwa kulikuwa na shughuli 39 za kimkakati kuhusu  ulipaji na urejeshaji wa mikopo katika mpango-mkakati wa pili  zinazohusiana na ulipaji na urejeshaji wa mikopo. Ukaguzi haukuweza  kubaini hali ya utekelezaji wa shughuli hizi kwa sababu zilikuwa  hazipimiki.  Uchambuzi wa utekelezaji wa shughuli za kimaendeleo zilikuwa saba. 1  kati ya 7 ilitekelezwa kikamilifu wakati 4 zilitekelezwa kwa sehemu, na 2  hazikutekelezwa. Kucheleweshwa kutekeleza shughuli hizi kulizuia juhudi  za Bodi ya Mikopo kutekeleza shughuli zake kama vile kutafuta, kutuma     ankara na kukusanya madeni kwa ufanisi. Miongoni mwa sababu  zilizotolewa na maofisa wa Bodi ya Mikopo kuhusu kutotekelezwa kwa  shughuli zilizopangwa ni ukosefu wa vipaumbele dhahiri ambavyo shughuli  zimeanza kulingana na mfuko uliopo.  Ukaguzi ulibaini kuwa kati ya shughuli 39 zilizoainishwa katika mipango  mkakati yote miwili, shughuli 31 hazikubuniwa kikamilifu. Hii ni kwa  sababu shughuli hizi hazikuwa rahisi kuhesabika. Hii inamaanisha kuwa,  shughuli hizi zilikuwa na mawanda mapana. Mbali na kuwa na mawanda  mapana, pia hakukuwa na muda uliowekwa wa utekelezaji wake. Kwa  kuongezea, hakukuwa na malengo au viashiria vya kupima utekelezaji wa  mambo anuwai ya mipango ya kimkakati ya ulipaji wa mikopo.    Mapungufu katika Uangalizi na Msaada Uliotolewa na Wizara ya  Elimu Sayansi na Teknolojia ili Kuhakikisha Ukusanyaji Bora wa  Mikopo  Wizara ya Elimu, Sayansi na Teknolojia haikutekeleza ipasavyo jukumu  lake la kuhakikisha kuwa Bodi ya Mikopo ya Wanafunzi wa Elimu ya Juu  inafanya vizuri katika ukusanyaji wa mikopo ili kuwa na chanzo endelevu  cha ufadhili kwa wanafunzi wa elimu ya juu. Vivyo hivyo, Wizara ya Elimu  Sayansi na Teknolojia haikujadili utendaji wa Bodi ya Mikopo katika  shughuli za ulipaji na urejeshaji wa mikopo. Mbali na Mkurugenzi wa Elimu  ya Juu wa Wizara ya Elimu, Sayansi na Teknolojia kuwa mjumbe wa bodi  ya wakurugenzi ya Bodi ya Mikopo, hakukuwa na ripoti rasmi za maendeleo  ambazo ziliandaliwa na kuwasilishwa kwa Wizarani na Bodi ya Mikopo.  Ukaguzi ulibaini zaidi kuwa licha ya mkurugenzi kuwa mjumbe wa Bodi,  yeye hakuwa mjumbe wa Kamati ya Bodi ambayo ilijadili masuala ya  ulipaji na urejeshaji wa mikopo    Sababu ya Udhaifu Uliojitokeza kwenye Ulipaji na Urejeshaji wa  Mikopo ya Elimu ya Juu  Kulingana na udhaifu ulioelezwa katika matokeo ya ukaguzi chini ya  Kifungu cha 10.2 kinachoonesha hali halisi ya utendaji katika usimamizi wa  ulipaji na urejeshaji wa mikopo ya wanafunzi wa elimu ya juu, zifuatazo ni  sababu za udhaifu uliobainika.     Kushindwa Kufikia Malengo ya Ukusanyaji wa Mikopo    Mapungufu Katika Utoaji wa Taarifa za Mikopo Inayostahili  Kulipwa  Bodi ya Mikopo haikuweka malengo ya kila mwaka kupima utendaji wake  katika ukusanyaji wa mikopo kulingana na idadi ya wanufaika wa mikopo  waliobainika. Ilibainika kuwa, miongoni mwa sababu za kutotimiza  malengo ya ukusanyaji wa mikopo hiyo ni kukosekana kwa ripoti rasmi  ambazo zilitayarishwa kuelezea idadi halisi ya wanufaika wa mikopo  waliobainika kwa miaka kadhaa kwa sababu taarifa zilizalishwa moja kwa  moja kutoka kwenye kanzidata ya wanufaika wa mikopo.  Kulingana na takwimu za ukusanyaji wa mikopo kwa kila mwaka,  ukusanyaji wa mikopo ulifikia asilimia 53 ya kiasi cha mikopo inayostahili  kukusanywa kwa mwaka wa fedha 2016/17. Hata hivyo, uchambuzi kutoka  kwenye mipango-mkakati ya Bodi ya Mikopo pamoja na kanzidata ya  ukusanyaji wa mikopo ulionesha kuwa licha ya juhudi hizo, Bodi haikufikia  malengo yake ya ukusanyaji wa mikopo kwa asilimia 70 na 80 ya mikopo  kama ilivyowekwa kwenye mipango-mkakati hiyo.    Udhaifu katika Ufuatiliaji wa Ankara za Mikopo Zilizotolewa kwa  Wanufaika  Si wanufaika wote wa mikopo waliopelekewa ankara zao walianza kulipa.  Idadi ya wanufaika wa mikopo walioanza kulipa mikopo yao dhidi ya  ankara zilizotolewa ilionekana kuongezeka katika miaka miwili ya fedha  ikilinganishwa na miaka ya nyuma ya fedha yaani 2012/13 na 2014/15.  Sababu za idadi ndogo ya ulipaji katika miaka ya fedha ya 2012/13 na  2014/15 ni juhudi hafifu za ufuatiliaji wa ankara zilizotolewa na  kutokuwepo utunzaji wa nyaraka na ufuatiliaji wa shughuli za malipo ya  mikopo dhidi ya idadi ya wanufaika wa mikopo waliopewa ankara. Kwa  kuongezea, ilikuwa ngumu kuweza kubaini kiwango halisi cha ankara  zilizotolewa dhidi ya kiwango cha mikopo kilichokusanywa.  Vilevile, timu ya ukaguzi iligundua kuwa kushuka kwa idadi ya kiwango cha  ulipaji kwa asilimia 26 yaani kutoka asilimia 98 hadi 72 ya wanufaika wa  mikopo waliopewa ankara kati ya mwaka wa fedha 2015/16 na 2016/17  kulitokana na juhudi kubwa zilizowekwa katika kutoa ankara kuliko  kufuatilia ukusanyaji kutoka kwenye ankara hizo zilizotolewa.     Pia, ilibainika kuwa walengwa wa mikopo waliobainika kwa mwaka  hawakuhusiana na wanufaika wa mikopo waliotozwa ankara. Kuanzia  mwaka wa fedha 2012/13 hadi 2014/15, kulikuwa na juhudi ndogo katika  utoaji wa ankara kwa wanufaika wa mikopo. Kwa miaka hiyo ya fedha,  utoaji wa ankara ulifanywa kwa mikono na kumbukumbu hazikutunzwa vya  kutosha.    Mapungufu Katika Utoaji wa Adhabu kwa Wadaiwa Sugu wa  Mikopo  Kanzidata ya ukusanyaji wa mikopo ilibainisha idadi kubwa ya wadaiwa  sugu. Hivyo, ukusanyaji wa mikopo inayostahili kulipwa ulitarajiwa  kusimamiwa vizuri kuhakikisha kuwa mikopo yote inayostahili kulipwa  imelipwa kikamilifu au wadaiwa sugu kupatikana. Ukaguzi ulibaini kuwa,  kulikuwa na udhaifu katika urejeshaji wa mikopo kutoka kwa wadaiwa  sugu.  Kwa kuongezea, ukaguzi ulibaini kuwa Bodi ya Mikopo kupitia idara yake  ya ulipaji na urejeshaji wa mikopo haikuandaa au kuwasilisha kwa kitengo  cha sheria orodha ya wadaiwa sugu wa mikopo kwa hatua zaidi za kisheria.  Ukaguzi umebaini kuwa kushindwa kuhudhuria kesi nyingi kama  ilivyopangwa ilitokana na ukosefu wa watumishi kwenye idara ya sheria.  Hadi wakati wa ukaguzi huu, idara ya sheria ilikuwa na mtumishi mmoja tu  ambaye hata hivyo alikwua akikaimu nafasi ya Mkurugenzi wa Huduma za  Sheria.    Kutotumia Ipasavyo Wadhamini wa Wanufaika wa Mikopo Wakati  wa Kubaini Wadaiwa Sugu  Bodi ya Mikopo haikutumia kikamilifu wadhamini wa wanufaika wa mikopo  wakati wa kubaini wadaiwa sugu wa mikopo haswa wale walioshindwa  kubainika kwa njia za kawaida. Kwa kipindi cha kuanzia mwaka 1997 hadi  2015, Bodi iliweza kufuatilia jumla ya wadhamini 254 lakini ni 109 tu (sawa  na asilimia 43) walijitokeza.  Mapitio ya kanzidata na mahojiano na maofisa wanaohusika na ukusanyaji  wa mikopo yalifichua kuwa haikuwezekana kutumia wadhamini kikamilifu  kwa sababu kanzidata ya Bodi haikuweza kutunza maelezo ya wadhamini  wakati wa kuandikisha maelezo yao kwenye kanzidata. Hata hivyo, kati ya  wadhamini wote waliojitokeza, hakukuwa na kiasi chochote cha mikopo  kilichoweza kulipwa au kurejeshwa kutoka kwao au wadhaminiwa.     Idadi ya Mikopo ambayo Hailingani na Mikopo Inayostahili  Kulipwa  Tofauti kati ya Idadi ya Wanufaika wa Mikopo dhidi ya Ankara  Zilizotolewa  Sababu ya tofauti kati ya mikopo iliyobainishwa na mikopo inayostahili  ilitokana na kutolingana kwa wanufaika wa mikopo iliyobainishwa kwa  mwaka husika na walengwa wa mikopo waliopewa ankara za malipo ya  mikopo. Kuanzia mwaka wa fedha 2012/13 hadi 2014 / 2015, kulikuwa na  juhudi ndogo katika kutoa ankara kwa wanufaika waliopatikana. Utoaji wa  ankara ulifanywa kwa mikono na kumbukumbu zake hazikutunzwa. Hata  hivyo, kwa miaka miwili ya fedha iliyopita ya 2015/2016 na 2016/2017,  Bodi ya Mikopo iliweza kutoa asilimia 100 ya ankara kwa wanufaika wa  mikopo waliobainishwa. Hii ni kwa sababu shughuli za ulipaji wa mikopo  ziliunganishwa kwenye kanzidata ya ulipaji na urejeshaji wa mikopo.    Kiwango cha Chini cha Mikopo Inayolipika  Idadi ya Mikopo Inayopaswa Kuanza Kulipwa lakini Haijalipwa kwa Muda  Mrefu  Kanzidata ya Bodi ya Mikopo ilihifadhi jumla ya wanufaika wa mkopo  112,922 ambao walikuwa na madeni ya mikopo ya jumla ya shilingi bilioni    na hawakurejesha kwa zaidi ya miaka mitano. Kwa mujibu wa  Mwongozo wa Ulipaji na Urejeshaji wa Mikopo wa Mwaka 2008, wanufaika  hawa walikuwa kwenye orodha ya wadaiwa sugu. Hata hivyo, Bodi ya  Mikopo haikuwa na sehemu inayoonesha idadi ya wadaiwa sugu kwenye  kanzidata iliyokuwepo pamoja na kwamba kiasi kinachodaiwa na Bodi  kutoka kwa wadaiwa sugu hao kilikuwa kikubwa. Hapakuwa pia na  uchambuzi wa muda wa urejeshaji wa mikopo ili kuwezesha Bodi kubaini  uwezekano wa kukusanya mikopo hiyo.     Mwenendo Usioridhisha wa Urejeshaji wa Mikopo Inayostahili  Kurejeshwa    Utafutaji Usioridhisha wa Wadhamini wa Mikopo  Tangu ianzishwe, Bodi ya Mikopo haikuwashirikisha vya kutosha wadhamini  wa wanufaika wa mikopo katika kutafuta wanufaika wa mikopo au  wanaokaidi kulipa mikopo yao. Jedwali 10.5 linaonesha wadhamini  kadhaa waliowasiliana na Bodi katika miaka iliyopita ikilinganishwa na  idadi ya wadaiwa sugu wa mikopo kwa mwaka.  Jedwali 10.5: Idadi ya Wadhamini Waliotafutwa Ikilinganishwa na Jumla  ya Idadi ya Wadaiwa Sugu wa Mikopo  Mwaka Jumla ya Wadaiwa  Sugu wa Mikopo  kwa Mujibu wa  Kanzidata  Idadi ya Wadhamini  wa Wadaiwa Sugu  wa Mikopo Mikopo  Waliofikiwa  Kiwango cha  Asilimia ya  Wadhamini  Waliofikiwa  1997-2012 112,856 42 0.04  2013 29,586 12 0.04  2014 29,756 32 0.11  2015 35,768 168 0.47  Jumla 207,966 254 0.12  Chanzo: Taarifa za Ulipaji na Urejeshaji Mikopo wa HESLB, 2018  Jedwali 10.5 linaonesha kuwa kwa ujumla, idadi ya jumla ya wadhamini  waliowasiliana na Bodi ya Mikopo katika shughuli za kurejesha mkopo  ilikuwa chini ya asilimia moja (asilimia 0.12). Katika kupitia kiwango cha  mwitikio wa wadhamini waliowasiliana na Bodi ya Mikopo, timu ya ukaguzi  ilibaini kuwa idadi ya wadhamini waliotoa mrejesho ilikuwa tofauti kwa  kati ya asilimia 31 hadi 63.  Mapitio zaidi ya kanzidata na mahojiano baina ya maofisa wa sehemu ya  ulipaji na urejeshaji walionesha kuwa haiwezekani kuwatumia kikamilifu  wadhamini kwa sababu kanzidata ya Bodi ya Mikopo haikuweza kuzingatia  taarifa za wadhamini wakati wa kurekodi taarifa hizo kwenye kanzidata.  Pia, taarifa za mawasiliano ya wadhamini kwenye kanzidata hazikuhuishwa  mara kwa mara ili kuzingatia mabadiliko yoyote ya taarifa za mawasiliano.     Mwenendo Hafifu wa Adhabu Iliyotolewa kwa Wakaidi wa  Malipo ya Mikopo  Timu ya ukaguzi iligundua kuwa Bodi ya Mikopo haikuwa na utaratibu wa  kutunza orodha iliyohuishwa ya idadi ya wadaiwa wakaidi. Kulingana na  takwimu zilizotolewa kwa timu ya ukaguzi za mwaka wa fedha 2015/2016  na 2016/2017, na kulingana na uchambuzi wa mikopo isiyolipwa, Bodi  ilikuwa na jumla ya wanufaika 163,394 na 291,672 waliokaidi kurejesha  mikopo katika miaka miwili ya fedha, mtawalia. Hii inamaanisha kuwa  kulikuwa na ongezeko la wadaiwa sugu wa mikopo wapatao 128,278  kulingana na uchambuzi wa taarifa hizo. Hata hivyo, taarifa zilizotolewa  na Bodi zilionesha kuwa kulikuwa na wadaiwa sugu wa mikopo wapato 18  pekee. Kwa mujibu wa kumbukumbu za Bodi, ni wadaiwa sugu wawili tu  waliokiuka masharti ya ulipaji wa mikopo waliofikishwa mahakamani.    Kiwango Kidogo cha Punguzo la Mikopo na Adhabu  Zinazotolewa kwa Waajiri  Kutopunguzwa kwa makato ya mikopo inayotakiwa kupunguzwa na waajiri  kutoka kwa wafanyakazi ambao ni wanufaika wa mikopo ya elimu ya juu  ilikuwa sababu ya ukusanyaji usioridhisha wa mikopo inayostahili kulipwa.  Kutopunguzwa kwa kiasi hicho kunastahiki adhabu kwa mwajiri sawa na  kiwango cha makato ambayo hayajalipwa. Uhakiki na uchambuzi wa  orodha ya waajiri wanaokosa malipo kama ilivyotolewa na Bodi inaonesha  kuwa asilimia 34 ya waajiri ambao walipewa adhabu hawakulipa adhabu  zilizotozwa.  Mapitio zaidi ya adhabu iliyotolewa kwa waajiri ambao walishtakiwa kwa  kuchelewa kufanya malipo ilionesha kuwa kati ya waajiri 70 ni 14 tu  walikuwa waajiri wa taasisi za umma.    Kutokuwepo kwa Usawa wa Mikopo Iliyoko Bodi ya Mikopo na  Kanzidata ya Ofisi ya Rais – Menejimenti ya Utumishi wa Umma  Ukaguzi ulibaini kuwa kwa sababu ya njia zisizo wazi za kukusanya na  kuchambua taarifa za ukusanyaji wa mikopo kwa kupima utendaji wa  malengo ya ukusanyaji na kumbukumbu za mikopo katika kanzidata ya  ukusanyaji wa madeni kwa mujibu wa Bodi ya Mikopo, kulikuwepo na     tofauti ya kitaarifa baina ya Bodi na Ofisi ya Rais – Menejeiment ya  Utumihsi wa Umma.    Utekelezaji Hafifu na Ufuatiliaji wa Mikakati ya Ulipaji na  Urejeshaji wa Mikopo    Kipaumbele Kidogo Kilitolewa Katika Shughuli za Ulipaji na  Urekeshaji wa Mikopo  Hii ni kwa sababu kulikuwa na jumla ya shughuli 39 zilizohusu ulipaji na  urejeshaji wa mikopo chini ya malengo yote mawili ya kimkakati haswa  katika mpango-mkakati wa mwaka 2014-2017. Ilibainika kuwa shughuli  hizo hazikutengwa katika sehemu mbili za ukusanyaji wa mkopo kwa  maana ya ulipaji wa hiari na urejeshaji wa kisheria.  Kwa kuongezea, hakukuwa na mikakati ya kutafuta mikopo ambayo  ililingana na shughuli za urejeshaji wa mikopo. Hii inamaanisha kuwa suala  la kubaini wakaidi wa urejeshaji wa mikopo kwa lengo la kuandaa mipango  na kuboresha usimamizi wa ukusanyaji wa mikopo lilikuwa hafifu. Ukaguzi  ulibaini kuwa ni asilimia 1.6 tu ya shughuli za urejeshaji wa mikopo ndio  ilitengwa kwa shughuli za urejeshaji wa mkopo wakati asilimia 97.4  iliyobaki ilitengwa kwa shughuli za ulipaji wa mikopo.    Kutokuwepo kwa Mfumo Madhubuti wa Ufuatiliaji  Kitengo cha ufuatiliaji na tathmini hakikuweza kutoa miongozo kwa  vitengo au sehemu zingine kuhusu aina ya taarifa ambazo zingeweza  kukusanywa na kuchakatwa kwa ajili ya kupima utendaji wa idara husika.  Kwa mfano, vitengo vya ufuatiliaji na tathmini vilitegemea kukusanya tu  taarifa kwa kutumia malengo mapana ambayo hayatekelezeki. Kitengo  hakikuandaa mpango wa ufuatiliaji ambao ulizingatia ufuatiliaji wa  shughuli za ukusanyaji wa mikopo katika kipindi chote cha ukaguzi. Hii  ilikuwa kinyume na mipango-mkakati ambayo ilionesha kuwa Bodi ya  Mikopo ilitakiwa kufuatilia shughuli zake kupitia kitengo cha ufuatiliaji na  tathmini.     Udhaifu Katika Mipango na Utoaji Taarifa za Matokeo ya Ukaguzi  Ripoti ya ukaguzi ya mwaka 2016/2017 ya Bodi ya Mikopo ilionesha kuwa  utendaji ulikuwa asilimia 92. Hata hivyo, ripoti ya ukaguzi haikupitishwa  na uongozi wa Bodi kwani hakukuwa na udhibitisho wa idhini hiyo.  Pia, udhaifu katika muundo na uandaaji wa mikakati ya ukusanyaji kama  vile ukaguzi kutoka kwenye mipango-mkakati ulichangia kutokutekelezwa  kwake. Mipango-mkakati yote miwili haikuonesha idadi ya ukaguzi  unaostahili kufanywa pamoja na maeneo kwa kuzingatia viashiria hatarishi  au umuhimu wa maeneo hayo kwenye ukusanyaji wa mikopo. Kwa hiyo,  hali hii iliathiri utekelezaji wa shughuli za ukusanyaji wa mikopo kwani  hakukuwa na malengo ya haraka kwa ajili ya utekelezaji wa shughuli hizo.  Mipango ya ukaguzi haikuandaliwa na Bodi ya Mikopo. Utaratibu pekee  ambao ulitumika ulikuwa kwa njia ya dharura. Mkakati huu hata hivyo  haukuoneshwa kwenye mwongozo wa ukusanyaji wa mikopo wa mwaka    Pia, mipango ya ukaguzi ilikosa viashiria vya kupima utendaji kwa  ajili ya kupima na kutoa taarifa za mafanikio yaliyopatikana katika  shughuli za ukaguzi zilizofanywa.    Kanzidata Haitumiki wakati wa Kupanga Ubainishaji wa  Wanufaika wa Mikopo  Hakukuwa na ushahidi ulioonesha matumizi ya kanzidata ya wadaiwa wa  mikopo katika kupanga mbinu za utekelezaji wa kubaini wanufaika wa  mikopo. Mwongozo wa ukusanyaji wa mikopo haukueleza jinsi ya kuchagua  njia sita zilizoko kwenye mikakati kwa msaada wa uchambuzi wa  kanzidata. Timu ya ukaguzi ilitarajia kuwa kabla ya kutumia mbinu yoyote  ya ukusanyaji wa mikopo, uamuzi unapaswa kuzingatia eneo la wanufaika  wa mikopo, idadi ya wakopaji na ofisi za waajiri watakaotembelewa,  kiwango kinachoweza kukusanywa, viashiria vya hatari vinayohusishwa na  njia iliyopendekezwa, na gharama au tija katika kutekeleza mbinu hiyo.    Athari za Mapungufu Yaliyobainika  Sehemu hii inazungumzia kwa ufupi madhara yanayoweza kusababishwa na  usimamizi mbaya wa ulipaji na urejeshaji wa mikopo ya wanafunzi wa  elimu ya juu. Athari za mapungufu hayo yamelenga maeneo makuu mawili     ambayo ni utekelezaji wa shughuli za ulipaji na urejeshaji wa mikopo,  pamoja na ufuatiliaji wa uandaaji na utekeleaji wa mikakati ya ukusanyaji  wa mikopo.    Udhaifu wa Ulipaji na Urejeshaji wa Mikopo  Usimamizi wa Shughuli za Ulipaji wa Mikopo    Jumla ya malimbikizo ya mikopo inayostahili kulipwa ya shilingi  bilioni 244 hazikukusanywa kwa mwaka wa fedha 2016/17. Kiasi  hiki, ikiwa kingekusanywa, kingetumika kufadhili wanafunzi  wengine wa masomo ya juu katika miaka inayofuata. Kwa hivyo,  kulikuwa na idadi kadhaa ya wanafunzi wa elimu ya juu ambao  wangekosa mikopo.    Kutokana na uwezo finyu wa kubaini wanufaika wa mikopo, Bodi ya  Mikopo haikuweza kubaini malimbikizo ya wanufaika wa mikopo  wapatao 130,697. Hii ilimaanisha kuwa mikopo haikulipwa na  wanufaika ambao wangeweza kubainika hivyo kukwamisha  ukusanyaji wa mikopo kwa ajili ya kufadhili wanufaika wengine wa  mkopo wa elimu ya juu.    Idadi ya ankara zilizotolewa kwa wanufaika wa mikopo ambazo  hazikujibiwa wala kulipwa ilikuwa 16,416 kati ya 58,930. Hii  itaathiri kiwango cha ukusanyaji wa mapato na hivyo itazuia idadi  ya wanafunzi wa masomo ya juu ambao wangestahili kupata  mikopo kutoka Bodi ya Mikopo.  Usimamizi na Udhibiti wa Shughuli za Urejeshaji wa Mikopo    Hadi mwaka 2017, takribani asilimia 44 ya wanufaika wa mikopo  walikuwa wakilipa mikopo yao wakati asilimia 56 ilikuwa bado.  Hivyo, serikali ilikuwa ikipoteza asilimia 56 ya mikopo ambayo  ilitakiwa kukusanywa.    Bodi ya Mikopo iliweza kupata marejesho pungufu ikilinganishwa na  kiasi cha mikopo ambacho kilikuwa hakijalipwa. Hii inamaanisha  kwamba, bado kutakuwa na ongezeko la wakaidi wa urejeshaji wa  mikopo na hivyo kuathiri ukusanyaji wa mikopo ambayo haijalipwa     kwa wakati. Bodi ya Mikopo ilifanikiwa kurejeshewa asilimia 25 tu  ya jumla ya mikopo yote iliyostahili kurejeshwa.    Kuwepo kwa mfumo usioridhisha wa urejeshaji wa mikopo  inayostahili kulipwa kutoka kwa wadaiwa sugu wa mikopo ikiwa  pamoja na kutowachukulia hatua za kisheria kumepunguza  uwezekano wa ukusanyaji zaidi wa mikopo ikilinganishwa na  makusanyo ya sasa. Hii ingeweza kuwakumbusha wakaidi wa  urejeshaji wa mikopo ili kurahisisha urejeshaji wa hiari.    Ubunifu na Ufuatiliaji wa Mikakati ya Ukusanyaji wa Mikopo    Kutokana na mapungufu ya muundo wa ufuatiliaji wa mikakati ya  makusanyo, kulikuwa na uwezekano kuwa, kwa kutotumia  kanzidata katika kuandaa mipango, kutekeleza na kufuatilia  ubainishaji, utozaji na ukusanyaji wa mikopo kungeweza kuongeza  gharama za kiutekelezaji.    Ukosefu wa mwongozo uliathiri shughuli za ufuatiliaji wa  ukusanyaji mikopo kwani hakukuwa na uthabiti katika mbinu  zilizotumika kukusanya mikopo na kuchambua taarifa za kupima  utendaji ulioendana na malengo ya ukusanyaji wa mikopo. Hii  ilisababisha tofauti kwenye hesabu za makusanyo ambazo  zilioneshwa kwenye taarifa ya fedha, kitengo cha uhasibu, pamoja  na kanzidata ya Bodi.    Bodi ya Mikopo haikuwa katika nafasi nzuri ya kubuni mbinu  ambazo zingekuwa nafuu katika shughuli za kubaini wanufaika wa  mikopo ambao hawajalipa au kurejesha mikopo. Hivyo, kutokuweka  kumbukumbu na kufanya uchambuzi wa gharama zinazotumika  katika mbinu mbalimbali za ubainishaji wa wanufaika wa mikopo  kulikwamisha ufanisi katika mgawanyo wa rasilimali wakati wa  kufanya shughuli za ubainishaji wa wanufaikaji wa mikopo.     SURA YA KUMI NA MOJA  URATIBU NA UFUATILIAJI WA UTOAJI WA ELIMU    Utangulizi  Uratibu ni kazi ya usimamizi ambayo inahakikisha kuwa idara na wakala  mbalimbali hufanya kazi kwa kushirikiana. Wizara ya Elimu, Sayansi na  Teknolojia na Ofisi ya Rais – Tawala za Mikoa na Serikali za Mitaa zilikuwa  na jukumu la kuhakikisha kunakuwepo uratibu mzuri kati yao, sekretarieti  za mikoa, na mamlaka za serikali za mitaa. Uratibu ni muhimu katika  kufikia malengo yanayotekelezwa na wizara tofauti, sekretarieti za mikoa,  na mamlaka za serikali za mitaa. Jambo muhimu katika uratibu ni  maelewano ya pamoja ya malengo, ukamilishaji wa pamoja wa malengo  hayo, rasilimali na ufanisi, uhusiano mzuri wa kijamii, na muundo wa  wafanyakazi.  Sura hii inawasilisha matokeo ya ukaguzi kuhusu uratibu, ufuatiliaji na  tathmini kwenye shughuli zinazohusu utoaji wa elimu nchini.  Sura hii imegawanyika katika sehemu kuu mbili ambazo ni (a) uratibu  baina ya wadau kuhusu utoaji wa huduma za elimu; na (b) ufuatiliaji wa  shughuli za utoaji wa huduma za elimu.    Matokeo ya Ukaguzi  Sehemu hii inaelezea matokeo ya ukaguzi kuhusu uratibu na ufuatiliaji wa  shughuli za utoaji wa elimu nchini. Kimsingi, inafafanua kiwango cha  uratibu ndani ya muundo wa Wizara ya Elimu, Sayansi na Teknolojia na  vilevile kati ya Wizara ya Elimu Sayansi na Teknolojia na OR-TAMISEMI na  pia katika ngazi ya tawala za mikoa na mamlaka za serikali za mitaa.  Sehemu hii pia iliangalia uratibu unaofanywa na taasisi zinazotoa huduma  za elimu kama vile shule za msingi na sekondari, vyuo vya elimu na  mafunzo ya ufundi stadi, pamoja na vyuo vikuu.  Matokeo ya ukaguzi katika sehemu hii yamegawanywa katika sehemu kuu  tatu ambazo ni uratibu kati ya watendaji katika sekta za elimu, sababu  zilizopelekea uratibu usiofaa katika ngazi mbalimbali za uendeshaji wa  sekta ya elimu, na athari zitokanazo na uratibu duni wa huduma za elimu.     Uratibu duni wa kusimamia Watendaji katika Sekta za Elimu  Ripoti za ukaguzi wa ufanisi zimebainisha kuwa kulikuwa na uratibu hafifu  katika ngazi tofauti za Serikali. Hii inadhihirishwa na ushirikiano duni kati  ya taasisi zinazohusika na utoaji wa aina mbalimbali za elimu kama  inavyoainishwa hapa chini.    Uratibu Usiofaa katika Ngazi za Wizara  Ukaguzi ulionesha kuwa kulikuwa na uratibu usiotosheleza katika ngazi za  wizara kama vile Wizara ya Elimu, Sayansi na Teknolojia na OR-TAMISEMI.  Kaguzi zifuatazo ziliripoti udhaifu kuhusu uratibu wa utoaji wa huduma za  elimu nchini.  Ukaguzi wa ufanisi juu ya utoaji wa mafunzo kwa walimu walio kazini  ulibaini kuwa mfumo wa majadiliano uliotumika kama jukwaa la uratibu  kwa Wizara ya Elimu, Sayansi na Teknoloji na OR-TAMISEMI haukufanyika  kwa ufanisi. Hii ni kutokana na kwamba kwa mujibu wa mifumo  iliyowekwa inayojumuisha vikundi vitatu vya kitaalamu na Kamati ya  Maendeleo ya Sekta ya Elimu ambazo zilitakiwa kukutana kila robo mwaka  kujadili masuala ya kitaalamu ikiwa pamoja na hatua za kuwajengea  uwezo walimu walio kazini. Hata hivyo, ukaguzi uligundua kuwa mijadala  hii haikufanyika kama ilivyopangwa na wakati mwingine muda wa vikao  vyao kamati hizi zilikuwa zinafanya majadiliano ya masuala yasiyohusiana  na kuwajengea uwezo walimu.  Pia, ukaguzi wa ufanisi katika utoaji wa mafunzo kwa walimu walio kazini  ulibainisha pia uratibu duni uliofanywa na OR-TAMISEMI na kupelekea  kurudiwa kwa mafunzo ya stadi za kusoma, kuandika na kuhesabu kwa  walimu walio kazini. Mafunzo yalitolewa katika mikoa 3 ambayo ni  Njombe, Songwe na Mbeya kwa jumla ya walimu 4,309, 1,118 na 3,260  mtawalia. Mafunzo haya yalitolewa chini ya msaada wa Shirika la Umoja  wa Mataifa linaloshughulikia Watoto licha ya kuwa mafunzo hayohayo  yalishatolewa chini ya programu ya mafunzo ya kusoma, kuhesabu na  kuandika (LANES) ndani ya kipindi hichohicho cha miaka yaani, 2016/17 na  2018/19.  Vilevile, ukaguzi wa ufanisi kuhusu Upatikanaji na Utunzaji wa  Miundombinu ya Shule za Msingi ulibaini kuwa OR-TAMISEMI haikuanzisha     mipango ambayo iliruhusu uratibu wa Idara mbalimbali katika ngazi za  wilaya na mkoa katika maendeleo na matengenezo ya miundombinu ya  shule za msingi. Hakukuwa na ushahidi kuhusu mipango iliyoratibiwa kati  ya idara za uhandisi, afya, maofisa wa elimu, pamoja na mazingira ambao  walikuwa na taaluma ya elimu ya ufundi juu ya viwango na usimamizi wa  miundombinu ya shule za msingi katika halmashauri.  Ukaguzi wa ufanisi kuhusu upatikanaji wa elimu ya ufundi na mafunzo ya  ufundi stadi ulibaini kuwa hakukuwa na uratibu katika upangaji na  utekelezaji wa sera ya maendeleo ya ujuzi haswa juu ya mafunzo ya  ufundi stadi kati ya Wizara ya Elimu, Sayansi na Teknolojia na Ofisi ya  Waziri Mkuu – Sera, Bunge, Kazi, Ajira, Vijana na Walemavu. Kupitia  mahojiano na maofisa wa Wizara ya Elimu, Sayansi na Teknolojia, ukaguzi  ulibaini kuwa uandaaji wa mipango na utekelezaji wa sera ya uendelezaji  wa ujuzi ikiwemo ujuzi wa stadi za kazi havikutekelezwa kwa pamoja.  Ukaguzi ulibaini zaidi kuwa, vikao katika kanda zote zilizohusu  watoahuduma za elimu na mafunzo ya ufundi stadi, havikufanywa  kikamilifu katika kipindi cha kuanzia mwaka wa fedha 2013/14 hadi  2018/19 kwa sababu ni kanda mbili kati ya saba ndizo zilifanya vikao,  ambayo bado ilikuwa chini ya malengo. Kanda mbili, hata hivyo, za kusini  mashariki na magharibi zilifanya kikao kimoja kati ya vikao sita ambavyo  pia bado havikutosheleza.    Uratibu Usiofaa katika Ngazi ya Mkoa  Ukaguzi ulibaini kuwa uratibu katika ngazi ya mkoa haukufanywa  kikamilifu. Kulikuwa na ukosefu wa mtiririko mzuri wa taarifa kati ya  sekretarieti ya mkoa na wadau wake kama vile OR-TAMISEMI na mamlaka  za serikali za mitaa. Hii ni kwa sababu OR-TAMISEMI haikuandaa mipango  ambayo iliruhusu uratibu katika ngazi za mkoa na wilaya katika utekelezaji  wa shughuli za kufikia malengo yaliyowekwa. Maelezo ya uratibu katika  ngazi ya mkoa ni kama inavyofafanuliwa hapa chini.  Ripoti ya Ukaguzi wa Ufanisi kuhusu Usimamizi wa Elimu kwa Wanafunzi  wenye Mahitaji Maalumu ulibainisha kuwepo kwa kiwango kidogo cha  kupeana taarifa za elimu ya wanafunzi wenye mahitaji maalumu kutoka  ngazi za halmashauri hadi ngazi ya OR-TAMISEMI. Hii ni kwa sababu taarifa  kama vile idadi ya wanafunzi wenye mahitaji maalumu na mahitaji yao ya     vifaa na vitabu kwa ajili ya kujifunza au idadi walimu wa mahitaji  maalumu katika ngazi ya taifa zilipatikana kwa urahisi kutoka shuleni na  halmashauri, lakini taarifa hizohizo hazikupatikana katika ngazi za taifa  ambayo inahusisha Wizara ya Elimu, Sayansi na Teknolojia, na ORTAMISEMI. Hali hii ilionesha kuwa hakukuwa na mfumo mzuri wa taarifa  kuhusu wanafunzi walio na mahitaji maalumu kutoka shuleni, halmashauri,  hadi ngazi ya taifa.  Ukaguzi huohuo ulionesha kuwa mahitaji na taarifa muhimu kuhusu elimu  maalumu hazikuwasilishwa kwa ufasaha katika ripoti zilizokuwa  zinaandaliwa na hamalshauri na ofisi za mikoa husika. Kwa mfano, katika  Mkoa wa Lindi, ukaguzi ulibaini kuwa ni halmashauri tatu tu kati ya sita  ndizo ziliwasilisha taarifa za elimu ya wanafunzi wenye mahitaji maalmu.  Halmashauri hizo ni Liwale, Ruangwa na Kilwa. Hata hivyo, ripoti hizo za  halmashauri hazikuwasilisha kikamilifu taarifa hizo kwa sababu  hazikuonesha mahitaji ya walimu, aina na idadi ya vifaa, na idadi ya vifaa  vinavyotumiwa na wanafunzi wenye mahitaji maalumu ambavyo  viliharibika hivyo vinahitaji matengenezo.    Uratibu usiofaa katika ngazi ya halmashauri  Ukaguzi ulibaini kuwa uratibu katika ngazi ya halmashsuri haukufanyika  ipasavyo kwa sababu, hakukuwepo na mipango ya uratibu ndani ya  halmashauri ili inayofanana na malengo yao.  Ripoti ya Ukaguzi wa Ufanisi juu ya Upatikanaji na Utunzaji wa  Miundombinu ya Shule za Msingi ulibaini kuwepo kwa uratibu duni  miongoni mwa maofisa wakuu katika ngazi ya halmashauri ambapo uratibu  wa shughuli zinazohusiana na utoaji wa elimu zilifanywa kunapokuwepo  malalamiko. Licha ya kuwa na wahandisi na mafundi katika mamlaka  husika za serikali za mitaa, miundombinu na vifaa vya shule za msingi  vilisimamiwa na maofisa elimu ambao hawakuwa na taaluma ya ujenzi.  Wafanyakazi waliokuwa na ujuzi wa ufundi kama wahandisi hawakufanya  kazi kwa pamoja kwa kushirikiana na maofisa elimu kushughulikia masuala  ya maendeleo na matengenezo ya miundombinu ya shule za msingi.     Uratibu katika Ngazi ya Elimu ya Vyuo Vikuu  Ukaguzi ulibaini kuwa kulikuwa na uratibu usiojitosheleza katika shughuli  za kuimarisha utafiti katika Chuo Kikuu cha Afya na Sayansi Shirikishi  Muhimbili, Chuo Kikuu cha Dar es Salaam, Chuo Kikuu cha Ardhi, na Tume  ya Sayansi na Teknolojia.  Ripoti ya Ukaguzi wa Ufanisi kuhusu Kuimarisha Ushirikiano wa Utafiti na  Chuo Kikuu cha Afya na Sayansi Shirikishi Muhimbili ilibainisha kuwepo kwa  uratibu duni wa mfumo wa uidhinishaji wa mitaala baina ya mamlaka  zenye jukumu hilo. Udhaifu huu ulianzia ngazi ya idara hadi seneti ambako  kulipelekea kucheleweshwa kwa ukamilishaji wa mchakato wa kuandaa  mtaala wa uanzishaji wa programu mbili za shahada ya umahiri  zinazohitajika.  Pia, ripoti ya Ukaguzi wa Ufanisi juu ya Kuimarisha Ushirikiano wa Utafiti  na Chuo Kikuu cha Dar es Salaam ilibainisha kuwepo kwa uratibu duni wa  taarifa za wanafunzi kutoka kwa wasimamizi wao na kwa waratibu wa  programu uliohusishwa na uchelewaji wa kumaliza masomo ya shahada za  umahiri, pamoja na uratibu wa taarifa kulichukua muda mrefu kukamilika.  Kwa kuongezea, Ukaguzi wa Utendaji wa Programu ya Mifumo ya  Kuimarish Ubora wa Utafiti Unaofaa na Ubunifu nchini Tanzania ulibaini  kuwa, uratibu duni kati ya washirika wa programu ndogo ndogo kama  vikundi, halmashauri, Tume ya Sayansi na Teknolojia, pamoja na Shirika la  Kuhudumia Viwanda Vidogovidogo ulitokana na utekelezaji wa shughuli za  vituo vya uvumbuzi bila kusainiwa makubaliano ambayo yangetoa  mwongozo wa jinsi kazi za vikundi zitakavyotekelezwa.    Sababu za Uratibu Duni katika Ngazi mbalimbali za utoaji wa  Elimu    Kutokuwepo kwa Sera ya Kitaifa  Ilibainika kuwa kukosekana kwa sera ya kitaifa ya uratibu na ufuatiliaji ni  moja ya sababu za uratibu duni wa watendaji katika ngazi tofauti za sekta  ya elimu. Ripoti ya Ukaguzi wa Ufanisi kuhusu Upatikanaji wa Elimu ya  Ufundi na Mafunzo ya Stadi ilibainisha kuwa kukosekana kwa Sera ya  Kitaifa katika upangaji na utekelezaji wa ukuzaji wa stadi katika Mafunzo     ya Ufundi na Mafunzo katika Wizara zote kulichangia uratibu duni katika  upangaji na utekelezaji wa ukuzaji wa mafunzo haswa elimu na mafunzo  ya ufundi stadi kati ya Wizara ya Elimu, Sayansi na Teknolojia na Ofisi ya  Waziri Mkuu inayohusika na Sera, Bunge, Kazi, Ajira, Vijana na Walemavu.    Kutoshirikisha Wadau kuhusu Malengo Yanayotarajiwa Kutimizwa  Kaguzi za Ufanisi katika Kuimarisha Uhusiano wa Kitafiti Vyuoni zilibaini  kutokuwepo kwa ushirikiano wa malengo yanayotakiwa kutimizwa kwa  pamoja baina ya wahusika wakuu kuwa ndiyo sababu kuu ya uratibu duni  kati ya watendaji.  Kwa mfano, katika Chuo Kikuu cha Afya na Sayansi Shirikishi Muhimbili,  uratibu duni ulitokana na kutoshirikisha wadau kuhusu muda wa  kukamilisha utoaji wa idhini za uendeshaji wa programu ndogondogo. Hii  ingesaidia kuoanisha muda uliopangwa wa utoaji idhini na ratiba nzima ya  waratibu wa programu ndogo kwa ajili ya kuoanisha ratiba za idhini na  kuzipa kipaumbele kufikia muda uliotengwa. Hii ni kwa sababu mamlaka  za uidhinishaji zilikuwa na jukumu la utoaji wa idhini kwa programu  zingine mbali na zile zinazohusiana na mradi huu.    Athari za Uratibu Duni katika Utoaji Elimu  Athari za uratibu usiofaa zimeorodheshwa hapa chini.    Ukosefu wa njia rasmi za kushirikikiana taarifa kati ya wadau  Ukaguzi wa Ufanisi juu ya Usimamizi wa Utoaji wa Mafunzo kwa Walimu  Walio Kazini ulibaini kuwa hakukuwa na njia rasmi za kupeana taarifa kati  ya wadau juu ya maendeleo ya shughuli za kuwajengea uwezo walimu  walio kazini ambako kulitokana na uratibu duni.  Taarifa zinazopatikana kutoka kwenye ripoti za udhibiti ubora  hazitumiki kikamilifu katika kushughulikia na kubuni hatua za kujenga  uwezo. Kwa kuongezea, utaratibu wa kuripoti katika sekretarieti za mikoa  na mamlaka za serikali za mitaa haukuzingatiwa kikamilifu na hivyo  hakukuwa na mtiririko mzuri wa taarifa juu ya shughuli za kuwajengea  uwezo walimu walio kazini kwa sababu hii ilikuwa matokeo ya uratibu  usiofaa wa wadau.     Kutoshabihiana kwa Mahitaji na Wafanyakazi Waliopo Wenye Ujuzi  katika Soko la Ajira  Ukaguzi wa Ufanisi juu ya Usimamizi wa Utoaji wa Mafunzo kwa Walimu  walio kazini ulibaini kuwa kutokana na uratibu duni katika uundaji wa sera  na mapitio ya uendelezaji ulisababisha tofauti kati ya mahitaji na  wafanyakazi waliopo wenye ujuzi katika soko.    Kujirudia kwa Jitihada kwenye Eneo Moja  Ukaguzi wa Ufanisi juu ya Usimamizi wa Utoaji wa Mafunzo kwa Walimu  walio kazini ulibaini kuwa uratibu usiofaa ulisababisha kuwepo kwa juhudi  za kujirudia katika eneo moja kama inavyothibitishwa kupitia mafunzo ya  kusoma, kuandika na kuhesabu ambayo yalitolewa chini ya msaada wa  Shirika la Kuhudumia Watoto Duniani na Programu ya Kusoma, Kuhesabu  na Kuandika katika kipindi hichohicho cha mwaka na maeneo yaleyale kwa  kuanzia mwaka wa fedha 2016/17 hadi 2018/19.    Ufuatiliaji wa Shughuli za Utoaji wa Huduma ya Elimu Chini  Ufuatiliaji wa utekelezaji wa utoaji wa huduma ya elimu ni jambo muhimu  katika kutoa mrejesho juu ya ufanisi na tija katika kufikia mikakati ya  kitaifa ya utoaji wa huduma ya elimu nchini. Wizara ya Elimu, Sayansi na  Teknolojia pamoja na TAMISEMI wana wajibu wa moja kwa moja wa  kufuatilia utendaji kazi wa taasisi zinazowajibika kwenye wizara hizo juu  ya utoaji wa huduma ya elimu nchini.  Sehemu hii inawasilisha matokeo ya ukaguzi kuhusu ufuatiliaji wa utoaji  wa huduma ya elimu. Matokeo ya ukaguzi yamegawanywa katika maeneno  matatu ambayo ni ufuatiliaji wa utendaji kazi wa taasisi zinazojihusisha na  shughuli za utoaji wa huduma ya elimu, sababu zilizopelekea uwepo wa  ufuatiliaji usiojitosheleza wa shughuli za utoaji wa huduma ya elimu na  athari zitokanazo na ufuatiliaji na tathmini usiotosheleza.     Ufuatiliaji Usioridhisha wa Shughuli za Utoaji wa Huduma ya  Elimu Nchini  (a) Ukosefu wa Viashiria Muhimu vya Utendaji katika Kupima  Utendaji  Ukaguzi uliofanyika ulibaini kuwepo kwa viashiria muhimu visivyoridhisha  katika kupima utendaji wa taasisi za utoaji wa huduma ya elimu nchini. Hii  ni kwa sababu baadhi ya viashiria havikujitosheleza ili kupima kufikiwa  kwa malengo yaliyopangwa. Kwa upande mwingine, viashiria hivyo vya  kupima utendaji havikuandaliwa kabisa.  Kwa mfano, Ukaguzi wa Ufanisi katika Upatikanaji wa Elimu na Mafunzo ya  Ufundi Stadi ulibaini kuwa, mipango ya VETA kwa mwaka kuanzia 2014/14  hadi 2017/18 haikuwa na viashiria vya utendaji ili kupima iwapo malengo  yaliyowekwa kwa ajili ya kupata elimu na mafunzo bora ya ufundi stadi  yamefikiwa.  Ukaguzi ulionesha pia kuwa, Wizara ya Elimu, Sayansi na Teknolojia haina  mfumo wa ufuatiliaji na tathmini kwa ajili ya elimu na mafunzo ya ufundi  stadi. Wizara imetengeneza viashiria mtambuka kama sehemu ya hatua  iliyochukuwa kwa ajili ya kuhamasisha mchakato wa ufuatiliaji na tathmini  ya utendaji. Hata hivyo, hakukuwa na viashiria vya utendaji vinavyoweza  kupima maeneo husika ya kiutendaji katika utoaji wa elimu na mafunzo ya  ufundi stadi.  Ukaguzi wa Ufanisi katika Utoaji wa Mafunzo kwa Walimu Walio Kazini  ulibainisha pia kuwa Wizara ya Elimu, Sayansi na Teknolojia  haikutengeneza viashiria vya utendaji ambavyo ni mahususi kwa ajili ya  ufuatilaiaji wa utoaji wa mafunzo kwa walimu walio kazini. Pia, ilibainika  kuwa pamoja na Mpango wa Maendeleo ya Sekta ya Elimu kuonesha  umuhimu wa kuwa na viashiria vya utandaji kwa ajili ya kupima utendaji  wa taasisi za elimu, mapitio ya mpango huo, mipango ya Wizara ya Elimu  pamoja na OR-TAMISEMI yalionesha kuwa wizara zote hazikutengeneza  viashiria vikuu kwa ajili ya kupima utendaji wa taasisi za elimu.  Hii ilikuwa kinyume cha matakwa ya Mpango wa Ufuatiliaji na Tathmini wa  Mwaka 2016-2021 ambao unataka wizara zote kuwa na viashiria vya     utendaji kwa ajili ya kupima utendaji au meandeleo ya miradi kwa  kulinganisha na mikakati iliyowekwa.  Kwa kuongezea, Ukaguzi wa Utendaji juu ya Usimamizi wa Elimu kwa  Wanafunzi Wenye Mahitaji Maalumu ulibaini kuwa Wizara ya Elimu, kupitia  Baraza la Mitihani la Tanzania, haikuweka viwango na taratibu za  kutosheleza kwa ajili ya wanafunzi wenye mahitaji maalumu.  Pia, Ukaguzi wa Ufanisi juu ya Usimamizi wa Ulipaji na Urejeshaji wa  Mikopo ya Wanafunzi wa Elimu ya Juu ulibaini kuwa Wizara ya Fedha na  Mipango licha ya kuwa msimamizi mkuu wa kazi zinazofanywa na Bodi ya  Mikopo ya Elimu ya Juu, haijatengeneza mfumo wenye viashiria vya  kupima utendaji ambao ungeweza kutumika kama mwongozo au mbinu ya  ufuatiliaji kwa ajili ya kupima utendaji wa Bodi katika shughuli za  usimamizi wa ulipaji na urejeshaji wa mikopo.  (b) Kufanyika kwa Ufuatiliaji Usioridhisha  Kaguzi zilizofanyika zimebaini kuwa ufuatiliaji na tathmini haukufanywa  kikamilifu na wahusika wote wanaohusika katika sekta ya elimu. Ilibainika  kuwa, si shughuli zote za ufuatiliaji zilizopangwa kutekelezwa zilifanyika.  Kwa mfano, Ukaguzi wa Ufanisi juu ya Upatikanaji wa Elimu ya Ufundi na  Mafunzo Stadi ulibaini kuwa Wizara ya Elimu, Sayansi na Teknolojia  haikufanya ufuatiliaji na tathmini wenye tija na ufanisi katika kuhakikisha  Mamlaka ya Elimu na Mafunzo ya Ufundi Stadi inatekeleza shughuli  zilizopangwa za kuhakikisha upatikanaji bora wa elimu na mafunzo ya  ufundi stadi nchini. Aidha, ilibainika kuwa Wizara ya Elimu, Sayansi na  Teknolojia haikufanya tathmini huru kuangalia utendaji wa Mamlaka hiyo  katika kuhakisha upatikanaji wa elimu na mafunzo bora ya ufundi stadi.  Ilibainika pia kuwa, ufuatiliaji ulifanywa kwa vyuo vilivyomilikiwa na  Mamlaka ya Elimu na Mafunzo ya Ufundi Stadi pekee huku ikiwaacha  watoahuduma wengine wa elimu na mafunzo ya ufundi stadi. Vyuo vingine  vya utoaji huduma ya elimu na mafunzo ya ufundi stadi vilitembelewa tu  wakati wa usajili, upandishaji hadhi au wakati wa kupata idhini ya kutoa  huduma hiyo na si kwa ajili ya shughuli za ufuatiliaji wa utekelezaji wa  utoaji huduma ya elimu na mafunzo ya ufundi stadi. Uchunguzi zaidi  ulionesha kuwa mipango ya mwaka ya ofisi za kanda haikuwa na kipengele     cha ufuatiliaji ambao ungetekelezwa kwenye vyuo vingine vya utoaji wa  elimu na mafunzo ya ufundi stadi. Sababu zilizotajwa za upungufu huo ni  ukosefu wa wafanyakazi wa kutosha na changamoto za kifedha ambazo  zilikuwa na athari kubwa katika shughuli za ufuatiliaji kwa ufanisi.  Ukaguzi wa ufanisi uliofanyika ulibaini pia kuwa, licha ya ukweli kwamba  viashiria vya utendaji vinapatikana katika Mpango wa Maendeleo wa Sekta  ya Elimu na Mipango ya Mamlaka ya Elimu na Mafunzo ya Ufundi Stadi,  viashiria hivyo havikutumika kwa ufanisi kupima utendaji na maendeleo ya  usimamizi wa upatikanaji wa elimu na mafunzo bora ya ufundi stadi  nchini.  Pia, Ukaguzi wa Ufanisi juu Utendaji wa Programu ya Mifumo ya  Uendelezaji wa Ubora wa Utafiti na Ubunifu nchini ulibaini kuwa Tume ya  Sayansi na Teknolojia na Shirika la Uendelezaji wa Viwanda Vidogo  halikuwa na utaratibu au mfumo wa kufuatilia na kutathmini utendaji wa  vituo vya uvumbuzi na kushughulikia kukuza maendeleo yake.  Ripoti ya ukaguzi imeonesha zaidi kuwa, ofisi za mikoa za Shirika la  Uendelezaji wa Viwanda Vidogo zilikosa mifumo ya ufuatiliaji na tathmini  kwa vituo vya uvumbuzi, ubunifu pamoja na mfumo wa usimamizi wa  ubora kwa vituo vya wabunifu. Jedwali 11.1 linaonesha hali ya utendaji  wa Shirika katika kufanya ufuatiliaji na tathmini.  Jedwali 11.1: Hali ya Ofisi za SIDO katika Suala la kufanya Ufuatiliaji na  Tathmini  Ofisi za  Mikoa za  Shirika la  Elimu na  Mafunzo ya  Ufundi  Stadi  Ufuatiliaji na  Tathmini  Uliofanyika  Zana za  Ufuatiliaji na  Tathmini kwa  ajili ya Vituo  vya Uvumbuzi  Uwepo wa  Mfumo  wenye  Ubora wa  Usimamizi  pamoja na  Sera  Upatikanaji  wa Mfumo  na Sera ya  Usimamizi  wa  Viashiria  Hatarishi  Kilimanjaro Fomu ya Ripoti ya  Maendeleo  Dodoso  kukusanyia  Takwimu za  Msingi  Ipo Ipo    Ofisi za  Mikoa za  Shirika la  Elimu na  Mafunzo ya  Ufundi  Stadi  Ufuatiliaji na  Tathmini  Uliofanyika  Zana za  Ufuatiliaji na  Tathmini kwa  ajili ya Vituo  vya Uvumbuzi  Uwepo wa  Mfumo  wenye  Ubora wa  Usimamizi  pamoja na  Sera  Upatikanaji  wa Mfumo  na Sera ya  Usimamizi  wa  Viashiria  Hatarishi  Shinyanga Kufanya ufuatiliaji  wa utoaji wa  ripoti ukianza na  ripoti ya kila  mwezi kwa mwaka  Ripoti za kila  mwezi, robo  mwaka, nusu  mwaka na za  kila mwaka  Hakuna Mwongozo  wa  Usimamizi  wa viashiria  vya Hatari  za Uhasibu  Morogoro Ripoti za mara  kwa mara  Hakuna Ipo Ipo  Singida Kuripoti na  kutembelea  maeneo kwa ajili  ya kutoa ithibati  Hakuna Hakuna Hakuna  Manyara Kuripoti na  kutembelea  maeneo kwa  ukaguzi na  kufanya mikutano  katika maeneo  hayo  Hakuna Hakuna Hakuna  Dodoma Ripoti za za  kuonesha  maendeleo  Hakuna Hakuna Hakuna  Chanzo: Ripoti ya Utafiti wa Msingi, (2018)  Kama inavyooneshwa katika Jedwali 11.1, njia za kufuatilia jinsi shughuli  zilivyofanywa kutoka ngazi ya kituo cha uvumbuzi hadi mamlaka za serikali  za mitaa zilikuwa hazishabihiani. Ni mikoa ya Shinyanga na Kilimanjaro  pekee ndiyo ilikuwa na aina fulani ya zana za ufuatiliaji na tathmini za  shughuli za vituo na wavumbuzi. Mikoa yote iliyobakia ambayo  ilitembelewa haikuwa na njia zinazojulikana za kufanya ufuatiliaji na  tathmini ya vituo vya uvumbuzi pamoja na wavumbuzi.  Ukaguzi wa Ufanisi Juu ya Utekelezaji wa Mpango wa Uwezeshaji wa  Utafiti na Ubunifu kwa Ardhi Endelevu na Usimamizi wa Mazingira kwa  Maendeleo ya Pamoja ulibaini kuwa ufuatiliaji dhaifu wa maendeleo ya     utafiti kwa waratibu wa programu ulikuwa miongoni mwa vyanzo  vilivyosababisha kuchelewa kukamilika kwa tafiti ndogo wakati wa  utekelezaji wa programu hiyo.  Kwa kuongezea, Ukaguzi wa Ufanisi juu ya Usimamizi wa Ulipaji na  Urejeshaji wa Mikopo ya Wanafunzi wa Elimu ya Juu ulibaini kuwa,  kulikuwa na udhaifu katika ufuatiliaji na utekelezaji wa adhabu kwa  wanufaika wa mikopo waliokaidi kurejesha mikopo yao wakati wa kuandaa  mikakati ya urejeshaji wa mikopo. Vilevile, ukaguzi ulibaini kuwa kitengo  cha ufuatiliaji na tathmini hakikuweza kutoa miongozo kwa vitengo na  idara za Bodi ya Mikopo kuhusu taarifa zinazopaswa kukusanywa na  kuchakatwa ili kupima utendaji wa idara hizo.  Kwa mfano, vitengo vya ufuatiliaji na tathmini vilitegemea kukusanya  taarifa kwa kutumia malengo mapana sana. Kitengo hakikuandaa mpango  wa ufuatiliaji ambao ulizingatia ufuatiliaji wa shughuli za ukusanyaji wa  mikopo katika kipindi chote cha ukaguzi. Hii ilikuwa kinyume na matakwa  ya Mipango-mkakati miwili ya mwaka 2011 hadi 2014 na 2014 hadi 2017  ambayo iliainisha kwamba Bodi ya Mikopo ilitakiwa kufuatilia shughuli zake  kupitia kitengo cha ufuatiliaji na tathmini.  Ukaguzi huu wa ufanisi pia ulibaini kuwa, hakukuwa na ukaguzi binafsi wa  kitaasisi na mapitio huru ya shughuli za ulipaji na urejeshaji wa mikopo ya  elimu ya juu. Hali hii ilitokana na kukosekana kwa uwezo wa kufanya  ufuatiliaji na tathmini ambao ungeiwezesha Bodi ya Mikopo kutathmini  uwezo na udhaifu wake kuhusu shughuli za ukusanyaji wa mikopo. Pia,  ukaguzi uligundua kuwa kwa kipindi cha kuanzia mwaka 2012/13 hadi  2016/17, Bodi ya Mikopo ilishindwa kutathmini utendaji wake katika  kuhakikisha ulipaji na urejeshaji wa mikopo unafanyika kama  inavyotakiwa.    Kutokuwepo kwa Utoaji Unaoridhisha wa Taarifa za Matokeo ya  Ufuatiliaji na Tathmini  Ukaguzi wa ufanisi uliofanyika pia ulibaini kutokuwepo kwa utoaji  unaoridhisha wa taarifa za matokeo ya ufuatiliaji na tathmini. Kwa mfano,  Ukaguzi wa Ufanisi juu ya Upatikanaji wa Elimu Bora ya Ufundi na Mafunzo  Stadi ulibaini kutokuwepo kwa utaratibu wa utoaji wa taarifa za utendaji  katika utoaji wa elimu na mafunzo ya ufundi stadi nchini.     Pia, Ukaguzi wa ufanisi kuhusu Usimamizi wa Ulipaji na Urejeshaji wa  Mikopo ya Elimu ya Juu ulibaini kuwa mbali na mkurugenzi wa elimu ya juu  kutoka wizara ya elimu kuwa mjumbe wa Bodi ya Wakurugenzi ya Bodi ya  Mikopo, Wizara haikuwa na taarifa zozote za mwaka za utendaji kutoka  Bodi ya Mikopo kwa kipindi chote cha miaka mitano ya fedha.  Ukaguzi wa Ufanisi juu Utendaji wa Programu ya Mifumo ya Uendelezaji  wa Ubora wa Utafiti na Ubunifu nchini ulibaini kuwa taarifa zilizokuwemo  kwenye taarifa za utendaji za kila mwaka hazikuwiana. Mambo  yaliyoripotiwa hayakulenga kushughulikia malengo yaliyowekwa ya  kuboresha uwezo wa utafiti, mafunzo, na uzalishaji wa tafiti. Jedwali    linaonesha hali ya utoajia wa wa ripoti katika kila mwaka wa fedha  yaani kuanzia mwaka 2015/16 hadi 2018/19.  Jedwali 11.2: Mapungufu katika Kuripoti Maendeleo ya Programu  Mipango Kuripoti mafanikio  2015/16 2016/17 2017/18 2018/19  Ongezeko la  idadi ya  tafiti  zilizoshinda  ruzuku  kutoka  vyanzo vya  nje kwa  taasisi za  utafiti na  maendeleo  (angalau 2-4  kila mwaka)  kufikia  mwaka 2020  Imeripotiwa  (Uundaji wa  kikundi)  Haijaripotiwa Imeripotiwa  (Uundaji wa  kikundi)  Imeripotiwa  (timu 1-2 za  watafiti  wadogo  walipokea  misaada)  Kuongezeka  kwa bidhaa  na huduma  (10-20)  kutoka kwa  Taasisi za  Utafiti na  Maendeleo  ambazo  Haijaripotiwa Haijaripotiwa Haijaripotiwa Haijaripotiwa    zinatoa  vipaumbele  vya  maendeleo  endelevu  ifikapo Juni    Ongezeko la  usambazaji  na upokeaji  wa matokeo  ya utafiti  (angalau 3  kwa mwaka)  Haijaripotiwa Haijaripotiwa Haijaripotiwa Haijaripotiwa  Vyanzo: Mipango ya Mwaka na Ripoti za Maendeleo (2015 / 16-2019 /  2020)  Jedwali 11.2 linaonesha kuwa katika mwaka wa fedha 2016/17, ripoti ya  maendeleo haikujumuisha mafanikio yaliyopatikana katika utekelezaji wa  malengo ya programu. Pia, hakukuwa na mwaka wowote wa fedha ambapo  taarifa zilitolewa kwa kuzingatia matakwa ya mkataba wa programu.    Utekelezaji wa Kiwango cha Chini cha Mapendekezo ya Ufuatiliaji  na Tathmini  Ukaguzi wa ufanisi uliofanyika ulibaini kuwepo kwa kiwango cha chini cha  utekelezaji wa mapendekezo ya ufuatiliaji yaliyotolewa. Hii ilibainika  katika Ukaguzi wa Ufanisi juu ya Upataji wa Elimu na Mafunzo Bora ya  Ufundi Stadi ambapo ulionesha kuwa mapendekezo mengi yaliyotolewa  kwa vyuo vinavyotoa elimu na mafunzo ya ufundi stadi hayakutekelezwa  ipasavyo. Mapitio ya ripoti za ufuatiliaji na tathmini ya Mamlaka ya Elimu  na Mafunzo ya Ufundi Stadi yalibaini kuwa Mamlaka ilikuwa ikitoa  mapendekezo yanayofanana kwa vyuo vyote kwa takribani miaka mingi  bila kuwepo kwa mabadiliko makubwa, au utekelezaji wa mapendekezo  yaliyotolewa.     Sababu za Ufuatiliaji Usiofaa wa Shughuli Zilizofanywa wakati wa  Utoaji wa Huduma za Elimu  (a) Ukosefu wa viashiria vikuu vya utendaji  Viashiria vya utendaji ni sehemu muhimu ya mfumo wowote wa ufuatiliaji  na tathmini kwani hutumika kama kigezo cha kupima kiwango kilichofikiwa  kuhusu malengo yaliyowekwa. Kwa hiyo, Wizara ya Elimu, Sayansi na  Teknolojia, na OR-TAMISEMI na watekelezaji wengine walihitajika kuunda  viashiria hivyo ili kupima utendaji wa vyombo vilivyoko chini ya Mamlaka  yao.  Mapitio ya taarifa za ukaguzi zilibaini kuwa hakukuwa na viashiria vya  utendaji vilivyowekwa ili kupima kiwango na hali ya utekelezaji wa utoaji  wa huduma ya elimu nchini. Hii ilibainika hasa katika eneo la uimarishaji  wa utafiti na ubunifu.  (b) Kutokuwepo kwa Kanzidata  Ukosefu wa kanzidata uliripotiwa kama sababu ya kuwepo kwa ufuatiliaji  duni. Kwa mfano, Ukaguzi wa Ufanisi juu ya Upatikanaji wa elimu Bora ya  Ufundi na Mafunzo Stadi ulibaini kuwa Mamlaka ya Elimu na Mafunzo ya  UFundi Stadi haikutengeneza kanzidata ili kurahisisha ufuatiliaji wa  mapendekezo yaliyotolewa wakati wa shughuli za ufuatiliaji na tathmini.    Matokeo ya Ufuatiliaji Usiofaa wa Shughuli za Utoaji wa Huduma  za Elimu  Ukaguzi wa Ufanisi juu ya Utoaji wa Mafunzo kwa Walimu Walio kazini  ulibaini kuwa, kukosekana kwa viashiria vya utendaji kwa ajili ya kupima  utendaji wa utoaji wa mafunzo ya walimu walio kazini kuliathiri utoaji wa  maamuzi wakati wa utoaji wa huduma za elimu. Ukaguzi pia ulibaini kuwa,  vyombo kama vile Kamati ya Maendeleo ya Sekta ya Elimu na vikundi vya  wataalamu vilishindwa kubaini ufanisi wa mafunzo yanayotolewa kwa  walimu walio kazini. Pia, ukaguzi huo ulibaini kuwa, ukosefu wa ufuatiliaji  mzuri wa utoaji wa elimu kulipelekea Wizara ya Elimu, Sayansi na  Teknolojia kushindwa kufuatilia jinsi maarifa yalivyorithishwa kwa watu.     Pia, Ukaguzi wa Ufanisi juu ya Upatikanaji wa Elimu Bora ya Ufundi na  Mafunzo Stadi ulionesha kuwa kutofanyika kwa ziara kwa watoahuduma ya  elimu na mafunzo ya ufundi stadi kuliongeza hatari ya kukiuka viwango vya  usajili na hivyo kuathiri ubora wa elimu na mafunzo ya ufundi stadi nchini.     SURA YA KUMI NA MBILI  HITIMISHO    Utangulizi  Sura hii inawasilisha mahitimisho yaliyotokana na mapitio na uchambuzi  wa masuala yaliyojadiliwa katika ripoti tisa za ukaguzi wa ufanisi katika  sekta ya elimu nchini.    Hitimisho la Jumla  Kwa ujumla, kaguzi za ufanisi zilizofanyika zinatambua mchango wa  Serikali katika kuendeleza sekta ya elimu nchini. Hata hivyo, mambo  yaliyobainika katika ripoti hizi zilizojumuishwa yanapelekea kuhitimisha  kwamba Wizara ya Elimu, Sayansi na Teknolojia pamoja na Ofisi ya Rais,  Tawala za Mikoa na Serikali za Mitaa bado hazijasimamia utoaji wa  huduma za elimu katika namna yenye kuleta tija katika ngazi zote kuanzia  elimu ya msingi, sekondari, ufundi, pamoja na vyuo vikuu.  Hii ni kwa kuwa Wizara hizo mbili hazikutekeleza kwa tija shughuli  zinazohakikisha uwepo wa miundombinu toshelezi katika ngazi zote za  elimu kuanzia msingi hadi chuo kikuu ili kuwa na mazingira rafiki ya  kujifunzia kwa wanafunzi wote ikiwa pamoja na wale wenye mahitaji  maalumu.  Juhudi zaidi inahitajika ili kuboresha utoaji wa mafunzo ya kujenga uwezo  ili kuboresha ushindani wa walimu katika ngazi zote za elimu. Shughuli  nyingi zilizofanyika zilihusu utoaji wa mafunzo na kusahau mambo  mengine ya ujengaji wa uwezo kama vile programu za walimu wapya,  usimamizi, pamoja na msaada mwingine wa kitaaluma kupitia miongozo ya  mafunzo na majarida ya kujifunzia.  Zaidi, Wizara ya Elimu, Sayansi na Teknolojia haijatekeleza jukumu lake  ipasavyo la kuhakikisha Bodi ya Mikopo ya Wanafunzi wa Elimu ya Juu  inatekeleza majukumu yake kiutendaji katika ukusanyaji wa mikopo ili  kuhakikisha uwepo wa chanzo endelevu cha ufadhili wa elimu ya juu.  Vilevile, Wizara ya Elimu, Sayansi na Teknolojia haikufuatilia utendaji wa  Bodi ya Mikopo ya Wanafunzi wa Elimu ya Juu katika shughuli za  ukusanyaji na urejeshaji wa mikopo. Hali hii ilizuia upatikanaji kwa usawa     wa elimu ya juu kwa wanafunzi wenye vigezo kutokana na mikopo ambayo  haijalipika ambayo ingetumika kufadhili wanafunzi wengine.  Pia, Wizara ya Elimu, Sayansi na Teknolojia haikuweza kuhakikisha kuna  upatikanaji wa elimu na mafunzo bora ya ufundi stadi ili kuwa na ukuaji  wa ujuzi na kukidhi mahitaji ya soko na ya nchi kwa ujumla.    Hitimisho Maalumu    Rasilimali Zisizotosheleza Zilitolewa na Wizara ya Elimu Sayansi  na Teknolojia pamoja na OR-TAMISEMI kwa ajili ya Utoaji wa  Elimu  Imehitimishwa kuwa Wizara ya Elimu, Sayansi na Teknolojia na ORTAMISEMI hazikuweka mipango, hazikutenga bajeti, na hazikutenga  rasilimali zinazotosheleza ili kuwezesha shughuli anuwai zinazolenga  kuimarisha utoaji wa huduma bora za elimu.  Hii ilisababisha utekelezaji wa shughuli kwa kutegemea maamuzi ya siku  husika. Kwa mfano, OR-TAMISEMI haikuwa na mipango ya muda mrefu ya  kudhibiti changamoto mbalimbali za elimu juu ya maendeleo na  matengenezo ya miundombinu. Hakuna wizara, kati ya hizi mbili,  iliyopanga na kuweka bajeti ya kutosha kwa wanafunzi wenye mahitaji  maalumu.  Vivyo hivyo, Wizara ya Elimu, Sayansi na Teknolojia na OR-TAMISEMI  hazikuwa na mikakati na mipango endelevu ya kuwajengea uwezo walimu  walio kazini. Hatua za kuwajengea uwezo walimu walio kazini zilitegemea  zaidi miradi inayofadhiliwa na wadau wa maendeleo ambayo ilichukua  muda wa miaka mitatu hadi minne kuhitimishwa.  Licha ya ulipaji wa mikopo kuwa miongoni mwa vyanzo vya fedha vya Bodi  ya Mikopo ya Wanafunzi wa Elimu ya Juu, Wizara ya Elimu, Sayansi na  Teknolojia haikutoa maagizo, mwongozo, au maelekezo kwa Bodi ya  Wakurugenzi ya Bodi ya Mikopo kuhusu mafanikio yasiyoridhisha ya  ukusanyaji wa mikopo au ucheleweshaji wa utekelezaji wa shughuli za  kurejesha mikopo. Badala yake, Wizara ya Elimu, Sayansi na Teknolojia  ilijikita zaidi kufanya ufuatiliaji wa karibu wa masuala ya bajeti na utoaji  wa mikopo ili iweze kutolewa kwa wanafunzi waliohitimu.     Udhibiti wa Ubora wa Elimu  Ukaguzi unahitimisha kwamba mifumo ya udhibiti na uhakiki ubora katika  utoaji wa elimu ya msingi na sekondari haifanyi kazi ipasavyo kutokana na  uchache wa wahakiki ubora wenye ujuzi. Vivyo hivyo, mapendekezo  kutoka kwa wakaguzi wa shule hayatekelezwi kwa ukamilifu kutokana na  kwamba ni asilimia 39 pekee ya mapendekezo yalikuwa yakitekelezwa  huku asilimia 61 yakiwa hayajatekelezwa. Vivyo hivyo, kumekuwa na  ukaguzi hafifu wa miundombinu ya shule za msingi kutokana na shule za  msingi na sekondari kutokaguliwa.  Ukaguzi unahitimisha zaidi kwamba mifumo ya uhakiki ubora katik ngazi ya  elimu ya juu imeundwa lakini inahitaji maboresho zaidi. Kwa mfano, Chuo  Kikuu cha Afya na Sayansi Shirikishi Muhimbili kiliimarisha na kukipandisha  hadhi kitengo kuwa idara kamili ikiwa na miongozo ya utendaji na ilianza  kufanya kazi kuanzia mwaka 2017. Hali hii ni tofauti na ya Chuo Kikuu cha  Ardhi kwa kuwa zana za uhakiki ubora hazifanyi kazi ipasvyo na hasa zile  zinazohusu shughuli za utafiti.    Utoaji Hafifu wa Elimu ya Msingi na Sekondari  Ukaguzi ulihitimisha kwamba Wizara ya Elimu, Sayansi na Teknolojia na  OR-TAMISEMI hazikuhakikisha utoaji bora wa elimu ya msingi na sekondari.  Hii ni kwa sababu hazikuhakikisha uwepo wa mazingira bora ya kufundishia  na kujifunzia kwa wanafunzi wote.  Shule za msingi na sekondari hasa za umma zilikuwa na miundombinu  isiyokidhi mahitaji na chakavu, ambayo mara nyingi haikuzingatia mahitaji  ya wanafunzi wenye mahitaji maalumu. Kwa mfano, wanafunzi milioni 4  sawa na asilimi 48 wa shule za msingi hawakuwa na vyumba vya madarasa;  wakati wanafunzi milioni 5.4 sawa na asilimi 65 ya wanafunzi wa shule za  msingi hawakuwa na matundu ya vyoo.  Wizara ya Elimu, Sayansi na Teknolojia na OR-TAMISEMI hazikuwa na  mikakati ya kuwajengea uwezo walimu. Mafunzo yalitolewa kwa walimu  wachache waliokuwa na mahitaji fulani ya taaluma na kuwaacha walimu  wengine wenye mahitaji sawa. Kwa kuongezea, Wizara ya Elimu, Sayansi  na Teknolojia na OR-TAMISEMI hazikuwa na mikakati ya kuhakikisha  uendelevu wa uwezo waliojengewa walimu, kwa kuwaendeleza wakiwa     kazini ili waweze kuhamisha maarifa waliyopata kwa walimu wenzao kwa  njia ilivyopangwa.  Zaidi ya hayo, Wizara ya Elimu, Sayansi na Teknolojia na OR-TAMISEMI  hazikuwa na kanzidata iliyoratibiwa hivyo hakukuwa na utaratibu maalumu  wa usimamizi wa kazi zilizopangwa kwa elimu ya shule za msingi na  sekondari.    Mapungufu katika utoaji wa elimu kwa wanafunzi wenye  mahitaji maalumu  Bila kujali matakwa ya kuwepo kwa mazingira rafiki ya utoaji wa elimu  maalumu, bado Wizara ya Elimu, Sayansi na Teknolojia na OR-TAMISEMI  hazikusimamia utoaji wa elimu kwa wanafunzi wenye mahitaji maalumu.  Hii ni kwa sababu Wizara ya Elimu, Sayansi na Teknolojia na OR-TAMISEMI  hazikuhusisha ipasavyo shughuli za elimu maalumu katika mipango yao.  Hali hii imeathiri mchakato wa ufundishaji na ujifunzaji wa wanafunzi  wenye mahitaji maalumu.  Katika ngazi ya taifa, hakuna taarifa za kina kuhusu idadi ya wanafunzi  wenye mahitaji maalumu na walimu wa elimu maalumu. Taarifa hizo  zingeweza kusaidia kuboresha utoaji na uratibu wa vifaa vya kufundishia  na kujifunzia elimu maalumu.  Aidha, shughuli za udhibiti ubora wa Wizara ya Elimu, Sayansi na  Teknolojia hazichangii kwa kiwango cha kutosha kuboresha utoaji wa  elimu maalumu, na utungaji na usimamizi wa mitihani. Ufundishaji na  utahini wa wanafunzi wenye mahitaji maalumu hauhusishi kwa kiwango  cha kutosha mahitaji yao.    Ujengaji Uwezo Usioridhisha kwa Walimu Walio Kazini  Licha ya jitihada za Serikali kupitia Wizara ya Elimu, Sayansi na Teknolojia  na OR-TAMISEMI za kuboresha ujengaji uwezo kwa walimu walio kazini  hatua zaidi zinahitajika ili kuimarisha zaidi. Hii ni kwa sababu, katika  ngazi ya taifa, ni asilimia 18 tu ya walimu walio kazini ndio wamejengewa  uwezo tena kwa kuzingatia masomo ya stadi za kusoma, kuandika na  kuhesabu kwa madara awali na ya chini ya elimu ya msingi.     Kwa ujumla, mafunzo yaliyotolewa kama sehemu ya kujengea uwezo  walimu walio kazini hayakushughulikia masuala yote ya taaluma ya ualimu,  kama vile tathmini, elimu jumuishi, maudhui, na mbinu za kufundishia  Zaidi ya hayo, aina zingine za kujenga uwezo kama vile ushauri-elekezi na  msaada wa kitaaluma endelevu hazikutolewa.    Utoaji wa Elimu na Mafunzo ya Ufundi Stadi  Pamoja na juhudi zilizofanywa, ukaguzi unahitimisha kuwa Wizara ya  Elimu, Sayansi na Teknolojia haijawahakikishia kwa ufanisi Watanzania  kupata elimu na mafunzo bora ya ufundi stadi ili kuimarisha maendeleo ya  ujuzi wao na kukidhi mahitaji ya soko la ajira na mahitaji mapana ya  kiuchumi.    Bado kuna upatikanaji mdogo wa elimu na mafunzo ya ufundi stadi  miongoni mwa waombaji wanaokidhi sifa za kujiunga. Vilevile, wanafunzi  wachache wenye ulemavu wamedahiliwa katika vyuo vya elimu na  mafunzo ya ufundi stadi ikilinganishwa na wale wasio na ulemavu.  Hakuna fedha za kutosha na kwa wakati za kushughulikia elimu na  mafunzo ya ufundi stadi. vilevile, hakuna ufuatiliaji na tathmini ya  kutosha ya utendaji wa Mamlaka ya Elimu na Mafunzo ya Ufundi Stadi  katika utekelezaji wa jukumu la kuhakikisha upatikanaji wa elimu na  mafunzo bora ya ufundi stadi.    Utekelezaji wa Miradi ya Tafiti katika Taasisi za Elimu ya Juu  Ukaguzi ulihitimisha kwamba licha ya kuwa na uchelewaji wa kufikia  malengo ya miradi ya elimu na utafiti katika taasisi za elimu ya juu na  utafiti, kulikuwa na matumizi ya fedha chini ya kiwango tarajiwa katika  ngazi ya miradi kwa ujumla na kwa vipengele vya miradi. Hii ni kwa kuwa  baadhi ya miradi na vipengele vya miradi havikutekelezwa ipasavyo.  Matokeo yake, fedha ambazo hazikutumika zilibadilishiwa matumizi na  kutumika kufadhili masomo na utafiti kwa wanafunzi.  Udhaifu wa kudhibiti ubora wakati wa kuandaa mipango ya miradi na  kutengeneza malengo na viashiria vya utekelezaji wa miradi ulipelekea  taaasisi za elimu ya juu kuwa na malengo na viashiria visivyo na uhalisia.  Hali hii ilipelekea kuwa na ugumu katika kuainisha mafanikio ya mradi.     Inahitimishwa zaidi kwamba taasisi za elimu ya juu hazikufanya kazi  ipasavyo kuhakikisha uwepo na matumizi ya matokeo ya tafiti kwa  kuongeza machapisho na majarida yanayopatikana mitandaoni kitaifa na  kimataifa.    Mikopo ya Wanafunzi Elimu ya Juu  Utekelezaji wa shughuli za ulipaji na urejeshaji mikopo haukuwa wa  kuridhisha. Kwa mfano, kati ya shughuli 39 ambazo zilipangwa na Bodi ya  Mikopo kupitia mipango-mkakati yake miwili, ni shughuli 4 tu ndizo  zilitekelezwa kikamilifu, shughuli 20 zilikuwa zikiendelea kutekelezwa, na  shughuli 15 haikutekelezwa kabisa. Baadhi ya shughuli hizi zililenga kutoa  ushirikiano na wadau wengine ili kuboresha ufuatiliaji wa wanufaika wa  mikopo na kuboresha na kupanua wigo wa njia za ulipaji na ukusanyaji wa  mikopo.  Malengo ya Bodi ya mikopo hayakuwa mahususi kuhusu ulipaji na  urejeshaji wa mikopo. Kwa upande mwingine, kutathmini utendaji wa  ukusanyaji wa mkopo kwa kutumia malengo ya jumla ya Bodi bila  kuyahusisha na ukusanyaji wa mikopo ilileta hatari ya kupuuza shughuli  zingine zihusuzo marejesho ya mikopo. Kwa mfano, shughuli za urejeshaji  wa mikopo kutoka kwa wadaiwa sugu hazikupewa umakini wa kutosha  katika ukusanyaji wa mikopo. Vivyo hivyo, idadi ya wanufaika wa mkopo  kutokujulikana ndani ya kanzidata na malengo ya Bodi ya Mikopo  imepunguza wigo wa uchambuzi na ufafanuzi wakati wa kupima utendaji.  Kutotumia vihatarishi na kanzidata katika kusimamia ulipaji na urejeshaji  wa mikopo kulichangia kushindwa kwa malengo ya ukusanyaji wa mikopo.  Bodi haikuweka maelezo ya vihatarishi kwa walengwa wake wote katika  kanzidata ya mikopo ya wanafunzi wa elimu ya juu. Hivyo, uchaguzi wa  njia za kutumia kutafutia walengwa wa mikopo hazikuongozwa na viwango  cha vihatarishi vilivyowekwa kwa wanufaika wa mikopo.  Usimamizi Mdogo wa Wizara ya Elimu katika Kusimamia Majukumu ya  Bodi ya Mikopo  Wizara ya Elimu, Sayansi na Teknolojia haikutekeleza jukumu lake katika  kuhakikisha kuwa Bodi ya Mikopo inafanya vizuri katika ukusanyaji wa     mkopo ili kuwa na chanzo endelevu cha ufadhili wa elimu ya juu. Vivyo  hivyo, Wizara haikufuatilia na kufanya tathmini juu ya utendaji wa Bodi ya  Mikopo katika shughuli za ulipaji na urejeshi wa mikopo. Pamoja na  Mkurugenzi wa Elimu ya Juu wa Wizara ya Elimu, Sayansi na Teknolojia  kuwa mjumbe wa Bodi ya Wakurugenzi ya Bodi ya Mikopo, hakukuwa na  ripoti rasmi za utekelezaji za mwaka ambazo ziliandaliwa na kuwasilishwa  Wizarani na Bodi ya Mikopo. Pamoja na kuwa mjumbe wa Bodi, Mkurugenzi  wa Elimu ya Juu hakuwa mjumbe wa Kamati ya Bodi ambayo ilijadili  masuala ulipaji na urejeshaji wa mikopo.    Uratibu Duni katika Utoaji wa Elimu  Wakaguzi walibaini uratibu duni katika ngazi mbalimbali za utoaji wa  elimu na miongoni kwa watendaji wa elimu ikiwemo ngazi ya wizara,  mikoa, halmashauri, vyuo vikuu, na shule. Taarifa mbalimbali za elimu  hazikushirikishwa kwa wadau muhimu kutoka wizarani. OR-TAMISEMI  haikuanzisha mipango iliyoruhusu uratibu katika ngazi za wilaya na mikoa  katika utekelezaji wa shughuli za elimu ili kufikia lengo lililowekwa. Hali  hii ilitokana na kukosekana kwa sera ya taifa ya kupanga na kutekeleza  maendeleo ya ujuzi katika elimu na mafunzo ya ufundi stadi katika  Wizara, pamoja na wadau kutoshirikishwa malengo yatakayotimizwa  pamoja nao.  Ukaguzi umebaini ufuatiliaji hafifu wa utendaji wa utoaji wa huduma za  elimu ambao ulichangiwa na kutokuandaa viashiria muhimu vya utendaji  na idadi isiyotosha ya shughuli za ufuatiliaji ambazo zilitekelezwa. Pia,  ilibainika kuwa njia za kufuatilia jinsi shughuli zilivyofanywa kutoka ngazi  ya vituo vya uvumbuzi hadi halmashauri hazikuwa sawa. Aidha, ukaguzi  ulibaini taarifa zisizoridhisha za matokeo ya ufuatiliaji na tathmini hali  iliyosababisha utekelezaji wa kiwango cha chini cha mapendekezo katika  ufuatiliaji na tathmini.     SURA YA KUMI NA TATU  MAPENDEKEZO    Utangulizi  Ili kutatua changamoto katika utoaji wa elimu, mapendekezo kadhaa,  yametolewa kwa Wizara ya Elimu, Sayansi na Teknolojia na OR-TAMISEMI  kama yanavyofafanuliwa hapa chini.    Mapendekezo Maalumu ya Ukaguzi    Mapendekezo kwa Wizara ya Elimu, Sayansi na Teknolojia  Wizara ya Elimu, Sayansi na Teknolojia inapaswa:    Kuanzisha utaratibu endelevu wa kufadhili shughuli zote za elimu  maalumu na kuhakikisha shughuli za mapitio ya mtaala, utunzi na  usimamizi wa mitihani, udhibiti ubora wa shule, na mafunzo kwa  walimu wa elimu maalumu yanapatiwa kipaumbele na kutengewa  fedha katika bajeti;    Kuhakikisha Bodi ya Mikopo ya Wanafunzi wa Elimu ya Juu  inaanzisha mfumo wa utambuzi wa mikopo hatarishi na  kuunganisha na mikakati yake ya ulipaji na urejeshaji wa mikopo ili  kuongeza ufanisi katika ukusanyaji na matumizi ya rasilimali  hususani katika kufuatilia na kukusanya madeni ya mikopo;    Kuhakikisha taasisi za elimu ya juu nchini zinaboresha mifumo yao  ya usimamizi wa rasilimali-fedha na kuanzisha utaratibu  utakaowezesha maombi na utolewaji wa fedha kufanyika kwa  wakati ili shughuli za utekelezaji wa shughuli za programu zifanyike  kwa wakati;    Kuhakikisha kuwa taasisi za elimu ya juu zinaboresha uwezo wao  wa kusimamia miradi hasa inayofadhiliwa na wadau wa maendeleo  ili kupunguza ucheleweshaji na kushindwa kufikia malengo ya  programu husika;     Kuimarisha mifumo ya ufuatiliaji na tathmini za elimu na mafunzo  ya ufundi stadi ili kuhakikisha Mamlaka ya Elimu na Mafunzo ya  Ufundi Stadi inatoa elimu na mafunzo bora ya ufundi stadi; na    Kuhakikisha kuwa Mamlaka ya Elimu na Mafunzo ya Ufundi Stadi  inaanzisha na kutekeleza mpango endelevu wa kuboresha majengo  na upatikanaji wa vifaa vya kisasa katika vyuo vyote vya elimu na  mafunzo ya ufundi stadi nchini.    Mapendekezo kwa Wizara ya Elimu Sayansi na Teknolojia  pamoja na OR-TAMISEMI  Wizara ya Elimu Sayansi na Teknolojia pamoja na OR-TAMISEMI zinapaswa:    Kuhakikisha kuwa rasilimali zilizotengwa (fedha pamoja na  wafanyakazi wataalamu) kwa ajili ya utoaji wa elimu na mafunzo  zinatolewa kama ilivyopangwa na kutumika kwa malengo  yaliyokusudiwa;    Kuanzisha utaratibu na kupanga kwa ajili ya kuimarisha uratibu  baina ya watendaji katika ngazi zote za utoaji elimu ili kuhakikisha  taarifa zinafika kwa urahisi katika ngazi zote za kiutendaji;    Kuimarisha uwajibikaji katika utekelezaji wa mapendekezo  yaliyotolewa na wadhibiti ubora wa shule ili kuwezesha utoaji wa  elimu bora nchini;    Kuimarisha ufuatiliaji na tathmini ya utendaji wa wahusika katika  utoaji wa elimu; na    Kufuatilia kwa ukaribu na kutekeleza matumizi ya mafunzo ya mara  kwa mara kwa wataalamu, huku msisitizo zaidi ukiwekwa kwenye  kuhakikisha hatua endelevu zinawekwa kwenye kuwaendeleza  walimu shuleni.   