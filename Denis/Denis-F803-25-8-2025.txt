Paukwa Hadithi za Zanzibar  Paukwa ... husikika sauti ya mtoaji hadithi, pale anapotaka kuwasalimu watizamaji wake. Pakawa ... hiki ni kiitikio cha wasikilizaji, ambacho lazima kiwe kwa sauti kubwa, ili kumfanya mtoaji hadithi avutiwe, na hivyo aanze kutoa ahadithi.  Kwa wanawake na wanaume wa vijiji vya Bambi, Chukwani, Fukuchani, Uzini na Mikunguni ambao walisimulia hadithi zao. Paukwa Hadithi za Zanzibar Utangulizi Soma na uwasomeshe wengine 3 Hadithi za Chukwani Asili ya Chukwani 7 Subiri ni sali 7 Wizi mbaya 11 Hadithi za Fukuchani Asili ya Fukuchani 13 Mtu aliyekuwa tajiri na hakubahatika kupata mtoto wa kumfaa 13 Hadithi za Uroa Asili ya Uroa 16 Nyoka mlafi 17 Mtoto wa Makame wa Makame 20 Hadithi za Mikunguni Asili ya jina la mtaa wa Mikunguni 21 Samaki mkubwa 21 Mume wa ajabu 23 Hadithi za Uzini Asili ya Kijiji cha Uzini 24 Hadithi ya mfalme na waziri wake 25 Hadithi ya Makame wa Makame 26 Hadithi za Bambi Asili ya Bambi 29 Uchoyo 30 Tusiwadharau wadogo 30 Yaliyomo Chanzo cha hadithi 34 Shukrani 35    Utangulizi Soma na uwasomeshe wengine Ni mradi wa Jumuiya ya Kijerumani (RAA) iliyopo wilayani Brandenburg, Ujerumani  Shirika la RAA la Brandenburg. Brandenburg ni sehemu iliyopo Ujerumani Mashariki. Shirika la RAA limeundwa mwaka 1992 kwa madhumuni ya kupambana na chuki dhidi ya wageni pamoja na ubaguzi wa rangi, pia kutoa fursa ya kubadilishana mawazo. Shirika la RAA linashirikiana na washirika wenzake Visiwani Zanzibar tangu mwaka   Wananchi wa Brandenburg pamoja na wa Zanzibar wamekuwa wakishirikiana katika kutekeleza miradi mbali mbali tangu 1994 Mradi huu umetekelezwa kwa pamoja kati ya walimu, wanafunzi na wasimulizi wa hadithi kutoka vijijini vya Bambi, Uzini, Fukuchani, Chukwani, Uroa na Skuli ya Mikunguni. Mradi huu uligundua mamia ya hadithi zilizokuwa zikisubiri kusimuliwa. Ugunduzi huo ulithibitishwa na zoezi lililofanywa na vijana kutoka wilaya ya Brandenburg na Zanzibar walipotembelea vijiji vitano, pamoja na Skuli ya Mikunguni iliyopo mjini Zanzibar. Kwa muda wa wiki moja walipita nyumba hadi nyumba kuwauliza wazee wa kike na wa kiume juu ya hadithi zao za utotoni. Wazee walifurahia kutoa simulizi za hadithi kuliko hata walivyofanya kwa kuangalia televisheni, video, kutumia kompyuta au kuangalia mchezo wa mpira wa miguu. Simulizi walizotoa zimewezesha kuandikwa kwa kitabu kizima, kutokana na hadithi ambazo wazee wa Bambi, Uzini, Fukuchani, Chukwani, Mikunguni na Uroa walizozikumbuka na kuzisimulia. Kwa mara ya kwanza hadithi hizo zimekusanywa na kuandikwa ili kuzihifadhi kwa ajili ya watoto na vizazi vijavyo. Ingawa vitabu vinaonekana kama kwamba siyo sehemu muhimu ya maisha ya kila siku ya kila Mzanzibari. Hata hivyo watoto walionekana wakisoma vitabu pale walipovipata. Ukweli huo ulithibitishwa pia na mwandishi wa vitabu, Bwana Ali Rashid aliyesema kwamba, watu wanasoma na kuvithamini vitabu na hata kuweza kuvinunua. Kwa upande mwingine Bwana Ali Rashid alijiuliza, kwa nini watu waweze kugharimia harusi mamilioni ya fedha na washindwe kununua kitabu kinachogharimu shilingi elfu kumi tu? Kwa nini kuwepo na fedha za kununulia mivao ya kanga tisini na mbili na kukosekana fedha za kununulia kitabu kimoja? Bwana Rashid anaamini kwamba kutonunua vitabu hakutokani na umasikini bali kunatokana pia na kutotoa kipaumbele katika matumizi ya vitabu hivyo. Pamoja na ufahamu mdogo kuhusu umuhimu wa vitabu, ukosefu wa fedha katika jamii pamoja na uhaba wa maktaba katika maeneo ya miji na vijiji huchangia ari ya usomaji wa vitabu visiwani Zanzibar. Mwaka 2005 misaada ilitolewa kwa skuli za Fukuchani, Chukwani, Bambi, Uzini, Uroa na Mikunguni kwa kujenga maktaba za skuli au kuboresha utunzaji wake kwa kutengeneza madawati, meza na viti pamoja na kununua vitabu. Jumla ya shilingi milioni ishirini na moja zilitumika katika skuli sita kwa ajili ya mradi huo. Mradi huu ulidumisha mashirikiano ya miaka kumi na tano ambayo yaliwasaidia wanavijiji kujenga madarasa sitini na saba na kupata madawati kama mchango wa kuinua viwango vya elimu. Ni wazi kwamba makabati na vitabu peke yake kamwe hayawezi kukuza tabia au utamaduni wa kupenda kusoma. Ndiyo maana miradi imezingatia utoaji wa elimu ya maktaba.  Kila skuli humchagua mwalimu mmoja ambaye huwa na madaraka ya maktaba. Walimu wanaohusika hupelekwa maktaba kuu ya Zanzibar kujifunza jinsi ya kuendesha na kutunza maktaba. Kilichovutia zaidi kilitokana na mazungumzo ya pamoja na waandishi na wachapishaji wa vitabu ambao wanaishi Zanzibar. Bahati mbaya waandishi wa vitabu wa Zanzibar wanakabiliwa na matatizo katika kuchapisha vitabu wanavyoviandika. Hata wanapofanikiwa kuchapisha vitabu hukabiliwa na matatizo ya soko. Hii inatokana na sababu mbili kubwa zikiwemo, ukosefu wa utamaduni wa kununua vitabu na kutotoa kipaumbele katika matumizi ya vitabu hivyo. Inawezekana pia sababu hizo zikatokana na tabia ya jamii ya kupashana taarifa kwa mazungumzo yasiyoandikwa. Kwa maana hiyo mtu hupendelea kusikiliza hadithi baada ya kuzisoma. Pamoja na yote, vitabu kamwe havisababishi kupuuzwa kwa hadithi za zamani. Vitabu havigongani na simulizi zinazotolewa na wazee. Kutokana na umuhimu huo ndio maana mradi huu umewashirikisha wazee na hadithi zao. Wajerumani na Watanzania walishirikiana kutafuta hadithi za zamani na walisimuliwa hadithi nyingi. Kwa mfano huko Fukuchani tulipata kujua jinsi jina la „Unguja“ lilivyopatikana. Muda mrefu uliopita walikuja wakazi wa bara hapa visiwani kwa boti. Walikuja mikono mitupu, bila kuleta chochote. Wakazi wa visiwani walikuwa wazuri sana, waliwakaribisha wageni na kuwapa vitu vizuri vya kula na zawadi za kuchukua wanaporudi nyumbani. Wale wasafi ri walipofi ka bara waliulizwa na wenzao: Huko kisiwani kuna nini? Jawabu ikawa: Vitu vingi! Hivyo visiwa vikapa jina lake la ‘Unguja’ kutokana na utajiri uliopo, yaani Unguja ni: Ungo na jaa, yaani ungo uliojaa, inayoonesha utajiri wa kisiwa. Tumepata ungo uliojaa hadithi, huu ni utajiri wenye maarifa ya muda mrefu, ambayo tulitaka tuyapate. Ni muhimu kuzihifadhi hadithi zenye utajiri mkubwa na elimu iliyotokana na miaka mingi iliyopita. Hadithi nyingi zilizokusanywa na kuandikwa zitasomwa na watu wa Tanzania, Ujerumani na kwengineko kote duniani. Hapo mwanzo kitabu hiki cha hadithi kiliandikwa nchini Ujerumani. Utangulizi   Wakati wa Krismasi ya mwaka 2006 kampuni moja ya kompyuta iliopo mji mdogo wa Hasselfelde ilinunua vitabu vya hadithi kutoka Zanzibar ili kuwazawadia wateja wake kusoma hadithi hizo. Kiasi cha wateja 130 wa Kijerumani wa kampuni hiyo waliweza kujifunza hadithi za Zanzibar. Hatimaye fedha za kutosha zilipatikana zitakazowezesha kuchapisha vitabu 1000 kwa lugha ya kiswahili. Teknolojia ya kisasa ya barua pepe imewezesha kurahisisha mawasiliano kati ya washiriki 200 wa miradi ya Zanzibar iliyofanyika kuanzia mwaka 1992 hadi   Watakaosoma kitabu hiki wanapaswa kuwashukuru watu wa Zanzibar walioshiriki kutoa hadithi pamoja na waliozikusanya. Kitabu hiki cha hadithi katika lugha ya Kiswahili kitarudisha ujumbe nyumbani visiwani ambako ndio chimbuko la simulizi husika. Ni tegemeo letu kwamba vijana watakitumia kitabu kuwasomea mababu zao. Tungependa kuwakaribisha kusoma kitabu hiki cha hadithi na kuwatakia furaha. Birgit Mitawi, Mkuu wa Mradi, RAA Brandenburg, Berlin, Zanzibar 2007 Utangulizi    Hadithi za Chukwani Asili ya Chukwani Imesimuliwa na Mzee Suleiman Khamis Faraji Hapo zamani katika kijiji hiki waliishi watu, sio wengi sana kwani nyumba zilihesabika. Miongoni mwa watu hao alikuwepo bibi na wajukuu zake ambao aliwapenda sana na aliwapa kila walichotaka ambacho aliweza kukimiliki. Kwa bahati mbaya kijiji hiki kilikuwa hakina jina. Siku moja wale watoto walikiona kitu ndani ya nyumba yao. Kile kitu yule bibi alikihitaji na wale walikipenda sana kile kitu kiwe chao. Kwa hivyo walimshika sana bibi yao awape kile kitu kwa kusema, bibi tupe we, bibi tupe. Yule bibi aliwanasihi wale watoto wawe na subira kwani subira huvuta heri. Lakini wale watoto kwa pupa za kukitaka kile kitu waliendelea kumshikilia bibi yao awape kile kitu mpaka akakasirika na kuhamaki sana. Kwa ukali yule bibi aliwambia wale wajukuu zake maneno yafuatayo: - Chukwani kwa maana ya kuwa wachukue – kile walichokuwa wanakihitaji. Kwa bahati nzuri walipita watu karibu na ile nyumba nakusikia yale maneno anayozungumza yule bibi na wajukuu zake kwa hasira pamoja na yale maneno aliyoyasema „Chukwani.“ Kwa hivyo walipokuwa wakipita karibu na ile nyumba ya yule bibi husema; „Bibi Chukuwani leo yupo?“ Nao humsalimia na kwenda na safari zao. Ile hali ikaendelea kwa muda mrefu mpaka yule bibi alipofariki. Ile sehemu watu wakaipa jina kutoka lile neno chukuwani na kuliita eneo hilo „Chukwani.“ Ndio maana hadi sasa eneo hilo linaitwa kijiji cha Chukwani. Subiri ni sali Imehadithiwa na Khalfan Mwita Hapo zamani za kale alikuwepo mfanyabiashara ambaye aliheshimika kama mfalme wa mji. Alikuwa na wafanyakazi wa kila aina. Siku moja alipokuwa akijiandaa kwenda nchi za ng’ambo kwa ajili ya shughuli za biashara aliwaita watoto wake saba na kuwaambia; „wanangu mimi ninasafiri nakwenda katika shughuli za kibiashara, lakini ninachotaka kwenu ninyi ni kuwa na tabia nzuri ambayo haitawaudhi watu wengine, muwe na heshima na kupendana.” Hivyo kila mmoja alimpa kioo cha kujionea ambapo atakayekwenda kinyume na mambo aliyoyasema baba yao kioo chake kitafifia na hakitaonesha kitu. Hapo mfanyabiashara yule alifunga safari na kuwaacha watoto wake pamoja na mama yao. Kawaida mfanyabiashara huyo anaposafiri huondoka na wafanyakazi wengine pamoja na makuhani yaani waganga wa kienyeji. Lakini wale watoto walisahau, na wakaanza kwenda kinyume na mambo waliyoambiwa na baba yao. KuKhalfan Mwita Kutoka Chukwani ana umri wa miaka   Anafanya kazi ya ualimu na anazipenda hadithi alizosimuliwa na babu yake ambazo huendelea kuwasimulia wengine skuli. Ana mtoto mmoja. Suleiman Khamis Faraji Kutoka Chukwani ana umri wa miaka  Ameacha kuwa sheha wa kijiji miaka miwili iliyopita na kupata wakati wa kutosha kusimulia hadithi.  likuwepo na watoto sita watundu na hawasikii wanayokatazwa na wakubwa zao, isipokuwa mdogo wao wa mwisho tu ndiye ambaye alikuwa mtiifu na alisikiliza na kufuata yale waliyoambiwa na baba yao. Kadiri siku zilivyoenda wale watoto wengine walizidi kuwa wakorofi na hatimae vioo vyao vilianza kufifia na vikawa havitoi taswira yoyote isipokuwa kile kioo cha mtoto wa mwisho ambaye yeye alikuwa mtiifu. Baada ya muda kupita ililetwa taarifa kuwa baba yao anategemea kurudi. Walipopata taarifa zile watoto sita waliokuwa wakorofi waliingia hofu kwani waliambiwa atakaporudi baba yao atakaeonekana na kioo kilichofififa atakatwa kichwa. Hivyo walivyosikia habari za kurudi kwa baba yao waliogopa sana na wakawa wanamuonea kijicho mdogo wao, walimtenga, wakawa hawampendi na walimchukia sana. Oh, siku ya kurudi kwa mfanyabiashara huyo iliwadia, na kama kawaida anaporudi hupigiwa mizinga kwa kumpa heshima na baada ya kupokea heshima hiyo alielekea kwenye vyumba vya watoto wake kuangalia vioo. Hapo watoto wake sita walikuwa wanaogopa sana na mwisho walipanga mpango wa kukichukua kioo cha mdogo wao. Mipango yao ilifanikiwa kwa kukibadilisha na kumuekea kioo kilichoharibika. Mara baba yao alianza kuvikagua vioo kwa kupitia katika kila chumba. Alianza chumba cha mtoto wake wa kwanza na alipokiona kioo alifurahi sana na kumpongeza kwa tabia nzuri aliyo nayo. Alipokua akitoka walikirudisha kioo na kukiingiza katika chumba chengine alipoingia mfanyabiashara kwa mtoto mwengine naye alipongezwa kama alivyopongezwa yule wa mwanzo. Walifanya tendo la kubadilisha kioo hadi chumba cha mtoto wa sita na mzee alifurahishwa sana kwa jinsi alivyoviona vioo vya watoto wake. Mambo yalibadilika alipoingia chumba cha saba ambacho ndio cha mwisho, kioo kilikuwa kimebanduka sana na mfanyabiashara alikasirika sana. Ndipo alipowaita wafanyakazi na akawaamrisha wamchukue mtoto yule wampeleke msituni wakamchinje na baadae watie damu kwenye kifuu wamleletee kama ni ushahidi. Wafanyakazi walitii amri ya mkuu wao na wakamchukua mtoto na kwenda naye msituni, lakini walipofika msituni walimuonea huruma kwa kuwa walimuona yule mtoto alikuwa mtiifu sana. Hivyo walitafuta paa na kumchinja na kuchukua damu yake kwenye kifuu ili kumuonesha mfanyabiashara huyo na baadae walimtafutia chakula yule mtoto na kumjengea kibanda cha kujihifadhi. Hapo ndipo wakarudi na kumuonesha mfanyabiashara damu ndani ya kifuu na mfanya biashara aliridhika. Mara alifunga safari nyengine na aliwaita watoto wake na kuwataka kila mmoja aagize zawadi anayoipenda. Kama kawaida alisafiri kwa kutumia meli na meli ile ilipofika katikati ya bahari ilikwama na ikawa haiwezi kwenda mbele wala kurudi nyuma. Na mfanyabiashara aliwaita makuhani ili wapige ramli. Makuhani walipiga ramli na wakasema: „Wewe una watoto saba, lakini watoto sita umewaambia waagizie zawadi, mtoto mmoja hukumwambia, hivyo unatakiwa urudi ukamuulize ili safari yako iweze kuendelea.” Mfanyabiashara alikasirika sana, lakini ilibidi arudi na akawauliza wafanyakazi kwa nini hawakumuua Hadithi za Chukwani   yule mtoto? Na ndipo akawaambia wafuatane na mkewe wakamuulize nini anataka haraka sana maana anachelewa safari yake. Mama yule alifunga safari pamoja na wafanya kazi mpaka alipofi ka sehemu ambayo mtoto alikuwa anakaa, kwa bahati yule mtoto alikuwa anataka kusali akamwambia „Subiri ni Sali.” Mama alifahamu mwanawe anataka zawadi ya „subiri ni sali” na mama akarudi nyumbani na kumuelezea zawadi anayoitaka. Mzee alisafi ri na baadae alinunua zawadi za watoto wake na kurejea nyumbani lakini alipokuwa katikati ya bahari meli ilikwama tena na wakaitwa makuhani ili kutabiri. Makuhani walisema: „wewe una watoto saba lakini umenunua zawadi za watoto sita na mmoja umemsahau, hivyo hutaweza kuendelea na safari yako mpaka uipate zawadi ya huyo mtoto.” Mzee alianza kuhangaika kutafuta zawadi kila duka aliulizia „subiri ni sali” lakini hakuipata na alikuwa amechoka sana hadi siku moja alikuwa anapita chini ya nyumba moja akipiga kelele „subiri ni sali“. alitokea msichana mmoja na akampa ubawa na akamwambia auchome baada ya kusali na atapata „subiri ni sali”. Mzee alichukua ubawa ule na akarudi nchini kwake na alipofi ka akamuagizia mkewe ampelekee zawadi yake na akamwambia achome kidogo tu atapata „subiri ni sali”. Mama akapeleka ubawa ule kwa mtoto na akamwambia afanye alichoagizwa, mtoto alishangaa. Kwani yeye alimtaka mama asubiri amalize kusali. Lakini mtoto aliupokea ubawa ule na mama yake akarudi nyumbani. Hivyo ilipofi ka jioni baada ya kumaliza kusali alichoma sehemu ndogo ya ubawa ule. Alitokea msichana mzuri ambae alikuwa wa ajabu. Oh! Alikuwa mzuri mno wa umbo na sura utatamani umuangalie jinsi alivyoumbika, matiti kama ncha ya msumari. Msichana alimuuliza yule kijana; „kwa nini unakaa msituni peke yako?” Na yule mtoto alimuelezea mkasa uliompata mpaka akawa anaishi msituni. Baadae wakawa marafi ki, na kila jioni alichoma ubawa na yule msichana mzuri alitokea. Waliendelea hivyo hivyo mpaka wale ndugu zake sita walipajua alipokuwa anakaa ndugu yao. Siku moja walimuona yule msichana na walimuonea wivu na wakapanga njama za kutaka kumuua yule msichana. Hivyo walipokutana na mdogo wao walimwambia amuulize yule msichana; „akitaka kuuliwa kwa haraka afanye nini?” Yule mtoto alimuuliza na yule msichana alikasirika sana lakini kwa kuwa alikuwa anampenda sana alimwambia; „ukitaka kuniua kwa haraka nikikanyage kigae; mimi nitakufa kwa haraka.” Siku ya pili yule mtoto aliwasimulia kaka zake. Siku moja alipokuwa akirudi katika shughuli zake alikuta vigae chini ya mlango, na yule mtoto alivikusanya na kuvitupa. Kumbe kilibakia kipande kidogo cha kigae chini ya mlango na alipokuja yule msichana akakikanyaga kigae kile na kikamkata. Kwa huzuni yule msichana akamtaka achome ubawa ili apate kurudi nyumbani kwao. Masikini msichana mzuri alitoweka kwa huzuni na maumivu makali aliyokuwa nayo. Sasa yule mtoto kila akichoma ubawa, yule msichana akawa hatokei. Alichukuwa kipindi kirefu sana. Na mara alipata habari kuwa baba yake amefariki. Baada ya siku nyingi kupita, siku moja alifunga safari ya Hadithi za Chukwani  kwenda kumtafuta „subiri nisali”. Alichukua chakula na maji kwani alisafi ri kwa miguu na kuwa muda mrefu. Baada ya machofu ya muda mrefu, alipofi ka mahali pamoja akaona mti na aliamua kwenda kupumzika kwa ajili ya kupata chakula na mara usingizi mzito ulimchukua. Alipozindukana alisikia sauti za ndege wa ajabu wanaongea. „Mtoto wa mfalme anaumwa lakini ukichukua majani ya mti huu, ukimpulizia atapona haraka sana.” Hivyo kijana aliposikia vile aliinuka haraka sana na akatoa chakula chake chote na akatia majani. Alipofi ka mtaani aliona mabango yanasema binti mfalme anaumwa lakini atakaemtibu atamuoa na kama atashindwa atakatwa kichwa. Yule mtoto alikwenda hadi kwenye kasri la mfalme na akajitangaza yeye anaweza kumtibu binti wa mfalme. Wafanyakazi walimuonesha vichwa vya watu waliokatwa, lakini yule mtoto alisema ataweza kumtibu. Hivyo alichukuliwa hadi ndani ya nyumba ya mfalme na akafi kishwa kwa mfalme. Mfalme alimuita yaya ili ampeleke katika chumba cha „subiri nisali”. Alipofi ka akatoa dawa yake akampulizia, mara „Subiri nisali” aliinuka kitandani alipolala na alipona na kila mmoja alishangaa kumuona „Subiri nisali” amepona. Hapo „Subiri nisali” alifuatana na yule kijana hadi kwa baba yake. Mfalme alishangaa na alifurahi sana na akasema huyu ndie atakaekuoa. „Subiri nisali” alimwambia baba yake kuwa maradhi aliyoyapata yalisababishwa na huyo mtoto. Mfalme alikasirika na akaamrisha auliwe lakini yule kijana alisema sio mimi niliyefanya kitendo hicho, ndugu zangu ndio waliofanya hivyo. Mfalme alitaka apelekwe waliko watoto hao na alipofi ka aliwakata vichwa wote sita na baadae ilifanywa arusi na mwisho akatawazwa kuwa mfalme. Wakaishi kwa raha mustarehe. Hadithi za Chukwani   Wizi mbaya Imesimuliwa na Zubeda Abdalla Omar Alitokea Chanjagaa akajenga nyumba akakaa, mwanangu Mwanasiti kijino kama chikichi, cha kujengea vikuta na vilango vya kupita. Hapo zamani za kale alikuwepo bwana mmoja, aliekuwa na wake watatu mmoja alikuwa mwizi. Yule bwana alikuwa anafuga mbuzi, siku moja kati ya wale wake zake mmoja aliiba mbuzi na kumchinja na kumpika bila ya yeye kujua. Aliporudi safari yake aliuliza nani alimchinja mbuzi? Wote walikataa. Yule bwana akasema basi mimi nitafanya dawa. Wakajibu sawa, yule bwana akafanya mambo yake kisha akawapeleka mtoni. Walipofika aliwambia mmoja mmoja aanze kuingia mtoni na huku akiimba. Aliingia wa kwanza huku akiimba nyimbo:  Kachiriri, kachiriri kachiriri kachiriri kachiriri.  Mani nenga Kachiri  Depala dipolo kachiri  Dipolo dabambo kachiriri  Kachiriri kachiriri kachiriri kachiriri kachiriri. Alipomaliza kuimba akaibuka, kwani yeye hakuwa mwizi. Akafuata wa pili huku akiimba:  Kachiriri, kachiriri kachiriri kachiriri kachiriri.  Mani nenga Kachiri  Depala dipolo kachiri  Dipolo dabambo kachiriri  Kachiriri kachiriri kachiriri kachiriri kachiriri. Yeye pia akaibuka na kukaa pembeni. Akafuata yule wa tatu akaingia huku akiimba:  Kachiriri, kachiriri kachiriri kachiriri kachiriri.  Mani nenga Kachiri  Depala dipolo kachiri  Dipolo dabambo kachiriri  Kachiriri kachiriri kachiriri kachiriri kachiriri. Lakini yeye alizama. Kuona vile yule bwana akajua kwamba yule mke wa tatu ndie mwizi. Hapo akafanya dawa zake na yule bibi akaibuka, alimuomba radhi mumewe na kuahidi kuwa hatorudia tena kosa lake. Na yule bwana alikubali na wakaendelea kuishi kwa raha mustarehe. Zubeda Abdallah Omar Kutoka Chukwani ana umri wa miaka  Yeye ni mama wa nyumbani. Amesimuliwa hadithi na mzee wa Kingoni, Ambaye alikuwa jirani yake Hadithi za Chukwani  Hadithi za Fukuchani   Hadithi za Fukuchani Asili ya Fukuchani Imesimuliwa na Pandu Mkoba Faki Jina hili la Fukuchani lilikuwa lipo tangu zamani lakini tu lilikuwa halijuikani kama linavyoeleweka leo: Sehemu ya kijiji hiki ilikuwa pahali penye mchanga mwingi kwa kiasi ambacho watu wengi wanapopita kwenye mchanga huo ilikuwa hawapati hatua nzuri katika mwendo wao. Kwa hali hii watu wengi walikuwa hawapiti hapo na walikuwa hupitia sehemu au njia nyengine ambako huko walikuwa wanakuita Bonde Uyongo. Huko ilikuwa ni sehemu nzuri na walikuwa wakipita vizuri sana. Kutokana na wengine kupitia kwenye mchanga na wengine kupita Bonde Uyongo hapo walikuwa wakiulizana mbona nyinyi mmekawia yaani kwa maana ya kuchelewa? Na hapo walipokuwa wakiulizana na majibu yao yalikuwa, „Sisi tumechelewa kidogo kwa sababu hatuendelei vyema, kuna fukacha, yaani mchanga mwingi. Kwa hiyo lazima twende kwa kufukuchuyo (kidogo kidogo).” Kwa hiyo jina hilo likaselelea kuwa ni Fukuchani hadi hii leo. Mtu aliyekuwa tajiri na hakubahatika kupata mtoto wa kumfaa Imesimuliwa na Ngwali Mashaka Hapo zamani za kale alikuwepo bwana mmoja aliyekuwa akiitwa Hassan Saira. Bwana huyo alikuwa ni tajiri sana kwa wakati wake. Vile vile alikuwapo mtu mmoja katika kijiji hicho ambae ni masikini sana bwana huyo alikuwa akiitwa Bwana Vuai Pandu. Bwana Hassan ni mtu mmoja wapo aliyepewa uwezo mzuri na Mwenyezi Mungu. Bwana huyo alioa na akapata mtoto mmoja wa kiume aliyeitwa Maulid. Mtoto wake huyo alikuwa ni mgonjwa, lakini moyo wake ulipenda amuozeshe na huenda ikawa bahati nzuri akapoa na kupata mtoto ambaye aliweza kumfaa babu yake. Bwana Hassan alikwenda kwa jirani yake Bwana Vuai Pandu ambaye alikuwa na watoto wengi wake na waume. Bwana Hassan alikwenda kuposa katika nchi moja wapo ya kifalme na kumwambia mzee Vuai kuwa mtoto wangu nimemposea lakini ni mgonjwa haifai kuonekana. Lakini nimekuja kwako unipe mtoto wako mmoja aitwae Yunus. Bwana Vuai alisema na kumwambia Bwana Hassan mimi mtoto wangu ni masikini jee atawezaji kufika Pandu Mkoba Faki Kutoka Fukuchani ana umri wa miaka   Yeye ni mvuvi. Ngwali Mashaka Kutoka Fukuchani ana umri wa miaka   Yeye ni mganga wa kienyeji na anapendwa kutokana na kusimulia hadithi.  Hadithi za Fukuchani kutoka nchi hizo za kifalme na akaonekane kuwa ni mtu? Bwana Hassan alijibu kuwa ataonekana kuwa ni mtu, usijali. Bwana Vuai alimuelezea mkewe Bibi Khadija kadhia hiyo. Bi. Khadija alimwambia mumewe jee haitakuwa taabu baada ya kwishakuoana, kwa sababu kila mmoja atakuwa anampenda mwenziwe? Mzee Vuai alisema si tatizo nitamnasihi sana baada ya kurudi hapa tu kuwa amwache. Hapo alimwambia asili ya kukwambia hayo sisi hapa ni masikini tusipokubali anaweza hata kutufukuza, tutafanya nini? Kwa hiyo ni bora tukubali. Baada ya maneno hayo Bi Khadija aliridhika na Bwana Vuai alipeleka jawabu kwa Bwana Hassan Saira kuwa ameridhika kumpa mtoto wake. Na hapo ilifanywa safari, akasafi ri kwa meli, huku mtoto wa Bwana Vuai akapambwa na kuonekana ni mtoto wa mfalme. Pia askari walichukuliwa wakenda kwenye harusi. Mizinga ilisikika siku ile ya kupokewa bwana harusi na kukaribishwa wapite ndani ya kasri ya Mfalme. Gari nyingi za watu zilikuja katika sherehe hiyo na mtoto wa mfalme akachukuliwa na kufanyiwa kama ilivyo ada ya harusi na wafalme wote waliohudhuria walifurahi sana kwa kupata mchumba mzuri wa kifalme. Baada ya hapo ilifanyika safari ya kurudi nyumbani ambapo alikabidhiwa watumishi mbali mbali, wa kike na wanaume. Mizinga ya harusi ya kurudi ilisikika na watu wote walikuja kumpokea harusi. Shangwe na vigelegele vilizagaa mtaani kwa Bwana Hassan Saira. Na walipofi ka maharusi nyumbani kwao watu walikaa na kushereheka usiku wa kucha. Ilipofi ka siku ya pili Bwana Vuai alikwenda kuomba kuonana na mwanawe Yunus. Yunus hakupinga amri ya mzee wake na hapo Yunus akamuaga mkewe kuwa anakwenda kuangalia bustani zake na alitoka nje kwa muda mchache na hatimayae mtoto wa mfalme akaletewa mume mwengine na kuambiwa huyu ndie mumeo. Bi harusi alisema huyu siye mume wangu niletewe mume wangu na hapo alilia kwa muda mrefu na kilio kilizagaa katika nyumba mpaka watu wote wakatetemeka. Aliitwa Bwana Hassan na kuelezwa kuwa Bi harusi hataki lolote na anataka kurudi kwao au aletewe mume wake kwani aliyeletewa siye mumewe halisi. Bwana Hassan alipofi ka mabibi wa nyumbani walimwambia utuletee mume wetu kwa haraka. Si hivyo tunakwenda zetu. Ikabidi Bwana Hassan kusema kuwa huyu ndiye mume wako lakini bibi harusi akasema aitwe baba yake mzazi. Bwana Hassan alipeleka barua ya ugonjwa ili kumrudisha kwao kwa sababu tu hataki kukaa na mume aliyekuwa siye aliyeozeshwa. Mfalme alipopata barua na kufi ka kule nyumbani aliletewa mwanawe. Baada ya kuzungumza na watu wa nyumbani alihisi kuwa hana sifa ya ugonjwa. Hivyo bwana mfalme aliandika barua ya kumshitaki Bwana Hassan kwa kitendo alichokifanya ambacho si cha ukweli. Bwana Hassan alishitakiwa na kutakiwa kulipa fi dia kwa kitendo alichokifanya cha kuozeshwa mtu mgonjwa . Bwana Hassan alikubali na kulipa fedha pamoja na masharti yote aliyopewa. Baada ya hapo mtoto wa mfalme alimwambia mzee wake kuwa alifanya hadaa tu kumletea mtu mzima    na baadae kupewa mbovu, kwa hivyo mimi ninamtaka yule niliyeozeshwa mwanzo. Nina hakika bado kijana yule hajafa katika nchi ile, hivyo nikaozeshwe yule yule na niletewe mwenyewe. Kwa kweli mfalme alisononeka sana kwa kitendo hicho kwa sababu mtoto wake alikuwa hali wala halali. Mfalme alitoa askari na kwenda kwa Bwana Hassan Saira na kumtaka apewe yule kijana aliyekuja kumuozesha mwanawe na wampeleke kule aliko mwana wa mfalme. Hapo Bwana Hassan alikwenda kwa Bwana Vuai na kumwambia kuwa mfalme amekuja na anamtaka yule kijana wako tumpelekee. Lakini Bwana Vuai alimwambia Bwana Hassan kuwa mwambie mfalme aje mwenyewe na asitume askari. Baada ya hayo askari walipeleka ujumbe na mfalme akaja kutokana na shida ya mwanawe. Mfalme baada ya kufi ka kwa Bwana Hassan, akapelekwa kwa Bwana Vuai Pandu. Bwana Vuai alitakiwa kumwita mtoto wake ili waende pamoja. Walipofi ka alisema; „nasikia umetuma ujumbe kuwa nije mwenyewe nisitumize mtu yeyote, kwa hivyo tayari nimekwishafi ka.” Hapo Bwana Vuai alisema huyu ndie mtoto wangu alichukuliwa kwa hadaa ili kuozeshwa mtoto wako. „Jee wewe ukiangalia anastahiki kuchukuliwa kuja huko?” „Unakuja kuchukua mtoto wangu, kutokana na umasikini tulio nao hebu twende ukaangalie nyumba yetu ilivyo tunavyoishi,” alisema. Mfalme alikubali hayo yote na baada ya kufi ka aliona nyumba yao na alimwambia warudi tena kwa Bwana Hassan. Na baada ya kufi ka aliamrisha aletewe yule mtoto aliyekuwa mgonjwa, kwa kweli mfalme alisikitika sana baada ya kuona hali yake. Baadae mfalme alizungumza na Bwana Vuai juu ya shida iliyompata kutokana na mtoto wake, hivyo ninakiri umasikini wako na kwamba nitakujengea nyumba yako na nitakusaidia kama ipasavyo lakini mtoto wako amuoe mtoto wangu, kwa sababu ninaridhika vya kutosha. Na hapo Bwana Vuai alikubaliana na mfalme na wakaandikiana mkataba kuhusu hayo waliyoyazungumza. Ilipofi ka siku ya sita mfalme alifi ka na zana zote, na kuanza shughuli za ujenzi. Na baada ya siku kidogo nyumba ilimalizika na kwenda kufunga ndoa. Hapo tena baada ya ndoa mtoto wa mfalme alipoa matatizo yake na hatimae mtoto wa Bwana Vuai alipewa mali nyingi sana na mfalme na unyonge pamoja na umasikini waliokuwa nao awali ukaondoka na akawa wakati wowote anaruhusiwa kwenda kuwaona wakwe zake. Hadithi za Fukuchani  Hadithi za Uroa Asili ya Uroa Imehadithiwa na Haji Abdallah Hapo zamani za kale alikuwepo Makame wa Makame, alikaa na akaamua kutafuta mke na wakabahatika kupata watoto wawili, mwanamke mmoja na mwanamme mmoja. Wakalelewa mpaka wakakuwa, na yule mtoto wa kiume akaenda baharini, akawaona wageni wengi wamehudhuria katika eneo lile na walianza kumuuliza hapa ni wapi? Na wakati huo bado hapajajuulikana jina lake, na yule mtoto aliogopa na kurudi nyumbani na kwenda kumhadithia mama yake, na yule mama mtu alimjibu, hapa hapajuulikani jina lake, na siku ya pili walitokezea tena na kumuuliza kama mwanzo, na akajibu mimi silijui jina lake, na siku ya tatu hivyo hivyo. Siku ya nne alienda tena baharini, na wale watu wakamwambia kesho tutakuja utwambie jina la hii sehemu, aliendelea kumwambia nyinyi mnakaa sehemu hamuijuwi jina lake? Wakati huo watu walikuwa wanasafi ri kwa majahazi, wakaja watu waliokuwa wanaitwa Madeburi, na wakawa wanamfuata mfalme na kumletea biashara. Siku moja walikaa wale Madeburi na kuulizana huu si ujinga tunaoufanya? Sisi tunakaa sehemu hatuijui jina lake na yule tunaempelekea tunamjua ni mfalme tu, jee akatunyanganya tutafanya nini? Wakaendelea na biashara yao mpaka siku moja wakaja kwa yule mfalme, na kumwambia tunataka hii nchi yako kuipa jina. Mfalme alikataa akawambia nyinyi leteni mali tu kwanza, wakaendelea kuleta mali Haji Abdallah Kutoka Uroa ana umri wa miaka sabini. Hadithi alizosimulia zimetolewa na babu yake.   na kurudi kwao. Mara nyengine walipokuja tena walikaa na kusema huyu mbona anasema hivi hataki kutunyanganya, lakini ukitizama hii nchi yake mwenyewe mbona hataki kutupa jina lake? akauliza mmoja wao jee tutaenda kumshtiki wapi atapotunyang‘anya? Hapo Madeburi waliamua kugoma kuleta mali, na wakaondoa chombo chao na kuondoka. Mfalme kuona vile alimtuma mwanawe kwenda kuwaita waje kutoa jina lakini walikataa. Ikatokezea siku moja wakaja na mali nyingi katika chombo chao, wakakiweka kwenye ukingo wa bahari na wao wakashuka bila ya mali kuiteremsha. Wakaenda kwa mfalme kwa bahati hakuwepo, kahama. Wote kwa pamoja walisema “Hii hasara, mfalme ashatunyang‘anya na hapo likatolewa jina na kuitwa ,Urowa‘”. Hadithi za Uroa Nyoka mlafi Imehadithiwa na Hassan Mambo Kombo Hapo zamani za kale palikuwepo na visima, baadhi ya siku vilikuwa vinakauka maji kama kule Chukwani, watu wanakosa maji, na kule kwenye kisima cha Uwamba hakukauki maji lakini hakwendeki kuna nyoka mkubwa, na nyoka huyo ana vichwa saba. Hakwendeki, kila mtu anaogopa. Wanakijiji wakasema sasa maji hatuna tutafanya nini? Kwa bahati walihamia watu, wakazaa mpaka na wao wakafa, wakabakia watoto wao wawili Makame na Miza. Lile joka likaja kumposa Miza hapo wakaulizana si ataenda kumla huyu, wakamruhusu kwanza aende, wakabakia kushauriana. Joka lile likarudi, wakaamua bora wakubali ili wayapate yale maji, wengine walipinga kwa kuhofia kuliwa mtoto wao, hadi siku ya saba wakakubali na harusi ikapangwa. Siku ya harusi kuwadia kucha hawakulala, wakachimba shimo kubwa likajazwa kuni na juu likazibwa vizuri bila kujua kwamba pana shimo na harusi ilipangwa saa nne. Ilipotimia saa tatu ulikolezwa moto. Karibu ya lile shimo aliwekwa bibi harusi na pale kwenye shimo pakatandikwa mikeka mizuri kwa ajili ya bwana harusi. Alipokuja tu bwana arusi akakaa na bibi harusi na bibi harusi akaanza kusema: Huja masikini bwana wangu hujaaa weee huja Nipe pete yangu, moja hujaaa weee huja Nikuoneshe mguu wako, hujaaa weee huja Na joka likaitikia. Huja weee masikini bibi yangu hujaaa weee huja Shika pete yako moja, hujaaa weee huja Unioneshe mguu wangu, hujaaa weee huja Joka likatoa pete na yule bibi harusi akaimba tena. Huja weee masikini huja bwana yangu hujaaa weee huja Nipe pete yangu, moja hujaaa weee huja Nikuoneshe mkono wako, hujaaa weee huja Hassan Mambo Kombo Kutoka Uroa ana umri wa miaka sabini. Hadithi imesimuliwa na babu yake.  Hadithi za Uroa   Na joka likaitikia. Huja weee huja masikini bibi wangu hujaaa weee huja Shika pete yako moja, hujaaa weee huja Unioneshe mkono wangu, hujaaa weee huja Hapo akafunuliwa mkono wake na akapewa pete. Huja weee huja Masikini bibi yangu hujaaa weee huja Nipe pete yangu, moja hujaaa weee huja Nikuoneshe sikio lako hujaaa weee huja Huja wee huja Masikini bibi yangu hujaaa weee huja Shika pete yako moja, hujaaa weee huja Unionesh, Masikini bwana wangu hujaaa weee huja Nipe pete yangu moja, hujaaa weee hujaaa Nikuoneshe uso e sikio langu hujaaa weee huja Akapeleka pete ile akaoneshwa shikio. Akaendelea kuimba na bibi akaitikia: Hujaaa weee hujaaa wako, hujaaa weee hujaaa Tayari moto ukaanza kumpata akaanza kuomba maji ya kunywa. Nikuoneshe uso wako hujaaa weee hujaaa Na yeye akaitikia. Huja weee hujaaa masikini bibi wangu hujaaa weee hujaaa Shika pete yako moja, hujaaa weee hujaaa Unioneshe uso wangu, hujaaa weee hujaaa Kuomba tena maji ya kunywa. Akaendelea kuimba tena. Hujaaa weee hujaaa, Masikini bwana wangu hujaaa weee hujaaa Nipe pete yangu moja, hujaaa weee huja Nikuoneshe nywele zako, hujaaa weee hujaaa Na yeye akaitikia kwa sauti ya chini, joto lilikuwa lishampata. Masikini bibi yangu, hujaaa weee huja Shika pete ylako moja, hujaaa weee hujaaa Nikuoneshe nywele zak,o hujaaa weee hujaaa Akapeleka pete na hapo ikawa tayari amekwishachoka anatapatapa akajitumbwikiza kwenye moto. Hapo watu wote wakakusanyika wakaanza kumfukia kwa dongo na mawe mpaka likawa halionekani. Na wakafurahi kwa mpango wao kufanikiwa na wakaanza kutumia maji bila ya hofu. Hadithi za Uroa  Subira Abassi Kutoka Uroa ana umri wa sitini Amesimuliwa hadithi akiwa mtoto na babu yake. Hadithi za Uroa Mtoto wa Makame wa Makame Imehadithiwa na Subira Abassi Hapo zamani za kale alikuwepo bwana mmoja akiitwa Makame wa Makame, akajenga nyumba na akatafuta mke akaowa. Walikaa na walibahatika kupata mtoto wa kiume. Waliendelea kuishi na wakatafuta paka wakafuga, na hatimae paka huyo akawa mkubwa na nunda na akawala watu wote pale kiamboni, na zile nyumba za mtaani zikawa tupu, hazina watu, mpaka Makame wa Makame pia akaliwa, na alibakia yule mke mtu na mtoto wake tu. Waliishi yule mtoto na mama yake siku moja mtoto alimuuliza mama yake „Mama mbona nyumba zote hizo haziishi watu?”. Mama mtu alimjibu mwanawe; „Mwanangu we hapo zamani baba yako alikua anafuga paka sasa yule paka kageuka nunda na amewala watu wote mpaka baba yako ameliwa isipokuwa sisi tu ndio hatukuliwa na paka huyo.” Yule mtoto alimwambia mama yake atafutiwe vibuyu saba na manda saba, akatafutiwa vibuyu saba vya maji na manda saba na akapewa mshale wa baba yake. Mtoto huyo aliondoka na kuelekea mwituni, akaranda, siku ya kwanza, ya pili, ya tatu, ya nne, ya tano, ya sita hadi siku ya saba akamkuta kima akampiga alimchukua na alirudi nyumbani kwao huku akiimba. Mama wee ndie huyu nunda mla watu eee mama Aliimba mpaka alipofika kwao alikua akiimba nyimbo hiyo. Na Mama mtu alimjibu mwanawe. Mwanangu wee sie huyo nunda mla watu watu eee mwana eee Baada ya siku mbili mtoto alimuagiza mama yake amtafutie vibuyu vyengine saba vya maji na manda saba, alipewa, akatoka akenda kule msituni akamkuta paa akampiga, akamchukua na kurudi kwao huku akiimba nyimbo. Mama wee ndie huyu nunda mla watu eee mama Mama mtu akamjibu mwanawe. Mwanangu wee sie huyo nunda mla watu Alipofika akaambiwa siye. Akakaa siku mbili akapumzika. Hapo akasema, siji mpaka nije nae, akahangaika mpaka ikafika siku ya saba vilipomalizika vitu vyake, maji na manda, alimkuta mnyama mkubwa sana akampiga, akaenda nae na alipofika nyumbani akaanza kuimba. Mama wee ndie huyu nunda mla watu eee mama Na mama mtu akamjibu mwanawe. Mwanangu wee ndie huyo nunda mla watu Hapo akamuweka mpaka asubuhi. Ilipofika asubuhi akatafutiwa chai na alipomaliza akauliza kisu cha baba kipo wapi? Akapewa kile kisu akampasua kwa bahati mbaya ndani ya lile tumbo alikuwemo baba yake akamtoga kisu cha jicho, hapo wakatoka watu wote aliowameza, ikisha wale watu waliuliza ilikuwaje? Mama mtu akajibu; „alisema apewe mshale wa baba yake akamtafute huyo mnyama aliemeza watu, na huyu mtoto ndie aliekutafuteni hadi kufika hapa, kila mtu akaenda nyumbani kwake wakampa vitu walivyojaaliwa navyo.” Na baba mtu akauliza kwa nini watu wote wametoka salama isipokuwa mimi nimetoka jicho moja? Hapo watu akamuombea yule mtoto na akasamehewa.   Hadithi za Mikunguni Asili ya jina la mtaa wa Mikunguni Imesimuliwa na Murshid Rashid Historia ya jina la mtaa wa Mikunguni imeanzia mbali sana. Hapo kabla ya jina hilo kulikuwa na mti mkubwa uitwao mkungu. Mti huo ulitumika kwa ajili ya kivuli kwa watu ambao walikuwa wanakwenda mazikoni kwa wakati huo. Mti huo ulikuwepo nje kidogo ya ukuta wa Skuli ya Mikunguni. Kutokana na umaarufu wa mti huo mtaa huo ulijulikana kwa jina la Mkunguni. Kwa bahati miti ya aina hiyo ya mikungu iliendelea kupandwa na kuwa mingi kuelekea bondeni mwa barabara hiyo ya Mikunguni iliyokuwepo sasa. Kutokana na wingi huo wa miti hiyo ya mikungu jina nalo likabadilika kutoka Mkunguni hadi Mikunguni. Samaki mkubwa Imesimuliwa na Akama Pandu Saleh Hapo zamani za kale walikuwepo watu ambao walikuwa wanaishi karibu na pwani. Kazi yao ilikuwa kuvua, na siku zote walikuwa wanavua samaki wadogo wadogo. Siku moja alitokezea bwana mmoja akaenda baharini akabahatika kuvua samaki mkubwa sana. Yeye mwenyewe akaanza kushangaa kumuona yule samaki mkubwa, na akaanza kusema ningempata samaki kama huyu ningetajirika. Kila siku tunakuja pwani tunapata samaki wadogo wadogo, hapo akajiuliza samaki huyu nimfanye nini? Akaenda kumwita baba yake na baba mtu alipofika akaanza kushangaa na kusema samaki huyu mkubwa sijawahi kumuona, sasa wakaanza kushauriana. Baba mtu akasema bora tukawaite jamaa waje kumtizama, wakaenda kuitwa wale jamaa walipofika na wao wakaanza kushangaa na kusema; „Samaki mkubwa, samaki kama huyu hatujawahi kumvua maisha yetu.” Na wao wakasema; „twendeni tukamwite sheha.” Na sheha alipokuja alishangaa na akasema; „Bora tukawamwite Mfalme aje kumuona.” Alipokuja Mfalme na yeye alishangaa na kusema; „Bora tukamwite mzungu aje kumpiga picha.” Hapo waliondoka wakaenda kumchukua mzungu, na mzungu alipofika akasema; „Mngelimuweka kwa kule nikampiga picha lakini hapa anazunguuka nitampiga vipi?” Wale watu wakajibu mpige hivyo hivyo, na huku maji yanajaa na yule samaki akachukuliwa na maji, na kuenda zake baharini wakakosa utajiri pamoja na samaki. Murshid Rashid Kutoka Mikunguni ana umri wa miaka   Ana watoto wawili na mara zote huishi pamoja na wajukuu nyumbani. Akama Pandu Saleh Kutoka Mikunguni ana umri wa miaka   Alikuwa na watoto 17, ambao 11 kati yao wako hai.  Hadithi za Mikunguni   Hadithi za Mikunguni Mume wa ajabu Imesimuliwa na Farasha Saidi Kombo Hapo zamani za kale alikuwepo Makame wa Makame ambaye aliishi na mkewe, Mize wa Mize pamoja na watoto wao wengi. Mmoja miongoni mwa watoto wake wa kike aliolewa katika kijiji kingine cha mbali, na mtu mmoja ambaye hakujulikana mapema kama alikuwa shetani. Bila ya kujua mkewe alimzalia mumewe, aliyekuwa na umbo la binaadamu watoto wawili. Siku moja mume alimuomba mkewe kwenda kumchukua mdogo wake wa kike ili aje kumsaidia kazi za nyumbani. Mke alikubali kutokana na kuwa na kazi nyingi sana za ndani na shambani ambazo hakuweza kuzikamilisha akiwa peke yake. Kwa hivyo mwanamke alifanya kama alivyotakiwa na kwenda kumchukua mdogo wake wa kike. Kuanzia hapo mdogo wake wa kike alibaki nyumbani na watoto na yeye kufanya kazi shambani. Siku moja mumewe alirudi nyumbani ghafla na kumwambia shemeji yake kwamba alitaka kwenda kusali. Wakati huo shemeji yake alikuwa akitwanga mtama. Lakini yule bwana hakutoka nyumbani bali alijificha sehemu ambapo aliweza kusikia mtama ukitwangwa. Yule bwana, ambaye alikuwa shetani hakupenda chengine zaidi ya ule mlio wa kutwanga. Yule bwana alipogundulika kuwemo ndani ya nyumba, alimwambia shemeji yake kwamba alikuwa akisikiliza mlio wa kutwanga, ambao ulikuwa mlio takatifu na hairuhusiwi mtu yeyote mwingine kujua. Alimlazimisha kuimba nyimbo ifuatayo akiwa anatwanga: „Rudia na endelea kutwanga mtama, sina kazi, lakini ninafanya kazi na rafiki zangu.” Yule bwana alifurahia sana kitendo hicho na kumfanya kuwepo kila siku, wakati mtama ukitwangwa na nyimbo ikiimbwa. Alijificha katika chumba kingine ambacho alidiriki hata kucheza. Siku moja shemeji yake alimgundua akiwa anacheza ngoma ya mashetani. Alishtushwa na kushindwa kuamini macho yake na kuamua kurudi nyumbani kwao na kuanza kuwasimulia watu. Siku moja alimtaka dada yake kurudi mapema nyumbani ili aweze kujionea mwenyewe mambo yanayofanywa na mume wake. Ilipofika jioni, yule mwanamke alimuelezea mumewe madai aliyotoa mdogo wake. Kama kawaida yule mwanamke alipigwa na butwaa na kuendelea kudadisi. Siku iliyofuata yule bwana alimtaka shemeji yake kutwanga mtama huku akiwa anaimba ili aweze kucheza ngoma yake ya mashetani. Kitendo ambacho kilisababisha mkewe aendelee kuwaeleza majirani kisa chote. Hatimaye aliwataka majirani kufika nyumbani wakati wa sala na kujificha na kujionea wenyewe kilichokuwa kikifanywa na mumewe. Kwa huzuni wale wanawake walikubali kufuata maelekezo waliyopewa. Yule bwana alipofika nyumbani wakati wa sala na kutaka kuanza kucheza ngoma yake ya kichawi, wale wanawake waliokuwa wamejificha waliibuka na kumpa maneno yake. Yule bwana ghafla alijigeuza shetani akiwa katika umbo la ndege na chura na kutoweka huku akiiacha familia yake ikiwa pweke nyumbani. Farasha Saidi Kombo Kutoka Mikunguni ana umri wa miaka themanini. Ana watoto wanne. Wajukuu zake wanawapenda babu na bibi yao.  Hadithi za Uzini Asili ya Kijiji cha Uzini Imehadithia na Mwalim Ramadhani Ali Kijiji cha Uzini asili yake hasa ni sehemu ambayo ipo kando kidogo na kijiji hicho kilipo hivi sasa. Kijiji hicho cha mwanzo kilipatikana upande wa magharibi mwa kijiji hicho cha hivi sasa, karibu na Kwa kashata. Kijiji hicho cha awali wazee wa wakati huo walikizindika, ili kuzuia maadui kukidhuru. Sasa wazee wa wakati huo walichimba mtaro ukazunguka kijiji chao. Halafu walichukua uzi na kuuzika kwenye mtaro huo waliochimba na kukizungushia kijiji chote. Uzi huo ulikuwa umefanyiwa dawa za kimazingara. Kuanzia hapo ikawa ndio mwanzo wa jina la Uzini kupatikana, ambapo watu walianza kuita hivi „Ah! Unakwenda sehemu yenye uzi hapo.” Na hatimae watu wa wakati huo wakakata tu na kusema; „nakwenda uzini.” Baada ya hapo hadi leo jina limesehelea na kijiji hicho mpaka sasa kinaitwa ‘Uzini’. Kabla ya kupatikana jina hilo, majina ya asili yalitumika katika kijiji hicho, kwa mfano Beshomari, nakadhalika. Lakini baada ya kupatikana jina la Uzini, majina mengine yote yalizoeleka kabla yaliacha kutumiwa tena. Mwalimu Ramadhani Ali Kutoka Uzini ana umri wa miaka 58, ni baba wa watoto wanne.   Hadithi ya mfalme na waziri wake Imehadithiwa na Ali Rehani Ali Hapo zamani za kale alikuwepo mfalme na waziri wake ambao walikuwa na tabia ya kwenda kusaka porini, siku tatu kwa kila mwezi. Siku moja waziri huyo wa mfalme alisafi ri na kwenda nchi za nje. Alipofi ka huko aliona upanga ambao unamfaa mfalme wake, kwani mpini wake ulikuwa wa dhahabu hivyo alimnunulia na aliporudi nchini kwake alimpa upanga ule mfalme wake kuwa ni zawadi. Mfalme aliupokea na akawa anacheza na ule upanga, lakini upanga ule ulimkata kidole kimoja cha mkono wa kushoto hivyo mfalme alikasirika sana na alitwaa ule upanga na kumfunga gerezani waziri wake kwa mwaka moja. Baada ya kupita kipindi fulani, mfalme ilimjia hamu ya kwenda kusaka na siku ile alikwenda peke yake kwani waziri wake alikuwa bado anatumikia kifungo gerezani. Alipofi ka porini alianza kusaka, lakini kule porini kulikuwa na watu wa mizimu, na watu hao waliambiwa na shetani wa mzimu ule kuwa, anataka mtu wa muhanga. Kwa bahati mbaya miongoni mwa watu walikuwepo pale mzimuni wote walikuwa na ulemavu, yaani wana upungufu wa viungo katika miili yao. Hivyo punde wale watu waliokuwepo mzimuni walimkuta mtu mmoja walimvamia. Kumbe yule mtu alikuwa ni mfalme, walimfunga mikono na miguu ili awe ni muhanga kama walivyoagizwa mzimuni kwao. Kabla hawajamuathiri mmoja wa watu wale waliomvamia mfalme yule, aliwakataza wenzake na kuwaambia; „Huyu hatufai kwani hana kidole chake kimoja cha kushoto.” Hivyo walimfungua, na kumpiga makofi kidogo kwa vile ameyafeli mambo ya watu na baadae walimwachia aende zake kwa vile ni mlemavu wa kidole. Mfalme alirudi nyumbani kwake na kuwaamuru askari wake, wamchukue yule waziri waliyemfunga gerezani na wamlete nyumbani kwake. Baada ya waziri kukutana na mfalme. Mfalme alimwambia waziri wake „Ah! Umeniokoa kweli kweli kwa kuniletea ule upanga mkali ulionikata kidole, la si hivyo, ningelikuwa nishakufa“. Na waziri alimjibu mfalme wake kuwa „na mimi umenihifadhi kwani safari hiyo ilikuwa twende sote kusaka, na mimi mwili wangu hauna ulemavu wowote hivyo ningeuliwa“. Hadithi za Uzini Ali Rihani Ali Kutoka Uzini ana umri wa miaka  na ni baba wa watoto sita. Yeye ni sheha kijijini kwake.  Hadithi za Uzini Hadithi ya Makame wa Makame Imehadithiwa na Ali Rehani Ali Hapo zamani za kale alikuwepo Makame wa Makame ambaye alikuwa ni mfanyabiashara baina ya Asia na Afrika ya Mashariki. Siku moja alipokuwa katika biashara zake huko Asia alikutana na mtu mmoja ambaye alitaka kujua kwanini Makame wa Makame alikuwa huko? Makame wa Makame alimjulisha yote. Pia alimjulisha kuwa yeye ni mfanyabiashara hivyo anataka kununua bidhaa ili apeleke kwao Afrika Mashariki kwa ajili ya kuuza biashara hiyo. Lakini mtu huyo alimueleza Makame wa Makame kuwa anavyo vitu fulani ili amuuzie, ambapo mtu huyo alihitaji rupia tatu kutoka kwa mfanyabiashara huyo. Mfanyabiashara huyo alifurahi sana baada ya kuambiwa atapata bidhaa kutoka kwa mtu huyo. Lakini bidhaa alizompa mfanyabiashara huyo ilikua ni misemo mitatu tu, Mfanyabiashara huyo alikasirika sana kwa sababu alikuwa hana pesa nyengine na ikamlazimu kurejea katika hali ya umasikini zaidi. Misemo aliyopewa au kuuziwa mfanyabiashara huyo ni „utakachokipata utosheke”, „ukiaminiwa ujiaminishe”, „ukikaribishwa ukaribie”. Mfanyabiashara huyo aliuziwa misemo hiyo bila ya kuambulia bidhaa alizofi kiria. Matokeo yake akawa hana pesa yaani masikini. Siku moja alipokuwa bado yumo nchini humo alikutana na bibi kizee, Makame wa Makame aliulizwa kwa nini alikuwa hapo alimuhadithia yote yaliyomsibu. Hatimaye bibi kizee yule alimchukua Makame wa Makame hadi kwenye kibanda chake na alimtaka kuandika barua ili bibi kizee huyo aipeleke kwa Mfalme apatiwe msaada. Makame wa Makame aliandika barua hiyo na hatimaye bibi kizee huyo alimlipa Makame wa Makame senti tatu. Makame wa Makame aliziona pesa hizo ni kidogo sana kulingana na kazi aliyofanya. Lakini alikumbuka msemo aliopewa; „utakachopata utosheke.” Barua ilifi ka kwa Mfalme, aliisoma na hatimaae aliwatuma watumishi wake waende kwa yule bi kizee ili awajulishe nani aliyeandika barua ile. Bi kizee alimtafuta Makame wa Makame na kumjulisha kuwa anaitwa kwa mfalme. Makame wa Makame alishituka na kuogopa lakini alikumbuka msemo wa pili aliopewa; „ukiaminiwa ujiamini” na alikwenda kwa Mfalme. Alipofi ka kwa Mfalme aliulizwa barua hii umeiandika wewe? Makame wa Makame alijibu ndio nimeandika mimi. Mfalme alimtaka Makame wa Makame aelezee alivyoiandika barua hiyo. Hatimae alielezea kila kitu jinsi alivyoiandika barua hiyo na mfalme alikubali kuwa hiyo imeandikwa na Makame wa Makame. Mfalme kuamini hivyo alimwambia Makame wa Makame kuanzia leo utakuwa ni waziri wangu. Mfalme alimuamini sana Makame wa Makame na alikwenda nchi za nje bila ya matatizo. Yule waziri wa mwanzo    Hadithi za Uzini  Hadithi za Uzini aliyeshushwa cheo na kupewa madaraka Makame wa Makame alikuwa na choyo na wivu mkubwa kwa waziri mpya, Makame wa Makame. Siku moja Mfalme aliporudi safari yake kutoka nchi za nje yule waziri wa zamani alimwambia Mfalme kuwa Makame wa Makame anamchukua mkewe na kufanya nae mapenzi wakati akiwa hayupo nchini. Mfalme alikasirika na kuamuru askari wake waende vijijini huko „shamba” wakachimbe shimo kubwa, na halafu mfalme atamtuma mtu na atakuja huko na atauliza; „je kazi ya bwana imekwisha?” Akiuliza hivyo msukumeni shimoni halafu mrudi nyumbani. Siku ya pili mapema askari walikwenda kuchimba shimo huko walikoagizwa na mfalme. Baada ya muda fulani kupita mfalme alikisia ile kazi ya kuchimbwa shimo imekwishamalizika. Mfalme alimuagiza Makame wa Makame aende liliko shimo na akifi ka awaulize; „Je kazi ya bwana imekwisha?” Madhumuni ya Mfalme ni kwamba Makame wa Makame asukumwe shimoni. Makame wa Makame alipewa farasi, alimpandia na kuelekea alikoagizwa aende na Mfalme. Alipofi ka kati kati ya safari yake aliikuta sehemu kuna watu wengi wakiwa harusini, walimkaribisha lakini aliendelea na safari yake. Kwa bahati Makame wa Makame alikumbuka msemo usemao „ukikaribishwa ukaribie.” Hivyo alirudi na kukaa pale harusini. Baada muda mrefu kupita Mfalme alimtuma mwanawe anaempenda sana ili akatizame kama kazi imekwisha au vipi . Alipofi ka aliwauliza wale askari; „Je kazi ya bwana imekwisha?” askari walimjibu; „imekwisha twende ukaone.” Walipofi ka walimsukuma shimoni yule mtoto wa Mfalme na kumfukia. Baada ya Makame wa Makame kumaliza kula pale harusini aliendelea na safari yake kule alikoagizwa na Mfalme, aliwakuta wale askari wako katika hatua ya mwisho ya kumfukia yule mtoto wa Mfalme. Baada ya kazi kumalizika Makame wa Makame na wale askari walirejea nyumbani kwa Mfalme. Walipofi ka Mfalme alikuwa yupo juu ya ghorofa ya nyumba yake na alimuona Makame wa Makame akirudi na wale askari. Mfalme alipata mshituko mkubwa wa moyo na hatimae kupoteza maisha yake. Baada ya kifo cha Mfalme huyo, Makame wa Makame akashika wadhifa huo na kuwa mfalme wa nchi hiyo.   Hadithi za Bambi Asili ya Bambi Imesimuliwa na Omar Abdalla Miaka mingi iliyopita wakaazi wa kisiwa cha Zanzibar walikuwa wakiishi kando kando ya bahari kwenye ufukwe. Maisha yao yalitegemea uvuvi kwavile ardhi yao ni ya mawe na kichanga, kwa hivyo hawakuweza kulima chochote. Kwa muda mrefu hawakuchukua juhudi zozote kuingia ndani ya kisiwa, kwenda kwenye misitu kutafi ti au kulima mazao ya mboga na ngano. Walikuwa wakikumbuka maelezo ya mwarabu mmoja, ambaye katika safari yake moja kuelekea ndani ya kisiwa haikuwa na taarifa njema. Wakazungumzia mikasa miwili kuhusu sehemu hii ya Bambi. Inaponyesha mvua, wakasema, huko ukenda kunabonyea na mtu hulazimika kujichomoa haraka kwenye tope. Halafu linapotoka jua vumbi jekundu huchafua nguo. Tahadhari hizo mbili hata hivyo baadae ziliwafanya Waswahili wenyewe wakatafi ti zaidi na hivyo wakafi ka katika kijiji cha Bambi. Wale wakazi wa ufukweni walikuta miti mikubwa iitwayo Bambi. Majani ya miti hiyo huanguka chini na huifanya ardhi kuwa na rutuba. Baadae miti hiyo ikakatwa kabisa. Kilichobaki sasa ni ardhi tu yenye rutuba, jina la Bambi na wale wakazi waliotoka ufukweni, ambao kwa vizazi kadhaa sasa wamekuwa wakiishi kama wakulima. Omar Abdallah Kutoka Bambi ana umri wa miaka  Anafanya kazi za ufundi katika kituo cha Televisheni Zanzibar (TVZ). Amesaidia kuandika hadithi kutoka kijijini kwake pia kutoa maelezo juu ya maana ya jina la kijiji.  Hadithi za Bambi Uchoyo Imesimuliiwa na Hussein Ali Vuai Hapo zamani za kale alikuwepo mzee Subira na mzee Pandu, wote walikuwa marafiki na walikuwa majirani. Mzee Pandu alikuwa anakawaida ya kusikitika. Siku moja mzee Pandu alioteshwa aende porini yeye na rafiki yake Mzee Subira wakachukuwe mapesa. Kwa bahati Mzee Subira alikuwa na punda, mzee Pandu alienda kumchukua yule punda na kumvalisha soji bila ya yeye mwenyewe kumwambia. Alimchukua punda yule wakaenda porini kule alikofahamishwa. Alipofika huko aliyakuta mapesa mengi na mali za kila aina. Alizipakia mali zote zile alizozikuta na kumbebesha yule punda. Kwa bahati mbaya ukavuma upepo na ukamchukua mzee Pandu. Punda alipoona vile alifuata njia na kuelekea kwao, alifuata njia mpaka kafika kwao, alifika kwao pamoja na ule mzigo aliobebeshwa, alipofika akaanza kulia kwa kelele kubwa; Gha! Gha! Gha! Gha! Gha! Gha! mpaka mzee Subira akaamka, na alipotoka nje alimuona punda kaja na mzigo wa mapesa. Mzee huyo alishangaa kuona punda kavalishwa soji na kubebeshwa mzigo. Aliuchukua ule mzigo na kuutia ndani na punda akamuweka pahala pake pa kawaida. Ilipofika asubuhi akaenda kumuamsha jirani yake ambaye hakuwemo ndani ya nyumba. Hayumo!!! alishangaa sana kuona asubuhi ile mzee Pandu hayumo ndani mwake. Akaanza kujiuliza huyu bwana kaenda wapi? Kuona hivyo, aliwaelezea wenzake kwamba mzee Pandu haonekani, alianza kufanya ramli na dawa za miti shamba pamoja na majini ili ajuwe aliko. Mwisho wake alijua kwamba alichukuliwa na upepo mkubwa baada ya kufanya dawa . Tusiwadharau wadogo Imehadithiwa na Tatu Juma Tatu Juma Kutoka Bambi ana umri wa miaka 60, ana watoto sita na ni mama wa nyumbani Amesimuliwa hadithi na baba yake Hussein Ali Vuai Kutoka Bambi ana umri wa miaka  na ana jumla ya watoto   Yeye ni kulima, mwalimu wa Kuruani na ni mfanyakazi wa serikali kuanzia mwaka   Hapo zamani za kale alikuwepo Mfalme ambaye alioa na kupata mtoto, wa kike. Alikuwa mzuri na akasifiwa na kila mtu katika kijiji chake. Siku moja walijitokeza marafiki wawili, Ng’ombe na Kinyonga na wakaanza kumsifu yule mtoto kwa ajili ya kutaka kumuoa. Kati ya wale marafiki kila mmoja alitaka kumuoa yule binti. Kati ya wale marafiki kila mmoja alitoka kisiri siri na kwenda kwao kumposa bila ya mwenziwe kujua. Mfalme aliposikia vile aliamua kupigisha mbiu kwa ajili ya kuitisha mkutano. Mfalme aliwajuilisha lengo la kuwekwa mkutano ni posa ya mwanawe na kuoneshwa waposaji hao, Ng‘ombe na Kinyonga. Waposaji hao walikuwa wote ni marafiki. Kila mmoja alistaajabu kuona wana-   Hadithi za Bambi  gombania mtu mmoja. Mfalme alitoa siku na alisisitiza na kusema ataefi ka mwanzo ndie ataeowa. Kuona vile ng’ombe alimcheka kinyonga na kumdharau, kwa kumuona kinyonga ni mdogo sana na kumuona hana mwendo. Siku ilipofi ka ng’ombe alijiandaa na kinyonga alijiuliza, nitafanya nini mimi nifi ke mapema nipate niwahi na mimi mwendo wangu mdogo mdogo? Lilimjia wazo zuri na kuanza kupanga, kinyonga alipanga kama hivi: Atatoka kwake mapema kabla siku ya shughuli na kukaa kwenye tawi la mti. Siku ilipowadia ng’ombe alikamilisha ahadi yake, alianza kutoka mbio kwake alipofi ka tu kwenye mti kinyonga aliurukia mkia wa ng’ombe bila ya yeye mwenyewe kujua kama Kinyonga kakaa kwenye mkia wake. Ng’ombe alipofi ka kwenye shughuli aliwakuta watu wengi wamefi ka, lakini kumuangalia kinyonga hakumuona na alianza kufurahi akajua kwamba hajafi ka kwa hiyo alihisi yeye ndie atakaekuwa mshindi. Alipotaka kukaa tu alisikia sauti ya kinyonga na kumuuliza; „Mbona unataka kunikalia.“ Ng’ombe aliposikia ile sauti ya kinyonga alilia sana na kuhuzunika huku akisema; „Dunia imeniandama! Dunia imeniandama! Dunia imeniandama! Dunia imeniandama! Dunia imeniandama! Dunia imeniandama!“ Aliona kwamba mke kamkosa kwa kuchelewa kufi ka. Hapo alisimama mfalme na akachaguliwa kinyonga kwa kufi ka mapema na kuozeshwa mtoto wa mfalme. Na kuona vile Kinyonga alifurahi sana kwa kuona amemshinda mshindani wake kwa kupata mke ambae walikuwa wanamgombania. Hapo Kinyonga akaanza kubadili nguo za kila aina hadi leo. Hadithi za Bambi   Hadithi za Bambi  Chanzo cha hadithi Vikundi vya Ujerumani na Watanzania viliwatembelea wasimuliwaji na wasimuliaji hadithi katika vijiji tofauti, na kuandika hadithi kwa lugha ya Kiswahili ambazo baadaye zilitafsiriwa kwa lugha ya kijerumani. Vikundi hivyo vinawajumuisha wafuatao: Gabriel Gollnick, Daniela Hesse, Khamis Yussuf ambao walifanya mazungumzo na Bwana Ngwali Mashaka na Pandu Mkoba Faki huko Fukuchani. Madeleine Kreutzman, Kersten Kühne, Riziki Vuai Mohammed, Swaghir Mwadin walizungumza na Tatu Juma, Omar Abdallah na Hussein Ali Vuai kijijini Bambi. Matthias Mnich, Christian Kopp, Kersten Kühne, Michael Nischik, Khalfan Mwita na Chande Omar walisimuliwa hadithi na Suleiman Khamis Faraje na Zubeda Abdalla Omar huko Chukwani. Christian Kopp, Madeleine Kreutzmann, Michael Nischik, Jabirr Kheri Mohammed walipata hadithi kutoka kwa Akama Pandu Saleh, Murshid Rashid na Farasha Said Kombo wa Mikunguni. Madeleine Kreutzman na Matthias Mnich aliongea na Hassan Mambo Kombo, Haji Abdullah na Subira Abass kutoka Uroa. Picha: Birgit Mitawi, Gabriele Gollnick, Michael Nischik, Daniela Hesse, Matthias Mnich, Christian Kopp, Madeleine Kreutzmann waliosimama nyuma kutoka kushota kwenda kulia. Subira Abassi aliyesimama mbele wapili kutoka kushoto. Haji Abdalla aliyesimama mbele wapili kutoka kushoto. Hassan Mambo Kombo Aliyechutama watatu kutoka kushoto pamoja na mwalimu kutoka Uroa.   Shukrani Mradi huu wa RAA Brandenburg umegharimiwa na Shirika la mashirikiano kati ya Kaskazini na Kusini (North-South-Foundation). Programu inayojulikana kama: Vijana kwa mashirikiano ya maendeleo ya Serikali ya Brandenburg kwa kupitia Wizara ya Kazi, Jamii, Afya na Familia (MASGF) Watu wote walichangia zaidi ya Euro, 11,000 kwa mradi huu wa Soma na Uwasomeshe wenzako. V. Adenstaedt, Dr. Anders, H. Barsch, C. Berner, W. Beyer, Dr. Birkholz, I. Carstensen, E. Ehrhardt, K. Freier, E. Garske, G. Gollnick, E. Goltz, V. Göritz, I. Heide, H. Hieckel, S. Itzerott, K. Just, C. Kopp, K. Korn, K. Kühne, M. Lehn, U. List, H. Lotzmann, A. Löwisch, G. Meise, S. Meise, B. Mikat, E. Mnich, Dr. Piasecki, R. Rietzel, G. Saupe, K. Scherf, J. Schröder, Dr. Thonicke, R. Thürmer, K. Ullmann, F. Vetter, H. Viehrig, K. Volkmann, S. Wiedemann, S. Wiegartz, Dr. Zuckermann – asanteni sana. Shukurani nyingi ziwafi kie pia wanafunzi wa kike na wa kiume wa Skuli ya Sekondari ya Postdam na pia Skuli ya Gymnasium ya Rober-Blun ya Berlin, Umoja wa akina mama wa nyumbani wa Reinckendorf pia wanachama wa kanisa la Neukoln Martin – Luther- King wa Berlin. Shukurani za aina yake zinatolewa kwa Sabine Meise anayesomesha Kijerumani nchini Japan ambaye pia ameanzisha mashirikiano kati ya Skuli ya Chukwani, Zanzibar na Kyoto nchini Japan. Kutokana na juhudi zake, kikundi cha muziki kijulikanacho kama Sinfonierochester kilifanya onyesho na kukusanya fedha kwa ajili ya mradi huu. Mradi ulifadhiliwa kupitia mchezo wa Bahati nasibu, misaada ya watu binafsi, msaada uliotolewa na Bwana Mueller, kiongozi wa „Innomed Leipzing GmbH, na Bwana Krueger, Imker kutoka Beeskow. Shirika la Twende pamoja lilisaidia mradi kwa Euro 1400 zilizokusanywa kutokana na shughuli mbali mbali. Tunawashukuru pia wale wote waliosaidia mradi huu kwa hali na mali. Kujifunza na kufundisha vizuri zaidi Kupata vitabu zaidi kutokana na misaada Msaada wa jumla ya Euro 1,525,75 uliotolewa na kampuni ya RR Software GmBH iliopo Hasselfelde na shirika la „Kula“ uliweza kununua vitabu kwa skuli sita mwezi August   Shukrani nyingi zinatolewa kwa msaada huo. Ni tegemeo letu kwamba wataendelea kutoa misaada zaidi ambayo itasaidia kutoa elimu za sayansi katika vijiji vya Zanzibar. Misaada yao itawezesha kununua vitabu vipya viliopo madukani. Kwa mashirikiano na wao tutaweza kukuza maktaba ziliopo na hatimaye kupunguza tofauti ziliopo kati ya nchi tajiri za kaskazini na nchi masikini za kusini.     Upigaji chapa Uchapishaji wa hadithi hizi za Kiswahili kutoka Zanzibar umefanaywa kwa ufadhli wa Bwana Karl Heinz Remmers pamoja na mchango wa marafi ki kadhaa wa mpango wa ‚ Kutana na Zanzibar‘ Kimetungwa na: Yumuiya ya Demokrasia na Ushirikishaji wa wageni Ofi si ihusayo mambo ya wageni, kuwakuza vijana na elimo, Mkoa wa Brandenburg, Idara ya kujifunza kimataifa Mkuu wa mradi: Bibi Birgit Mitawi Mpangelio: Gabrielle Lattke Michoro: Mohamed Jafari, Gabriele Gollnick, Daniela Hesse Muhariri wa Kiswahili: Hassan A. Mitawi, Yussuf Yussuf Haki miliki © RAA Brandenburg 2007 Anwani: Demokratie und Integration Brandenburg e.V. RAA Brandenburg, Bereich, Globales Lernen Benzstraße 11/12, 14482 Potsdam Simu/Fax 0049 0331 74780-0 (20) Barua pepe: globaleslernen@raa-brandenburg.de Internet: http:/www.raa-brandenburg.de Kimechapishwa na: Central Printing, Dar es Salaam, Tanzania Fukuchani Mikunguni Uroa Uzini Bambi Chukwani Z A N Z I B A R Z A N Z I B A R A F R I C A TANZANIA Regionale Arbeitsstellen für Ausländerfragen, Jugendarbeit und Schule