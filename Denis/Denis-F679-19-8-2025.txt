  SERIKALI YA MAPINDUZI YA ZANZIBAR    OFISI YA RAIS NA MWENYEKITI WA BARAZA    LA MAPINDUZI    SERA YA DIASPORA YA ZANZIBAR DIBAJI    Sera ya Diaspora ya Zanzibar inafafanua misingi ya kufaidika    na michango ya Wanadiaspora wa Zanzibar kwa maendeleo    ya Zanzibar kiuchumi na kijamii, wakati huo huo inaweka wazi    mahitaji yao kwa kuweka utaratibu mzuri utakaosaidia kujenga    uaminifu na utakaowavutia Wanadiaspora hao kuimarisha    mahusiano na Nchi yao ya asili  Kazi ya kuandaa Sera hii ilifanywa na Ofisi ya Rais na    Mwenyekiti wa Baraza la Mapinduzi (ORMB  , kupitia vikao    vya kukusanya maoni kutoka kwa Wanadiaspora wenyewe na    kupata mapendekezo muhimu yaliyosaidia katika kutengeneza    Sera hii  Aidha, mchakato wa kutaarisha Sera hii uliendelea kwa    kufanya mapitio ya nyaraka rasmi na zisizorasmi zilizochapishwa    na ambazo hazikuchapishwa zenye uhusiano wa moja kwa moja    na Sera hii  Vile vile, majadiliano yaliyofanywa katika makundi    maalumu, watu mbali mbali mashuhuri Serikalini, Taasisi    Binafsi, Asasi za Kiraia, Wanadiaspora waliorejea nyumbani na    hatimae kwa wanachama wa Jumuiya za Diaspora  Masuala ya Diaspora yana umuhimu mkubwa na yanafahamika    kuwa ni fursa muhimu katika maendeleo ya nchi  Hii ndio    sababu iliyopelekea kuliingiza suala hili katika Sera na hatimae    kuingizwa rasmi katika mikakati ya maendeleo ya Zanzibar  Sera hii imeweka Dira, Dhamira, malengo na muundo wa    kitaasisi uliowazi na utakaowawezesha Diaspora kwa ufanisi    mkubwa kuchangia maendeleo ya nchi yao ya asili  Serikali    imejizatiti kuhakikisha kuwa Sera ya Diaspora ya Zanzibar    inatekelezwa kwa ufanisi na inatoa matokeo yaliyokusudiwa  Katika kuhakikisha utekelezaji wa Sera ya Diaspora ya Zanzibar    unafanikiwa, uwekaji wa mazingira mazuri na uanzishaji    mfumo bora zaidi wa kisheria katika uendeshaji wa suala la     iii    Diaspora ni jambo la msingi  Kwa kuzingatia hilo, Serikali    itahakikisha Idara inayosimamia Wazanzibari wanaoishi nje ya    Nchi inafanya kazi kwa kushirikiana na wadau wengine katika    kufuata taratibu zilizowekwa na Sera  Muda uliopangwa kufikia    lengo unahitaji kuchungwa vizuri na kuwekewa miundo mbinu    mizuri kwa ajili ya ufuatiliaji na tathmini  Pamoja na Utangulizi, Sera hii kwa ujumla ina sehemu kuu tano;    Sehemu ya kwanza inaelezea historia na hali halisi ya Diaspora    wa Zanzibar, Sehemu ya pili ya Sera inafafanua Diaspora wa    Zanzibar, Dira, Dhamira, Tunu na Miongozo ya Sera; wakati    Sehemu ya tatu inaonesha Mantiki na Malengo ya Sera  Sehemu    ya nne inatoa Matamko ya Kisera na Mikakati ya utekelezaji na    mwisho, Sehemu ya tano inaelezea kazi na majukumu ya Taasisi    mbali mbali ambazo ni wahusika katika utekelezaji wa Sera hii    na mapendekezo ya taratibu za ufuatiliaji na tathmini yake  ORMBLM inawashukuru Wahusika wote, Taasisi na watu binafsi    waliochangia katika kuifanikisha Sera hii ya Diaspora Zanzibar  Matarajio yetu ni kwamba matokeo ya utekelezaji wa Sera hii    yatasaidia katika kuonesha umuhimu wa Wanadiaspora katika    kuchangia maendeleo ya Nchi yao na vile vile kuimarisha    ukuaji na ustawi wa Wanadiaspora  ISSA HAJI USSI GAVU    WAZIRI WA NCHI,    OFISI YA RAIS NA MWENYEKITI WA BARAZA LA MAPINDUZI    ZANZIBAR    iv    YALIYOMO    DIBAJI ii    YALIYOMO iv    ORODHA YA VIFUPISHO NA MANENO vi    SURA YA KWANZA 1    HISTORIA NA HALI HALISI YA DIASPORA ZANZIBAR 1    Utangulizi 1    Historia, Watu na Uchumi wa Zanzibar 3    Hali ya Diaspora Kimataifa 4    Zanzibar na Hali ya Diaspora 5    SURA YA PILI 9    MAANA YA DIASPORA WA ZANZIBAR, DIRA NA    DHAMIRA YA SERA 9    Maana ya Diaspora 9    Miongozo ya Kanuni za Sera 10    Dira ya Sera 10    Dhamira ya Sera 10    SURA YA TATU 11    HAJA YA KUWEPO KWA SERA NA MALENGO YAKE 11    Haja ya Kuwepo kwa Sera ya Diaspora 11    Malengo ya Sera ya Diaspora 11    SURA YA NNE 13    HOJA, MATAMKO NA MIKAKATI YA SERA 13    Kuijengea uwezo Idara inayoshughulikia    masuala ya Diaspora 13    Usimamizi wa Taarifa zinazohusu Diaspora 13    Kuwashirikisha Wanadiaspora 14    Kutumia Taaluma na Ujuzi wa Wanadiaspora kwa    maendeleo ya Nchi 15    v    Utumaji Fedha kutoka kwa Wanadiaspora 16    Diaspora na Biashara na Uwekezaji Vitega Uchumi 17    Diaspora na Utalii 18    Diaspora na Misaada ya Kijamii 18    SURA YA TANO 20    WAJIBU, MAJUKUMU YA KITAASISI, TATHMINI NA    UFUATILIAJI 20    Mfumo wa Uratibu 20    Wajibu na Majukumu ya Kitaasisi 20    Idara inayoshughulikia Diaspora 21    Jukwaa la Diaspora 21    Majukumu ya Wizara, Idara na Mawakala wa    Serikali na Wahusika wengine 22    Tume ya Mipango 22    Mamlaka Kukuza Uwekezaji Zanzibar 22    Benki Kuu, Benki za Biashara na Taasisi za Fedha 23    Kamisheni ya Utalii 23    Jumuiya za Wanadiaspora wa Zanzibar 23    Washirika wa Maendeleo na Taasisi    nyengine za Kimataifa 24    Vyombo vya Habari 24    Ofisi za Kibalozi 24    Idara ya Uhamiaji 24    Ufuatiliaji na Tathmini 25    vi    ORODHA YA VIFUPISHO NA MANENO    CRDB Benki ya Ushirika na Maendeleo Vijijini    FDI Vitega Uchumi vya moja kwa moja    kutoka Nje ya Nchi    IFAD Mfuko wa Kimataifa wa Maendeleo ya    Kilimo    ILO Shirika la Kazi Duniani    IMF Shirika la Fedha Duniani    MKUZA Mkakati wa Kukuza Uchumi na    Kupunguza Umasikini Zanzibar    ODA Misaada Rasmi ya Maendeleo    TEHAMA Teknolojia ya Habari na Mawasiliano    TOKTEN Usafirishaji wa Taaluma kupitia    Mitandao ya Wataalamu    UNDESA Shirika la Umoja wa Mataifa    linaloshughulikia Masuala ya    Maendeleo ya Uchumi na Kijamii    UNDP Shirika la Maendeleo la Umoja wa    Mataifa    UNESCO Shirika la Elimu, Sayansi na Utamaduni    la Umoja wa Mataifa    US$ Dola za Kimarekani    Chama cha Mapinduzi    SEKTA YA KILIMO Uzalishaji unaotokana na kilimo cha    mazao ya biashara, mifugo, misitu na    uvuvi    SEKTA YA VIWANDA Uzalishaji unaotokana na machimbo    uchimbaji, uzalishaji viwanda, umeme,    usambazaji maji na ujenzi    SEKTA YA HUDUMA Uzalishaji unaotokana na huduma za    elimu, afya, sanaa, burudani, michezo,    taarifa za makosa ya jinai na madai n  k  SURA YA KWANZA    HISTORIA NA HALI HALISI YA DIASPORA    ZANZIBAR    Utangulizi    Zanzibar ni Visiwa vilivyopo Afrika Mashariki katika Bahari    ya Hindi vyenye wakaazi wenye asili kutoka maeneo tofauti    duniani  Kama ilivyo desturi kwa watu wa visiwa, suala la    kusafiri na kuhama ni utamaduni wao  Idadi kubwa ya watu    wa Zanzibar kwa muda mrefu wamekuwa wakihamia sehemu    mbali mbali za Tanzania Bara na nje ya Tanzania na kushiriki    katika kutoa michango ya maendeleo kwa jamii  Kuna idadi    kubwa ya Wazanzibari wanaoishi nje ya Tanzania (Diaspora)    ambao kwa muda wote wamekuwa karibu na Nchi yao ya asili    kwa kusaidia katika shughuli mbali mbali za maendeleo na    kijamii  Serikali ya Mapinduzi ya Zanzibar imekuwa ikifanya juhudi    mbali mbali katika kuwashirikisha Diaspora katika maendeleo    ya Zanzibar  Katika miaka ya 1980, Mzee Ali Hassan Mwinyi    Rais wa Zanzibar na Mwenyekiti wa Baraza la Mapinduzi wa    Awamu ya Tatu aliwataka Wazanzibari waliopo nje (Overseas    Zanzibar   kuja kuwekeza Zanzibar na kusaidia kufufua uchumi    wake  Aidha, katika miaka ya 1990, Mheshimiwa Dk  Salmin Amour    Juma Rais wa Awamu ya Tano aliendeleza juhudi hizo kwa    kuwataka Wazanzibari walioko nje kuja kuwekeza na kujenga    nyumba za makaazi  Juhudi za hivi karibuni ziliendelea    kufanyika ambapo Chama cha Mapinduzi (   kiliamua    kuliingiza suala la Watanzania wanaoishi ughaibuni katika Ilani    yake ya Uchaguzi wa mwaka 2010 - 2015  Ilani hiyo, Ibara ya 199 (j) CCM iliazimia kuendeleza mchakato    wa kutambua Jumuiya za Watanzania wanaishi ughaibuni na    kuweka utaratibu utakao wawezesha kuchangia maendeleo ya    Taifa lao la asili  Katika kutekeza ahadi ya Ilani ya CCM, Serikali ya Mapinduzi    ya Zanzibar baada ya Uchaguzi Mkuu wa Oktoba 2010, ilianza    mchakato wa kuwashirikisha Wanadiaspora wa Zanzibar katika    maendeleo  Mheshimiwa Dk  Ali Mohamed Shein Rais wa    Zanzibar na Mwenyekiti wa Baraza la Mapinduzi wa Awamu ya    Saba alianzisha Idara ya Ushirikiano wa Kimataifa na Uratibu wa    Wazanzibari Wanaoishi Nje ya Nchi ili iweze kuratibu shughuli    za Wanadiaspora vizuri  Tokea kuanzishwa kwake, Idara hii imefanya kazi ya kujenga    uhusiano mwema kwa jamii ya Wanadiaspora na kuwashajilisha    kushiriki katika Maendeleo ya Kiuchumi na Kijamii ya Zanzibar  Idara pamoja na mambo mengine imefanya ziara rasmi katika    nchi za Oman, Umoja wa Nchi za Falme za Kiarabu (UAE), Brazil,    India, Denmark na Ethiopia siyo tu kwa lengo la kuanzisha    mahusiano rasmi na Wanadiaspora wanaoishi katika Nchi hizo,    bali pia kujifunza kutokana na mifano mizuri ya kiutendaji    kutoka Nchi hizo katika suala zima la utekelezaji wa dhana ya    Diaspora  Kwa upande mwengine Mapitio ya Dira ya Maendeleo    ya Zanzibar 2020 ambayo yamelenga kuondoa umasikini    uliokithiri na kufikia Maendeleo Endelevu yametambua    mchango wa Diaspora katika maendeleo ya Zanzibar  Kwa sasa    Mpango wa Muda wa Kati ni Mkakati wa Kukuza Uchumi na    Kupunguza Umasikini Zanzibar (2015-2020) umejumisha suala    la Diaspora katika Mikakati ya Kimaendeleo na kupendekeza    hatua za kuchukuliwa  Hatua hizo ni pamoja na kutambua misaada ya kijamii ya    Wanadiaspora kama mitaji ya maendeleo kwa Zanzibar,    kutangaza Sekta za Uwekezaji kwa Wanadiaspora, kuhamasisha    utalii kwa jamii ya Wanadiaspora na kuweka taratibu nafuu za    kibenki kwa ajili ya Wanadiaspora  Historia, Watu na Uchumi wa Zanzibar    Zanzibar ina eneo la ukubwa wa kilomita za mraba 2,654; kati    ya hizo kilomita za mraba 1,666 ni eneo la Kisiwa cha Unguja na    kilomita za mraba 988 ni eneo la Kisiwa cha Pemba  Zanzibar    imekuwa lango kuu la kibiashara kati ya Nchi za Mashariki    ya Kati, India na Nchi nyengine za Afrika  Kabla ya karne    ya 14, Wananchi wa Zanzibar walikuwa na utawala wao wa    kujiendesha chini ya Mwinyi Mkuu  Inasadikiwa kuwa Mreno    aliingia Zanzibar kati ya miaka ya 1498 na 1504 na kuanza    kuitawala Zanzibar kwa takriban miaka mia mbili  Baada ya    hapo, Sultani wa Oman aliitawala Zanzibar kuanzia mwaka    hadi 1964  Zanzibar ilifanya Mapinduzi tarehe 12 Januari    mwaka 1964 ambayo ndio yaliyoleta ukombozi kamili wa    Wananchi wa Zanzibar  Baada ya Mapinduzi Matukufu, Zanzibar    na Tanganyika iliyopata uhuru wake tarehe 9 Disemba, 1961    ziliungana tarehe 26 Aprili, mwaka 1964 na kuanzishwa kwa    Jamhuri ya Muungano wa Tanzania  Hivyo, Mamlaka ya Serikali ya Tanganyika yaliingizwa katika    Serikali ya Jamhuri ya Muungano wa Tanzania na Serikali ya    Mapinduzi ya Zanzibar ilibakia na mamlaka ya kusimamia na    kuendesha mambo yake yasiyo kuwa ya Muungano  Zanzibar    ina mihimili yake mitatu ambayo ni Serikali ya Mapinduzi    ya Zanzibar, Baraza la Wawakilishi na Mahakama, isipokuwa    Mahakama ya Rufaa ambayo imebakia kuwa ni Taasisi ya    Muungano  Kwa mujibu wa Sensa ya Watu na Makaazi ya Tanzania ya    mwaka 2012, idadi ya watu wa Zanzibar ni 1,303,569 ambayo    inakua kwa asilimia 2  8 kwa mwaka  Asilimia 51  6% ya watu    wa Zanzibar ni wanawake na asilimia 48  4% ni wanaume  Aidha, sensa hiyo ilibainisha kuwa asilimia 46  3% ya watu wa    Zanzibar wanaishi vijijini na asilimia iliobakia wanaishi mijini  Idadi ya vijana wenye umri wa kuanzia miaka 15 hadi 35 ni    asilimia 36  2% ya watu wote wa Zanzibar  Takwimu za mwaka 2016, zinaonesha kuwa uchumi wa    Zanzibar kwa kigezo cha pato la Taifa ni Shilingi za Kitanzania    ,628 Bilioni (kwa bei ya sasa)  Idadi kubwa ya wananchi wa    Zanzibar wanajishughulisha na kilimo cha kujikimu  Pato la mtu    mmoja mmoja ni Shilingi za Kitanzania 1,806,000  Shughuli kuu    za kiuchumi ni utalii, usafirishaji, mawasiliano, ujenzi, fedha na    biashara  Serikali inahakikisha kuwa mipango ya maendeleo na uwekezaji    inaleta uwiano kati ya ukuaji wa uchumi na maendeleo ya jamii  Mageuzi ya kiuchumi yaliyofanywa kuanzia miaka ya 1980,    yameleta mafanikio makubwa katika kukuza uwekezaji binafsi    kutoka ndani na nje hasa kwenye sekta za utalii, mawasiliano na    usafiri  Takwimu zinaonesha kuwa uchumi wa Zanzibar unakua    kwa kiwango cha kuridhisha; ambapo ulikua kwa asilimia 6  6%    mwaka 2015  Hali ya Diaspora Kimataifa    Shirika la Umoja wa Mataifa linaloshughulikia masuala ya    Maendeleo ya Uchumi na Kijamii (UNDESA) limebainisha    kuwa katika kipindi cha miaka hamsini iliyopita, idadi ya watu    wanaoishi nje ya nchi zao za asili imeongezeka kutoka watu    milioni 75 katika miaka ya 1960 hadi kufikia watu milioni 232,    katika mwaka 2013; ikiwa sawa na asilimia 3% ya watu wote wa    duniani  Aidha, kwa mujibu wa taarifa ya Benki ya Dunia ya mwaka    inayohusu Diaspora kwa Maendeleo ya Afrika (Diaspora    for Development in Africa) ilibainisha kuwa kiasi cha Waafrika    milioni 30  6 wanaishi nje ya nchi zao za asili  Wanadiaspora    hawa wamekuwa wakituma kiwango kikubwa cha fedha katika    nchi wanazotoka zinazokadiriwa kufikia Dola za Kimarekani    bilioni 40 kwa mwaka 2010 ambazo ni zaidi ya misaada ya    kimaendeleo (ODA) na uwekezaji kutoka nje (F   zilizoingia    katika nchi hizo kwa mwaka huo  Taarifa rasmi ya Umoja wa Mataifa ya Mwaka 2015 imeeleza    kwamba jumla ya wahamiaji wapatao milioni 230 walitarajiwa    kutuma jumla ya US$ 500 bilioni kwenda katika nchi    zinazoendelea katika mwaka 2015  Kutokana na kiwango hiki    kikubwa cha utumaji wa fedha, Serikali za Nchi mbali mbali    pamoja na Mashirika ya Maendeleo ya Kimataifa yameipa suala    la Uhamiaji na Maendeleo umuhimu na mtazamo wa kipekee    katika Sera na Mipango ya kiuchumi na kijamii  Zanzibar na Hali ya Diaspora    Hakuna takwimu halisi wala taarifa sahihi ama za Watanzania au    Wazanzibari wanaoishi nje ya nchi kama Diaspora kwa misingi    ya idadi, sehemu walipo, umri, taaluma, mafunzo, kipato na    uzoefu wao wa kitaaluma  Taarifa ya Uhamiaji iliyotolewa na Jamhuri ya Muungano    wa Tanzania katika mwaka 2015 inakadiriwa kwamba kiasi    cha Watanzania 421,456 wanaishi nje ya nchi  Aidha, Ofisi    ya Mtakwimu Mkuu wa Serikali ya Mapinduzi ya Zanzibar    katika kitabu chake cha “Zanzibar in Figure” cha mwaka    kimeeleza kuwa kutokana na sensa ya Watu na Makaazi    ya mwaka 2012 asilimia 1  2% ya Watanzania wanaishi nje ya    nchi  Hata hivyo, takwimu hiyo haikuchambua idadi halisi ya    Wazanzibari wanaioshi nje ya nchi  Pamoja na tatizo hilo la kukosekana kwa idadi halisi ya Diaspora,    kunajitokeza tatizo kama hilo la kukosekana kwa takwimu    sahihi za kiwango cha fedha zinazotumwa na Wanadiaspora    kuja Tanzania na Zanzibar kwa jumla  Kama ilivyodhihirishwa    katika Ripoti ya Benki ya Dunia ya mwaka 2013 kwamba    ni vigumu kujua kiwango halisi cha fedha zinazotumwa na    Wanadiaspora katika nchi zilizo chini ya Jangwa la Sahara  Benki Kuu ya Tanzania inakisia kuwa fedha rasmi zilizotumwa    Zanzibar na Wanadiaspora kwa mwaka 2015 zilikuwa wastani    wa Dola za Kimarekani 1  0 milioni  Utaratibu wa kutumia njia zisizo rasmi katika kutuma fedha    unaendelea licha ya kuwa baadhi ya Benki, ziliopo Tanzania    Bara na Zanzibar zimeanzisha huduma maalumu za kutuma    na kupokea fedha kutoka nje kupitia na kushirikiana na    Western Union na Money Gram International  Imebainika    kuwa ni Wanadiaspora wachache tu wa Zanzibar waliojitokeza    kutumia huduma hizo rasmi  Hali hii inapelekea kukosekana    kwa takwimu sahihi za fedha zinazotumwa na Diaspora kuja    Zanzibar  Inafahamika kwamba Zanzibar ina hazina kubwa ya Watu    wenye asili ya Zanzibar ambao ni wataalamu, wasomi na    mabingwa waliobobea wanafanya kazi katika Taasisi muhimu    Barani Ulaya, Marekani, Canada na Mashariki ya Kati  Uwezo    wa kitaaluma wa Wanadiaspora na utaratibu wa kuhamisha    ujuzi walioupata kutoka nje ya nchi ni moja ya eneo muhimu    la mchango wa Diaspora katika nchi wanazotoka na zile    wanazoishi  Kwa mfano katika mwaka 2013, Wanataaluma wa lugha ya    Kiswahili wenye asili ya Zanzibar kutoka vyuo vikuu mbali    mbali nje ya nchi wameshirikiana na Chuo Kikuu cha Taifa cha    Zanzibar (SUZA) kuanzisha mitaala ya kufundishia Kiswahili         katika ngazi ya Uzamivu (Ph   na Uzamili (Post graduate)  Wanataaluma hao pia wanapata fursa kuja kufundisha Kiswahili    hapa Zanzibar kila mwaka  Mifano mingine ni pamoja na    Chuo Kikuu cha Copenhagen nchini Denmark kilishirikiana    na Wazanzibari walioko Denmark mwaka 2015 kuleta walimu    kufundisha masomo mbali mbali katika Skuli tofauti ikiwemo    Kisiwandui, Haile Selassie, Ben Bella na Nungwi  Katika sekta    ya afya, Watanzania waliopo Marekani walileta madaktari    wa fani tofauti kutoka “African Women Cancer Awareness    Association” ambao walitoa mafunzo ya matibabu ya meno na    utambuzi wa saratani za akina mama katika Zanzibar School of    Health kilichopo Mombasa Zanzibar  Misaada ya kijamii ya Wanadiaspora kwa kawaida inajuilikana    kama mchango binafsi wa jamii ya Wanadiaspora kwa ajili ya    kufanya mambo mbali mbali katika nchi zao za asili  Hakuna    anayejua kiwango halisi cha mchango wa misaada ya kijamii    kutoka nje katika shughuli za maendeleo ya Zanzibar  Hata    hivyo, kwa mujibu wa Ripoti ya Shirika la Kazi Duniani (ILO)    ya mwaka 2010 inayohusu Matumizi ya Ulinzi wa Jamii, Mapitio    ya Ufanisi na Bajeti ya Kijamii imebainisha kuwa misaada na    michango iliyotolewa Zanzibar kwa misingi ya kidini inakisiwa    kuwa ni asilimia 0  4% ya Pato la Taifa  Baadhi ya michango ya    kijamii iliyotolewa na Wanadiaspora wa Zanzibar ni pamoja    na vifaa tiba vilivyopelekwa Hospitali za Wilaya za Kivunge na    Makunduchi na ujenzi wa Skuli ya Unguja Ukuu uliofanywa na    Wazanzibari wanaoishi Canada  Taasisi nyengine ya Diaspora ya Milele Foundation imetiliana    saini mkataba wa makubaliano na baadhi ya Taasisi za    Serikali katika utoaji wa misaada ya kijamii ikiwemo ujenzi wa    Hospitali ya Welezo iliyopo Unguja, ujenzi wa matangi ya maji    Makunduchi  Mfano mwengine mwaka 2015, Wanadiaspora    wanaoishi nchini Seattle Marekani wamesaidia kukusanya viti         na meza 500 za kusomea ambazo baadae Serikali ilitoa    fedha za kusafirisha kuja nchini  Vifaa hivyo vimesambazwa    katika Skuli za Sekondari za Lumumba, Tumekuja na    Mwanakwerekwe C kwa Unguja na Fidel Castro na Madungu    kwa Pemba  Sekta ya Utalii inachangia asilimia (80%) ya fedha za kigeni    zilizokusanywa Zanzibar  Jamii ya Wanadiaspora wanaweza    kuwa na umuhimu wa kufungua masoko mapya ya utalii na    kuutangaza utalii katika nchi wanazoishi  Wanadiaspora wa    Zanzibar wana uhakika zaidi wa kuzijua fursa na vivutio vya    utalii vya Zanzibar kuliko wageni  SURA YA PILI    MAANA YA DIASPORA WA ZANZIBAR, DIRA NA    DHAMIRA YA SERA    Maana ya Diaspora    Neno Diaspora lina maana ya raia au mtu wa nchi moja    anapoamua kuhamia nchi nyengine kwenda kuishi huko bila    ya kupoteza uzalendo na upendo wa nchi yake ya asili  Mara    zote mtu huyo hujengwa na mtazamo chanya katika harakati za    maendeleo ya nchi yake ya asili  Kwa madhumuni ya sera hii, Wanadiaspora wa Zanzibar ni    Watu wenye asili ya Zanzibar wanaoishi nje ya nchi ambao    wana uzalendo, wanatambua Mapinduzi Matukufu ya mwaka    kwamba yameleta ukombozi wa Watu wa Zanzibar    na wanaheshimu Katiba na Sheria za nchi yao  Ni muhimu    kwamba, watu hao wawe na hisia za kizalendo, hamu na ari ya    kushiriki katika kuimarisha maendeleo ya Zanzibar  Uzalendo    kwa mantiki ya Sera hii ni upendo wa nchi pamoja na harakati    za kimaendeleo kwa kuzingatia Sheria na utulivu wa jamii bila    ya ubaguzi  Kwa mujibu wa Sera hii vigezo vikuu vya kumuwezesha mtu    mwenye asili ya Zanzibar kutambulika kuwa Diaspora kwa    ujumla ni vinne:-    a) Asili ya Zanzibar;    b) Uzalendo wa nchi;    Kutambua na Kuheshimu Mapinduzi Matukufu ya    Zanzibar ya mwaka 1964; na    Utii wa Katiba na Sheria za nchi  Miongozo ya Kanuni za Sera    Kufanikiwa kwa Sera ya Diaspora kumeunganishwa na    miongozo mitano ifuatayo ya Kanuni za Sera:    Ushirikishwaji wa Wanadiaspora katika maendeleo ya    Taifa  Kutambua umuhimu wa mchango wa Wanadiaspora    katika maendeleo ya kijamii na kiuchumi  Ushirikishwaji wa Taasisi na wahusika wote kwa    kuunganisha juhudi zao katika mambo ya Diaspora    kwenye utaarishaji wa Sera, utekelezaji, usimamizi na    tathmini ya mikakati  Matumizi ya Takwimu sahihi za Diaspora katika    kusimamia na kutathmini mafanikio ya utekelezaji wa    Sera na Programu  Kuzingatiwa kwa mahitaji ya kijinsia ili kutoa matarajio    husika kwa jamii ya Diaspora wanaume na wanawake  Dira ya Sera    Kuwa na jamii ya Wanadiaspora wenye uzalendo na moyo wa    kuchangia na kukuza maendeleo ya kiuchumi na kijamii ya    Zanzibar  Dhamira ya Sera    Kuwatambua, kuwaunganisha na kuwashirikisha Wanadiaspora    wa Zanzibar katika umoja wao ili waweze kuchangia ipasavyo    katika maendeleo ya Zanzibar  SURA YA TATU    HAJA YA KUWEPO KWA SERA NA MALENGO YAKE    Haja ya Kuwepo kwa Sera ya Diaspora    Serikali ya Mapinduzi ya Zanzibar inatambua na inathamini    Wanadiaspora wenye asili ya Zanzibar katika kuleta    maendeleo ya kiuchumi na kijamii ya Zanzibar  Zipo fursa    nyingi ambazo ikiwa zitatumiwa vizuri zitasaidia katika    kuharakisha maendeleo ya Zanzibar  Fursa hizo ni pamoja na    misaada ya kifedha inayotolewa na Wanadiaspora kwa jamaa    zao, uwekezaji, taaluma, ujuzi na teknolojia  Ili fursa hizi ziweze    kutumika ipasavyo, kuna haja ya kuwepo kwa Sera ambayo    itatoa muongozo kuhusu namna Wanadiaspora wa Zanzibar    watakavyoshiriki katika kuleta maendeleo ya nchi yao ya asili  Sera hii inajumuisha mambo muhimu na hatua mahsusi pamoja    na mahitaji ya mfumo wa Sheria na Taasisi ambao utawekwa    kuondosha changamoto zilizopo ili kuweza kuwashirikisha    kikamilifu Wanadiaspora wa Zanzibar katika maendeleo ya    nchi yao  Malengo ya Sera ya Diaspora    Lengo kuu    Lengo kuu la Sera ya Diaspora ni kujenga mazingira mazuri    yatakayowawezesha Wanadiaspora kushiriki na kuwafanya    waweze kutoa mchango wao kwa maendeleo ya Zanzibar  Malengo mahsusi,    Sera ya Diaspora ya Zanzibar itazingatia hatua zifuatazo:    Kufanya mapitio ya Sera mbali mbali za kisekta ambazo    zitaelezea na zitatoa maelekezo kuhusiana na masuala    muhimu ya Diaspora na maendeleo ya Zanzibar;        Kuwashajihisha Wanadiaspora wote kushiriki katika    maendeleo ya kijamiii na kiuchumi; na    Kuainisha fursa na wajibu wa Wanadiaspora wa    Zanzibar  SURA YA NNE    HOJA, MATAMKO NA MIKAKATI YA SERA    Kuijengea uwezo Idara inayoshughulikia masuala ya    Diaspora    Hoja ya Sera:    Idara ya Ushirikiano wa Kimataifa na Kuratibu Wazanzibari    walioko Nje ya Nchi imeanzishwa mwaka 2010 na kupewa    jukumu la kushughulikia masuala ya Wanadiaspora  Katika    kipindi cha miaka saba, Idara inayoshughulikia Diaspora    imeweza kuwakutanisha Diaspora katika maeneo mbali mbali    duniani  Hali hii imeweza kujenga mafahamiano mazuri kati    ya Wanadiaspora na Serikali  Hata hivyo, kutokana na suala la    Diaspora ni lenye changamoto nyingi, Idara inayoshughulikia    Wanadiaspora inahitaji kuongezewa uwezo  Tamko la Sera:    Serikali itaimarisha Idara inayoshughulikia Diaspora kwa    kuipatia nyenzo na wataalamu  Mikakati ya Sera:    Kuwekeza katika kujenga uwezo wa kupata wataalamu;    Kuipatia nyenzo za kutekeleza majukumu yake; na    Kuiwezesha kuwa kituo kikuu cha taarifa za Diaspora  Usimamizi wa Taarifa zinazohusu Diaspora    Hoja ya Sera:    Kupata taarifa sahihi za Diaspora ni moja ya jambo muhimu    katika kupanga shughuli za kisera na maendeleo  Upatikanaji    na usimamizi wa takwimu kamili na taarifa za uhakika za idadi    ya Wanadiaspora, walivyotawanyika kijografia, kijinsia, ujuzi         na uzoefu, na pia utashi wao pamoja na uwezo wa Jumuiya zao    ni jambo linalohitaji kuwekewa mkazo  Tamko la Sera:    Serikali itaanzisha na kusimamia utaratibu maalum utakaoweka    taarifa na takwimu za Wanadiaspora  Mikakati ya Sera:    Kuwashajiisha Wanadiaspora kutoa taarifa zao sahihi    na kufanya marekebisho kila inapohitajika;    Kuandaa mfumo wa kielektroniki utakaowezesha    kukusanya, kuchambua, kuhifadhi na kutafsiri taarifa    na takwimu za Diaspora; na    Kushirikiana na Taasisi nyengine za ndani na nje ya    nchi ambazo zinaweka taarifa na takwimu za Diaspora    kuleta uwiano mzuri  Kuwashirikisha Wanadiaspora    Hoja ya Sera:    Kuwepo kwa utaratibu madhubuti wa kuwashirikisha    Wanadiaspora kunarahisisha kujenga imani na kuimarisha    mashirikiano kati yao na Serikali  Aidha, ushirikishwaji    unajenga mfumo rahisi wa mawasiliano na kuaminiana  Tamko la Sera:    Serikali itaanzisha mfumo madhubuti wa kuwezesha    mashirikiano baina ya Serikali, Wanadiaspora na Taasisi    nyengine zinazohusika  Mikakati ya Sera:    Kuandaa mfumo wa kisheria na kitaasisi wa    kuwashirikisha Wanadiaspora katika maendeleo ya    Zanzibar;        Kusimamia na kuendeleza Jukwaa la Diaspora kwa    siku maalum ya Wanadiaspora;    Kuongeza ufanisi wa matumizi ya Ofisi za Ubalozi za    Jamhuri ya Muungano wa Tanzania kupitia Jumuiya zao    katika kuwashirikisha na kuwakutanisha  Kuweka utarabu wa kuimarisha mawasiliano na Jumuiya    za Wanadiaspora ambazo Serikali ya Mapinduzi ya    Zanzibar na Ofisi za Ubalozi za Jamuhuri ya Muungano    wa Tanzania inaweza kushirikiana nazo;    Kuweka utaratibu sahihi wa kutoa habari kwa    Wanadiaspora kupitia vyombo vya habari na tuvuti    rasmi za Serikali;    Kuwatumia Wanadiaspora kama Mabalozi wa kujenga    ushawishi na utetezi katika kuelekeza maendeleo ya    Zanzibar;    Kujadiliana na Taasisi zinazohusika ili kuweka utaratibu    maalum utakaohamasisha Wanadiaspora kushiriki    katika maendeleo ya nchi yao; na    Kutoa vitambulisho maalum kwa Wanadiaspora wenye    sifa kushiriki ipasavyo katika maendeleo ya Zanzibar  Kutumia Taaluma na Ujuzi wa Wanadiaspora kwa    maendeleo ya Nchi    Hoja ya Sera:    Ujuzi na uwezo wa kitaaluma wa Wanadiaspora ni moja ya eneo    muhimu la mchango wa Wanadiaspora katika nchi zao za asili  Kwa hivyo, kuna haja ya kuandaa utaratibu wa kuwawezesha    Wanadiaspora kutumia ujuzi walioupata nje ya nchi  Tamko la Sera:    Serikali itaweka utaratibu wa kuwawezesha Wanadiaspora    kuutumia nchini ujuzi na taaluma waliopata wakiwa nje ya nchi    kwa kuzingatia Sheria za nchi  Mikakati ya Sera:    Kuwatambua Wanadiaspora wenye ujuzi na taaluma    kwa mujibu wa mahitaji ya nchi;    Kuandaa utaratibu utakaowavutia Wanadiaspora kuja    nchini kwa lengo la kutumia ujuzi na taaluma zao; na    Kuwapa fursa Wanadiaspora wenye sifa kushiriki katika    zabuni mbali mbali kulingana na ujuzi na taaluma zao  Utumaji Fedha kutoka kwa Wanadiaspora    Hoja ya Sera:    Wanadiaspora wengi wamekuwa na desturi ya kutuma fedha    kwa jamaa zao kwa utaratibu usiokuwa rasmi  Utumaji wa fedha    kwa njia za halali kutoka nje ya Nchi zinachochea maendeleo    ya kijamii na kiuchumi  Aidha, kuna fursa kwa Wanadiaspora    kuweka akiba zao katika Benki za nchini na kuzitumia kama    dhamana katika shughuli mbali mbali kama vile biashara na    uwekezaji  Ni muhimu kuhamasisha matumizi ya mfumo ulio    rasmi na nafuu katika utumaji na uwekaji wa fedha  Tamko la Sera:    Serikali itazihamasisha benki kuandaa utaratibu utaowavuatia    Wanadiaspora kutumia mifumo rasmi ya kutuma fedha kwa    jamaa zao na uwekaji wa akiba  Mikakati ya Sera:    Kuanzisha majadiliano na Benki Kuu kuhusu kuwepo    kwa mfumo rasmi utakaowezesha Wanadiaspora    kusafirisha fedha kihalali kuja Zanzibar kwa gharama    nafuu na kufungua akaunti za akiba zitakaweza    kutumika kama dhamana kwa shughuli za kibiashara    na uwekezaji;        Kujadiliana na Benki Kuu kuangalia uwezekano wa    kurasimisha mfumo wa miamala ya fedha unaotumika    na maduka ya kubadilisha fedha kwa Wanadiaspora;    na    Kuwashajihisha Wanadiaspora kujiunga na Mfuko wa    Hifadhi ya Jamii kwa hiari  Diaspora na Biashara na Uwekezaji Vitega Uchumi    Hoja ya Sera:    Wanadiaspora wa Zanzibar waliopo ughaibuni na wale    wanaorejea wanaweza kurahisisha ukuwaji wa pamoja wa    biashara na uwekezaji kati ya nchi wanazoishi na nchi yao ya    asili  Fursa za uwekezaji na biashara zilizopo ziwahamasishe    Wanadiaspora kuzitumia kwa faida yao na kuwekeza kwa    maendeleo ya Zanzibar  Tamko la Sera:    Serikali itatangaza fursa zilizopo za uwekezaji kwa Wanadiaspora    kupitia Taasisi zenye dhamana ya uwekezaji na Sheria zilizopo    na kuweka vivutio vya uwekezaji vitakavyowashajihisha    kuwekeza kupitia Ushirikiano wa Sekta ya Umma na Sekta    Binafsi na uwekezaji mwengine  Mikakati ya Sera:    Kupitia Taasisi za uwekezaji na Ofisi za Ubalozi zetu,    Wanadiaspora watapatiwa taarifa zote muhimu za fursa    za uwekezaji na biashara;    Kuandaa utaratibu maalum utakaowavutia    Wanadiaspora kuwekeza Zanzibar;    Kuwatangazia Wanadiaspora miradi ya ubia baina ya    Sekta ya Umma na Sekta Binafsi (PPP) kwa mujibu wa    Sheria husika; na        Kuwashajihisha Wanadiaspora kutumia taaluma na    ujuzi walionao Wanadiaspora katika kuibua miradi    mipya ya uwekezaji kupitia ubia baina ya Sekta ya    Umma na Sekta Binafsi  Diaspora na Utalii    Hoja ya Sera:    Jamii ya Wanadiaspora inaweza kufungua masoko mapya    ya utalii na kukuza biashara ya utalii katika nchi wanazoishi  Wanadiaspora wa Zanzibar wanaweza kutumika kama    mawakala wa kuitangaza Zanzibar na vivutio vyake ili kuvutia    watalii wengi zaidi kuja kutembelea nchi yetu  Tamko la Sera:    Serikali itawatumia Wanadiaspora katika kuitangaza na kukuza    biashara ya utalii wa Zanzibar  Mikakati ya Sera:    Kuwapa habari na kuwaelimisha Wanadiaspora juu ya    fursa na vivutio vya utalii vya Zanzibar;    Kuwashajihisha Wanadiaspora wenye uwezo na    ushawishi kufungua ofisi za uwakala wa kutangaza    vivutio vya utalii viliopo Zanzibar ili kuwavutia watalii    wengi zaidi; na    Kuweka vivutio maalumu vitakavyowahamasisha    Wanadiaspora kuja nyumbani kuzifaidi fursa za utalii    zilizopo  Diaspora na Misaada ya Kijamii    Hoja ya Sera:    Misaada ya kijamii kutoka kwa Wanadiaspora inaweza    ikatumika kama chanzo kimoja wapo cha kupunguza umasikini         na pia sehemu ya mchango wa maendeleo kwa jamii  Kwa hivyo,    ipo haja ya kuwepo mfumo wa kuratibu uletaji wa misaada ya    kijamii kutoka kwa Wanadiaspora ili kutambua mchango wake    katika maendeleo ya kiuchumi na kijamii  Tamko la Sera:    Serikali itaweka mfumo rasmi wa kuratibu misaada ya kijamii    inayotolewa na Wanadiaspora ili kuhakikisha kuwa inaleta    manufaa kwa wananchi  Mikakati ya Sera:    Kuanzisha chombo kitakachoratibu mawasiliano,    upokeaji na usambazaji wa misaada kutoka kwa    Wanadiaspora;    Kutambua mahitaji ya kijamii na kuyawasilisha kwa    Wanadiaspora wenye dhamira ya kusaidia; na    Kuhamasisha matumizi mazuri na uwekaji wa    kumbukumbu za misaada na malengo yake  SURA YA TANO    WAJIBU, MAJUKUMU YA KITAASISI, TATHMINI NA    UFUATILIAJI    Mfumo wa Uratibu    Wahusika wote, ambao ni Serikali, Mawakala, Jumuiya za    Wanadiaspora, sekta binafsi, Asasi za Kiraia na Jumuiya za    Kimataifa wana majukumu ya kuhakikisha utekelezaji mzuri wa    Sera ya Diaspora ya Zanzibar  Kwa hivyo, wahusika wote lazima    wakati wote waoneshe utayari wa hali ya juu, ushirikiano na ari    katika kuufuata utaratibu huu kwa madhumuni ya kuimarisha    mashirikiano baina ya Serikali na Wanadiaspora  Ufanisi wa uratibu ni muhimu kwa utekelezaji wa Sera na pia    ni hatua muhimu inayohitajika katika kuimarisha ufuatiliaji    na tathmini  Kwa sasa kazi za Diaspora zimegawanywa katika    Wizara mbali mbali za Serikali, Idara na Mawakala  Bila ya    shaka hali hii imesababisha kutawanyika kwa hatua za Kisera,    kuingiliana majukumu na kutotumika vizuri rasilimali chache    zilizopo  Uratibu wa pamoja wa mikakati ya Diaspora ni muhimu    sana kwa ajili ya kuimarisha makubaliano ya pamoja kati ya    wahusika na Taasisi za utekelezaji, kuondoa muingiliano wa    majukumu na migogoro, kukuza ufanisi wa utekelezaji wa Sera    na kutumia mashirikiano yaliyopo ya kitaasisi na wahusika    wote  Wajibu na Majukumu ya Kitaasisi    Kila Taasisi inayohusika moja kwa moja na utekelezaji wa    Sera hii, majukumu yake yameainishwa katika Sura hii kama    ifuatavyo:-        Idara inayoshughulikia Diaspora    Idara inayoshughulikia Diaspora itakuwa ni Taasisi kiongozi    ya uratibu ya shughuli za masuala ya Diaspora na kutekeleza    majukumu yafuatayo:-    Itahakikisha kwamba Wizara, Idara na Mawakala wote    wanaingiza masuala ya Diaspora katika Sera za kisekta    na Programu zake;    Itafanya kazi na Wizara, Idara na Mawakala wengine    katika kuanzisha, kuendeleza na kuimarisha takwimu    za Wanadiaspora wa Zanzibar pamoja na kuwa na    mfumo madhubuti wa upatikanaji wa taarifa;    Itaandaa viashiria vya ufuatiliaji na tathmini na    kuviingiza katika Mfumo wa Taifa wa Ufuatiliaji na    Tathmini;    Itatoa muongozo wa Kisera kwa ajili ya kushughulikia    masuala ya Diaspora;    Itawatambua Wanadiaspora kupitia Jumuiya zao;    Itahakikisha kuwa Wanadiaspora wenye sifa wanapewa    vitambulisho maalum; na    Itakuwa Sekretarieti ya Jukwaa la Diaspora  Jukwaa la Diaspora    Jukwaa la Diaspora litakuwa na wajumbe kutoka Wizara, Idara,    Mawakala wanaoshughulikia masuala ya Diaspora, Jumuiya za    Wanadiaspora zinazokubalika Ubalozini kwetu, sekta binafsi    na Washirika wengine muhimu  Jukwaa litaongozwa na Waziri    anaeshughulikia masuala ya Diaspora  Jukwaa litakuwa na    majukumu yafuatayo:-    Kuishauri Serikali juu ya masuala ya Diaspora; na    Kufanikisha Kongamano na siku maalum ya Diaspora  Majukumu ya Wizara, Idara na Mawakala wa Serikali    na Wahusika wengine    Wizara, Idara, Mawakala wa Serikali wanaoshughulikia    masuala ya Diaspora na Wahusika wengine watakuwa na    majuku yafuatayo:-    Kurahisisha ushiriki wa Wanadiaspora katika shughuli    za maendeleo kwa kufuata miongozo ya kisheria na    kisera kwa ajili ya Wanadiaspora; na    Kutoa taarifa za mahitaji ya Taasisi zao ambazo    Wanadiaspora wanaweza kushirikishwa  Tume ya Mipango    Tume ya Mipango itakuwa na majukumu yafuatayo:-    Kuhakikisha kwamba masuala yanayohusiana na    Diaspora yanaingizwa katika Ajenda ya Maendeleo ya    Taifa;    Kuainisha maeneo ya uwekezaji wa ubia kati ya Serikali    na Sekta Binafsi kwa Wanadiaspora; na    Kuhakikisha kuwa Taasisi zote za Serikali zinahusisha    Sera zao za Maendeleo na Programu kwa lengo la    kuongeza mchango wa Diaspora  Mamlaka Kukuza Uwekezaji Zanzibar    Mamlaka Kukuza Uwekezaji Zanzibar itakuwa na majukumu    yafuatayo:-    Kuweka mazingira yatakayowezesha Diaspora    kushiriki katika uwekezaji;    Kuweka vivutio kwa ajili ya kuongeza ushiriki wa    Wanadiaspora katika uwekezaji;    Kutambua maeneo maalum kwa uwekelezaji kwa ajili    ya Diaspora; na    Kuwatumia Wanadiaspora katika kutangaza fursa za    uwekezaji Zanzibar  Benki Kuu, Benki za Biashara na Taasisi za Fedha    Benki Kuu, Benki za Biashara na Taasisi za fedha zitashajihisha    kufanya yafuatayo:-    Kuweka mfumo wa kupunguza gharama za utumaji    fedha kutoka nje; na    Kuanzisha miamala ya kifedha kwa ajili ya    Wanadiaspora  Kamisheni ya Utalii    Kamisheni ya Utalii itakuwa na mjukumu yafuatayo:-    Itafanyakazi na Jumuiya za Wanadiaspora katika    kuitangaza Sekta ya Utalii ya Zanzibar nje ya nchi;    Kuwahamasisha Wanadiaspora kuwa Watalii katika    nchi yao ya asili; na    Kuwatumia Diaspora kufungua Ofisi za Mawakala    katika nchi wanazoishi  Jumuiya za Wanadiaspora wa Zanzibar    Jumuiya za Wanadiaspora wa Zanzibar zitakuwa na majukumu    yafuatayo:-    Kuwahamasisha Wanadiaspora kujiunga katika    Jumuiya zao;    Kutambua jukumu lao la kusaidia maendeleo ya    kiuchumi na kijamii;    Kuitangaza Zanzibar na vivutio vyake katika uwekezaji    na utalii katika nchi wanazoishi;    Kuhamasisha Wanadiaspora kuwekeza Zanzibar na    kuleta ujuzi na utaalamu wa teknolojia;    Kuwa na uhusiano wa karibu na Serikali na Ofisi za    Kibalozi katika nchi wanazoishi; na    Kutojihusisha katika ajenda nyengine zisiso na    manufaa  Washirika wa Maendeleo na Taasisi nyengine za    Kimataifa    Washirika wa Maendeleo na Taasisi nyengine za Kimataifa    watakuwa na majukumu yafuatayo:-    Kusaidia kwa kuipa nguvu Serikali na washirika    wengine katika kuendeleza azma ya Diaspora na    Maendeleo; na    Kubadilishana taarifa za Diaspora kwa msingi wa    kuleta maendeleo  Vyombo vya Habari    Vyombo vya Habari vitakuwa na majukumu yafuatayo:-    Kujenga uelewa katika kuonesha mchango wa    maendeleo wa Wanadiaspora kwa Zanzibar;    Kuwaelimisha Wanadiaspora kuhusu shughuli za    maendeleo; na    Kudhibiti na kusahihisha upotoshaji wa taarifa    unapotokea  Ofisi za Kibalozi    Ofisi za Kibalozi zitakuwa na majukumu yafuatayo:-    Kuzitambua Jumuiya za Diaspora na Wanadiapora    katika nchi wanazowakilisha;    Kuwasaidia Wanadiaspora kuwapa taarifa za    maendeleo za nchi yao ya asili; na    Kuwa kiungo kati ya Wanadiaspora na nchi yao ya asili  Idara ya Uhamiaji    Idara ya Uhamiaji itakuwa na majukumu yafuatayo:-    Kutoa kipaumbele kwa Wanadiaspora kwa mahitaji ya    vibali vya kuingia nchini; na    Kuweka mazingira mazuri ya kutoa vibali vya kuingia    nchini kwa Wanadiaspora  Ufuatiliaji na Tathmini    Kwa kufikia malengo ya Sera hii, ni muhimu kuwa na muongozo    mzuri wa utekelezaji, ufuatiliaji na tathmini  Serikali itahakikisha    kwamba Idara inayoshughulikia Diaspora itafanyakazi kwa    bidii kuitekeleza Sera na kuhakikisha inafanyakazi na Washirika    muhimu kwa ajili ya kuweka muda wa kufikiwa shabaha kwa    kuanzisha miundombinu ya ufuatiliaji na tathmini  Malengo ya    ufuatiliaji na tathmini yatajumuisha:-    Kuwezesha mapitio ya utekelezaji wa Sera ya Diaspora,    kwa upande wa rasilimali na upande wa matokeo,    kutumia viashiria maalumu vitakavyoandaliwa;    Kutoa mrejesho ambao utawezesha kuimarisha    utekelezaji wa Sera ya Diaspora; na    Kuandaa mfumo shirikishi wa ufuatiliaji taarifa    zilizotolewa kwa takwimu za kutosha kwa ajili ya    kuandaa Sera  Serikali itafanya mapitio ya Sera ya Diaspora kila inapohitajika  