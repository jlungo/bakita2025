Hiki ni kitabu cha kujifunzia ambacho sasa kipo kwenye toleo lililorekebishwa na kufanyiwa maboresho, kitabu ambacho kimenikuza kwa miaka mingi toka nikiwa mtafisri mpya wa Biblia, na baadaye nikiwa kama mshauri mwelekezi katika Afrika. Kitabu hiki kizuri chenye maudhui mengi yaliyojumuisha katika takribani kurasa 300 kimejaa taaluma za taaluma pana ya utafsiri wa Biblia; njia (kanuni) na matumizi (mazoezi) - kuanzia utafiti wa kwanza na upangaji wa mradi, mpaka uandaaji wa rasimu ya kwanza na marejeo. Nimekuwa nikikitumia kitabu hiki mara kwa mara kwenye maeneo mbalimbali ya ufundishaji na kwenye kazi, kwa kuwashirikisha watafsiri wa ngazi mbalimbali za elimu na uzoefu. Utafsiri wa Biblia ni kitabu chenye kina kimaudhui, lakini kilichowekwa wazi kwa jia ya kupendeza, kinachotumika vyema kwa kufundisha, na chenye ufanisi katika kufanikisha kazi kwa miaka mingi. Kwa hakika kitabu hiki kimeandikwa na mwalimu ambaye ndiye aliyenifundisha. Kwa hiyo basi, napendekeza kitabu hiki kiendelee kutumika kama nyenzo ya msingi kwenye programu za mafunzo ya utafsiri duniani kote kama ilivyofanyika kwa miongo mitatu iliyopita! Ernst R. Wedland, PhD Profesa, Chuo Kikuu cha Stellenbosch, Mshauri Mwelekezi wa utafsiri mstaafu wa UBS Mwandishi wa makala za kufundishia masomo ya Biblia kwa wasomi, UBS na SIL International Ninapokea kwa moyo mkunjufu ujio huu wa toleo la nne la Mwongozo wa mafunzo wenye ushawishi lililondikwa na Katharine Barnwell, Utafsiri wa Biblia: Mafunzo ya Utangulizi wa Kanuni za Utafsiri wa Biblia. Kutoka mwanzoni mwake, kitabu hiki kilisanifiwa ili kuwapatia wasemaji wa lugha zisizojulikana sana kuweza kutafsiri Maandiko kwenye lugha za mioyo yao. Ni kitabu chenye mazoezi mengi na kinadhihirisha utaratibu wa mafundisho ambao ni mzuri na uliopangwa vyema. Mazoezi ya vitendo yanaonesha jinsi ya kufanya vitu ambavyo vinachukua nafasi kubwa kwenye kitabu hiki, ambayo yanamwongoza mwanafunzi kutumia masomo ya kinadharia kwa kuyafanyiza kazi kwenye mazingira maalum. Toleo hili la nne limesasisha maudhui yanayoakisi maendeleo ya mbinu za kisasa katika taaluma ya Utafsiri wa Biblia, ikijumuisha ubunifi unaotokana na warsha za Luke Partnership. Njia za kimtandao za kuelekeza zimejumuishwa kwa ajili ya kupata maudhui ya ziada kama vile uwasilishaji kwa kutumia Powerpoint, kwa ajili ya matumizi ya vipindi vya masomo kwenye vikundi. Matoleo ya hapo awali, yalichapishwa kwenye mfumo ambao uliruhusu utafsiri na utohoaji kwenye lugha ya Kifaransa na lugha nyingine zenye kuzungumzwa kwa upana, na ninafurahi kuona kwamba desturi hii inaendelea kwenye toleo la nne. Ninaidhinisha kitabu hiki kiwe ni kifaa kinachofaa katika kuwasaidia watakatifu kwa ajili ya kazi zitakazozaa matunda kwenye huduma hii ya Utafsiri wa Biblia duniani pote. Larry Jones, PhD Makamu wa Rais Mwandamizi Aliyestaafu, Seed Company, Mshirika wa Wycliffe Bible Translators Katy Barnwell aliweka kiwango cha juu kwenye utangulizi wa mafunzo ya utafsiri kupitia matoleo ya awali ya mwongozo huu wa mafunzo. Na kiwango hiki cha juu kinaendelea kuboreshwa! Na kwa nyongeza ya dhana za msingi ambazo tunazitazamia, toleo hili la nne limefaidika kutokana na maendeleo ambayo yanaongezeka kwenye nyanja zinazoendana nazo, kama vile kwenye nadharia ya mawasiliano na programu za kompyuta. Na zaidi ya hapo, mtumiaji anapewa fursa ya kutumia programu ya kisasa ya Powerpoint kama nyongeza kwenye ufundishaji. Watafsiri wengi bado wanabakia kuwa na deni kwa Katy! Freddy Boswell, PhD Mkurugenzi Mtendaji wa zamani wa SIL Mratibu wa zamani wa Utafsiri wa Kimataifa wa SIL Mshauri Mwelekezi Mkuu wa Utafsiri wa SIL Mwanaisimu na Mshauri wa Utafsiri kwa watu wa Cheke Holo, Visiwa vya Solomon Nilitumia rasimu ya kwanza ya kitabu cha Katy Barnwell, Utafsiri wa Biblia: Mafunzo ya Utangulizi wa Kanuni za Utafsiri wa Biblia toleo la tatu, liliotafsiriwa kwa Kifaransa kwa ajili ya kumfundisha mtafsiri wa Biblia. Kwa kutumia Manuel de traduction biblique (1991), mtafsiri yule aliweza kuelewa taratibu za utafsiri, na kuifundisha kwa uwazi kwa wengine. Kwa sasa anatumia mwongozo huu akiwa kama Mshauri, na kufundisha watafsiri wengine. Huko Afrika Magharibi, kwenye maeneo yote ambako lugha za Kiingereza na Kifaransa zinazungumzwa, Mwongozo wa Utafsiri wa Biblia umekuwa ni msingi unaokuwa kwa kasi kwenye kozi zote za utafsiri wa Biblia zinazofanyika. Bila ya shaka, watafsiri na washauri wengi wanaofanya kazi kwenye maeneo haya leo hii, walianza safari zao kwa mafunzo ambayo kimsingi yamejengwa kutokana na kitabu hiki cha Katy. Toleo hili la nne linaendeleza taratibu ya kuwa mwongozo wa kujifundisha kupitia kwa vitendo, kwa kuwaongoza washiriki kwa kupitia njia za mifano mingi inayowahuzisha kikamilifu. Ni kitabu muafaka kwa mafunzo ya moja kwa moja, kufundisha kwenye kikundi na hata kwa kujifundisha ukiwa peke yako. Ninapendekeza kwa kiwango cha hali ya juu, kwa mtu yeyote ambaye anataka kuwatambulisha watafsiri kwa kanuni za utafsiri. Kwenye toleo hili la nne, uwasilishaji wa njia ya Powerpoint umeunganishwa kielektroniki kwa kila sura ili kutumika kwa kufundisha kanuni za utafsiri, kitu ambacho kinafanya kiwe hata cha thamani kubwa, na kukifanya kuwa raslimali njema kwa mtafsiri ama mkufunzii wa watafsiri yeyote. Ann White, MA Linguistics Mwanaisimu na mshauri wa Utafsiri kwa watu wa Dogon, Mali Mshauri wa utafsiri anayefanya kazi Afrika Magharibi Seed Company, Mshirika wa Wycliffe Bible Translators Nikiwa mtu ambaye nimehudumu kwenye huduma ya Utafsiri wa Biblia tangu mwaka 1978, na ambaye nimetumia matoleo ya awali ya kitabu hiki kufundisha watafsiri kwenye kozi nyingi za Utangulizi wa kanuni za Utafsiri na kwenye programu za Luke Partnership, ninakikubali kitabu hiki kuwa ni mwongozo bora ambacho kimetolewa kwa ajili ya kuwafundishia watafsiri, wawe wazungumzaji wa lugha za mama ama wengineo. Mpangilio wa masomo uliopangwa upya kwenye toleo hili, ambamo kanuni za utafsiri zinafundishwa kwanza, na kufuatiwa na taratibu, ni mzuri sana. Mpangilio wa yaliyomo ndani ya kitabu ambao umerekebishwa unatoa urahisi wa kurejelea mada kwa haraka na kuitafuta. Msaada mwingine ulioko kwenye toleo hili lililorejewa tena, ni wa mpangilio wa maudhui, ambao kila sura unaanza na utangulizi wa mada, na kisha kufuatwa na mifano ya kawaida iliyotafsiriwa kutoka kwa lugha ya Kiingereza au ya Kiswahili, na baadaye mifano iliyotafsiriwa kutoka kwa lugha zingine. Ukweli kwamba mada ngumu kama Mawazo Yasiyojulikana, Maneno Muhimu ya Kibiblia na Maana za Maneno kuzungumziwa baadaye katika mwongozo huu inasaidia, hususani kwa washiriki ambao wako kwenye mchakato wa kujifunza kutafsiri kwa mara ya kwanza. Kwa hiyo, napendekeza kwamba toleo hili lililorejewa la kitabu hiki, liwe ni la lazima kwa watafsiri wote wa Biblia kuwa nalo. Danjuma Nanbol Gambo, MA Linguistics Msimamizi, Mpango kwa ajili ya utafsiri wa Maandiko unaoanzia na kitabu Luka Mkufunzi wa kozi za Isimu na Kanuni za Utafsiri Mshauri wa zamani wa Mradi wa Lugha na Utafsiri wa Mumuye Mshauri wa Utafsiri wa Mrandi wa Kutafsiri Upya Angano Jipya la Mumuye na Mradi wa Etkwen (ama Ichen) Kwangu mimi, kwa hakika kitabu hiki bado ni mwongozo ulio bora kwa ajili ya mafunzo ya utafsiri wa Biblia, ingawaje kilichapishwa kwa mara ya kwanza zaidi ya miaka arobaini iliyopita. Kikiwa ni zao la mafundisho yaliyozingatia usawa wa utendaji ya Nida na wengineo kwenye miaka ya 1960-70, kimekuwa kikitumika leo hii duniani pote kwenye mashirika makuu yanayojihusisha na utafsiri wa Biblia. Kwa upande wangu, nimekitumia kwa miaka ishirini nikiwa na United Bible Societies, SIL International, the Seed Company, pamoja na watafsiri wa Mashirika ya Kitaifa ya kutafsiri Biblia (NBTO) katika Afrika na Asia; na kuwaandaa wanafunzi kutoka wale ambao hawakuhitimu elimu ya msingi, hadi kwa maaskofu wenye elimu kubwa na maprofesa. Toleo hili limekuwa likisasishwa na maarifa kutoka kwa Gutt, Wendland, Nord na wengineo. Linajumuisha marejeo kutoka kwenye Agano la Kale, linatoa elimu kubwa kuhusu Paratext, na kutoa njia nyingi za kupata raslimali zilizoko kwenye mitandao. Kwa kweli kuna nadharia nyingi ngumu za utafisiri na mbinu za muhimu, lakini nimeona hizo zote kuwa za bure, iwapo hazina msingi ambao unaopatikana katika kitabu hiki. Mtu yeyote mwenye uelewa wa msingi wa lugha za Biblia na uchunguzi wa Maandiko, na anayeweza kutumia Paratext, aliyekipitia kitabu hiki, ameandaliwa kimsingi kuanza kazi ya utafsiri wa Biblia. Andy Warren-Rothlin, PhD Mshauri wa Utafsiri wa Kimataifa, United Bible Societies Profesa wa zamani wa Kiebrania, Mkurugenzi wa Programu ya Masomo ya Ufalsafa, Chuo cha Theolojia cha Kaskazini mwa Nigeria Mshauri wa Utafsiri chini ya GILLBT, Chama cha Biblia cha Nigeria, UBS Africa, UBS Global Mission Team Kwa zaidi ya miongo minne, kitabu cha Utafsiri wa Biblia cha Katherine Barnwell kimekuwa ni raslimali ya msingi kwa ajili ya kuwafundishia watafsiri wa Biblia. Lakini maboresho ya kitabu hiki imechelewa kwa muda mrefu, na kwa maoni yangu, kuna mtu mmoja tu ambaye angeweza kufanya jambo hilo vyema kabisa. Dr. Katy, kama wengi wetu tulivyozoea kumwita, ametufanyia jambo hilo. Miaka kadhaa ya kazi imetumika katika kupata toleo hili jipya. Hili si toleo ambalo limesasishwa tu, lakini limefanyiwa maboresho ya kina yanayojumuisha mifano ya Agano la Kale na changamoto zake, mikakati ya karibuni na mbinu za kinadharia, na maendeleo kwenye matumizi ya kompyuta ambayo yanatoa mchango kwenye kazi zetu. Ninampongeza Katy kwa kuifanya kazi kubwa kama hii, na kwa kiwango kikubwa ninapendekeza toleo hili la nne la kitabu cha Utafsiri wa Biblia, kwamba kiendelee kwenye kazi ya kuwafundisha watafsiri. Robert “Bob” Carter, MA Linguisics, MA Hebrew Translation Mwanaisimu-Mtafsiri na Mshauri wa Zamani wa Utafsri Mshauri Mwelekezi wa Kimataifa wa Zamani, SIL International, Mshauri Mkuu Mwelekezi wa Utafsiri, Seed Company Utafsiri wa Biblia Mafunzo ya Utangulizi wa Kanuni za Utafsiri wa Biblia SIL International® Mhariri wa Mfulilizo Susan McQuay Mhariri Mtendaji Eric Kindberg Wafanyikazi wa Uhariri Gene Burhan, Mhariri wa Toleo James Weaver, Msahihishaji Timu ya Uzalishaji Lois Gourley, Mkurugenzi wa utunzi Judy Benjamin, Mtunzi Barbara Alber, Mbunifu wa picha, picha ya mwandishi, na muundo wa jalada Utafsiri wa Biblia Mafunzo ya Utangulizi wa Kanuni za Utafsiri wa Biblia Tafsiri ya toleo la nne Katharine Barnwell SIL International® Dallas, TX USA Bible Translation: An Introductory Course in Translation Principles, 4th Edition 2020 by SIL International® Haki zote zimehifadhiwa All rights reserved. Translated and printed by permission. For information on translation, republication and/or distribution contact SIL International sil.org/resources/publications/about/contact Hakuna sehemu ya kitabu hiki ambayo inaweza kuzalishwa, kuhifadhiwa ili kurejeshwa, ama kusambazwa kwa kwa njia yotyote – kielektroniki, kiufundi, kutoa nakala, kurekodi au njia yoyote ile - bila ya kupata ruhusa ya SIL International®. Hata hivyo, vifungu vifupi, ambavyo vitafahamika kuwa zinatumika kwa kufuata sera ya matumizi ya haki miliki vinaweza kunukuliwa bila ya ruhusa. Taarifa na nyaraka zilizokusanywa na watafiti kwenye kipindi cha kabla ya hati za ruhusa kusanifishwa, zinaweza kujumuishwa kwenye chapisho hili. SIL inafanya juhudi za kutambua vyanzo na kupata ruhusa sahihi pale inapowezekana, inafanya hivi kwa nia njema na kwa kuzingatia taarifa zozote bora zitakazopatikana wakati wa uchapishaji. Nakala za chapisho hili na zingine zote za SIL International®, zinaweza kupatikana kwa kupitia kwa wasambazaji kama vile Amazon, Barnes & Noble, kwa wasambazaji wengineo duniani pote, na kwa makala zilizochaguliwa kupitia sil.org: SIL International Publications 7500 W. Camp Wisdom Road Dallas.TX 75236-5629 USA Mawasiliano ya kijumla: publicatons_ int@sil.org Kufuatilia Oda Iliyoagizwa: sales_intl@sil.org Toleo la Kiingereza lilitengenezwa kwa kutumia tafsiri zifuatazo: Scripture quotations identified as ESV or that are not identified as a specific Bible version are from the ESV® Bible (The Holy Bible, English Standard Version®), © 2001 by Crossway, a publishing ministry of Good News Publishers. All rights reserved. Used by permission. Scripture quotations identified as CEV are taken from the Contemporary English Version, © 1991, 1992, 1995 by American Bible Society. Used by permission. Scripture quotations identified as GNT are from the Good News Translation in Today’s English Version, Second edition, © 1992 by American Bible Society. Used by permission. Scripture quotations identified as JBP are taken from The New Testament in Modern English, © 1960, 1972 by J. B. Phillips. Administered by The Archbishops’ Council of the Church of England. Used by permission. Scripture quotations identified as KJV are from The Authorized (King James) Version. Rights in the Authorized Version in the United Kingdom are vested in the Crown. Reproduced by permission of the Crown’s patentee, Cambridge University Press. Scripture quotations identified as NET are from the NET Bible® © 1996–2016 by Biblical Studies Press, All rights reserved. Used by permission. Scripture quotations identified as NIV are from the Holy Bible, New International Version®, NIV®, © 1973, 1978, 1984, 2011 by Biblica, Inc.® All rights reserved worldwide. Used by permission. Scripture quotations identified as NJB are taken from the New Jerusalem Bible, © 1985 by Darton, Longman and Todd, Ltd., and Éditions du Cerf. Scripture quotations identified as NLT are taken from the Holy Bible, New Living Translation, © 1996, 2004, 2015 by Tyndale House Foundation. All rights reserved. Used by permission of Tyndale House Publishers, Inc. Scripture quotations identified as REB are taken from the Revised English Bible, © 1989 by Cambridge University Press and Oxford University Press. All rights reserved. Scripture quotations identified as RSV are from the Revised Standard Version of the Bible, © 1946, 1952, 1971 by the National Council of Churches of Christ in the USA. All rights reserved. Used by  Utangulizi Mwongozo huu wa mafunzo umeandaliwa kwa wale wanaotafsiri, au wanaojiandaa kutafsiri Biblia kwenye lugha ambayo wanaiongea kwa ufasaha, lugha ambayo kwa kawaida wanazungumza kama lugha yao ya kwanza, inayotambuliwa kuwa ni lugha ya mama. Inawezekana kukitumia kama kitabu cha kiada wakati wa mafunzo rasmi au kwenye mafunzo ambayo siyo rasmi. Dhumuni la kuwa na mafunzo limegawanyika sehemu nne. Wale ambao watafuatilia mafunzo wataweza: Kupata uelewa wa kanuni za utafsiri wa Biblia kwa kina; Kuboresha ujuzi na kujifunza taratibu za kutumia kanuni hizi katika kupata tafsiri zenye kuleta maana ambazo zitawasilisha ujumbe uliyekusudiwa na mwandishi wa kwanza kwa njia ambayo ni sahihi, na yenye kuleta mafanikio kwa hadhira mpya; Kugundua uzuri wa lugha yao wenyewe na kuboresha maono yao kwa ajili ya kuwasilisha ujumbe wa Maandiko kwa uaminifu, wakitumia utajiri wa lugha hiyo, na Kupata uzoefu wa mafanikio ya ushirikiano wa kufanya kazi pamoja kama timu kwenye utekelezaji wa mchakato wa utafsiri, akitumia kanuni ambazo zitaendana na mazingira husika. Kwa kutambua ongezeko la kuzingatia utafsiri wa Agano la Kale kwenye miaka ya hivi karibuni, toleo hili la nne la kitabu cha mwongozo kimejumuisha mifano zaidi kutoka kwenye Agano la Kale na mazoezi mengi zaidi kutoka kwenye maandishi ya Agano la Kale. Toleo hili pia, limeelezea masuala yanayohusiana na mawasiliano ya mdomo, kwa ajili ya kutafsiri na ugawaji wa Maandiko yaliyochapishwa. Ugawaji wa tafsiri za Maandiko zilizorekodiwa zimangaziwa sana kwenye miaka ya hivi karibuni, na zimekuwa zikisambazwa kwa kupitia simu za mkononi, au vifaa vya kielektroniki, juu ya yale yaliyochapishwa, yatajadiliwa. Mada nyingine ambayo inaongelewa kwa mapana kwenye toleo hili jipya ni umuhimu wa kutambua: (a) Hadhira mahsusi ambayo imekusudiwa kupelekewa tafsiri, (b) hali ambapo tafsiri hiyo itatumika na (c) kusudio linalotarajiwa kufikiwa. Neno skopos linatumika kuelezea “kusudio lnalotarajiwa na matumizi” ya tafsiri. Suala hili litajadiliwa kwenye sehemu ya 7 ya mwongozo huu, ikiwa pamoja na namna ya kuendeleza “muhtasari wa tafsiri” ambao unaonyesha malengo na taratibu zilizokubaliwa kwa ajili ya mradi, ikizingatia mategemeo na mapendekezo ya jamii husika. Nadharia ya Utafsiri Nadharia za utafsiri zimejadiliwa kwa kiwango kikubwa na watu wengine. Mwongozo huu unanuia kusaidia watafsiri kutumia maarifa kutoka kwenye nadharia hizi kwenye kazi zao za utafsiri. Utangulizi xii Kanuni za utafsiri zilizokuwa kwenye toleo la kwanza, zilizochapishwa mnamo mwaka 1975, ziliboreshwa kutoka kwenye kitabu kinachoitwa Theories and Practice of Translation, kilichoandikwa na E.A. Nida na C.R Taber mnamo mwaka 1969, na kutoka kitabu kinachoitwa Translating the Word of God, kilichoandikwa na J. Beekman na J. C.Callow cha mwaka 1974. Lengo la tafsiri ni kuwasilisha kwa wakusudiwa wapya ujumbe wenye maana iliyo sawa na ile ambayo mwaandishi alikusudia katika matini ya kwanza, ikiangazia kwa makini ujumbe unaowashilishwa na siyo umbo lake, kwa kutumia uasilia na mtindo wa kinahau wa lugha inayopokea tafsiri. “Maana iliyo sawa” inahusisha vyote viwili, maudhui ya ujumbe na matokeo tarajiwa yaliyoko kwenye ujumbe, ukiakisi fikra na hisia za mwandishi wa kwanza. Mtazamo huu kwenye utafsiri uliendelezwa zaidi na de Waard na Nida kwenye kitabu kinachoitwa From One Language to Another: functional Equivalence in Bible Translating kilichochapishwa mwaka 1986, na wengineo. (Tazama sura ya 2.) Hata ingawa kanunu hizi bado ni za msingi, toleo hili vilevile linanuia kuwasaidia watafsiri kutumia ujuzi kutokana na vile mawasiliano yanavyofaniyika, mawazo yao kwenye asili ya mawasiliano, hususani mawasiliano yanayovuka tamaduni, ambayo yameboreshwa na mwandishi Ernst-August Gutt (Translation and Relevance: Cognition and Context, toleo la pili la 2000) na wengineo. Muwasiliani mzuri ni yule ambaye anafikiria juu ya mtu au watu ambao anawasiliana nao na anarekebisha umbo la ujumbe wake kadri inavyotakikana. Mazingira ya mtu ambaye anapokea ujumbe na kutafsiri maana yake ni lazima iangaliwe. Waandishi wa Biblia ni lazima waliandika jumbe zao kwa watu walioishi kwa nyakati tofautitofauti katika historia, wakiwa na tofauti za kitamaduni inayotofautiana kabisa, wakileta ufahamu na dhana tofauti kwenye uelewa wa Maandiko. Masuala haya yanajadiliwa na kufafanuliwa kwenye sura za 7, 8 na 9. Toleo hili halikusudii kuitangaza nadharia yoyote ya utafsiri, lakini kuonesha ni kwa jinsi gani mawazo tofauti na mbinu tofautitofauti zinavyoweza kuwasaidia watafsiri kupata majawabu muafaka kwenye changamoto za kiutafsiri. Zoezi la Utafsiri Zoezi la utafsiri ni sehemu muhimu kwenye programu ya mafunzo. Njia bora ya kujifunza kutafsiri ni kutafsiri. Kufanya mazoezi ya kutafsiri ni sehemu muhimu ya mchakato wa utafsiri. Inapendekezwa kwamba watafsiri –walio kwenye mafunzo wachague lengo moja la utafsiri la kuanzia nalo wakiwa na mazingatio ya kuwa na mipango ya muda mrefu kwa ajili ya mradi walioko, au watakaokuwako kama watafsiri. Kifungu chenye kichwa “Zoezi la Utafsiri” mwishoni mwa sura ya 9 limeorodhesha baadhi ya mapendekezo ya kuanza nayo kwa ajili ya zoezi la utafsiri. Watafsiri wanafunzi wanapojifunza kanuni na taratibu zilizowasilishwa, watazitumia kwenye utafsiri wa vifungu walivyovichagua kuwa malengo yao ya mwanzo, hali kadhalika kwa mazoezi ya utafsiri iliyomo kwenye kila sura. Raslimali za Ziada Mwishoni mwa sura nyingi, na mara kwa mara kwenye sura yenyewe, habari imepeanwa ambayo inawasaidia watumiaji wa kitabu hii kwa jia ya kutumia Powerpoint na mawasilisho mengine, na nyaraka zingine juu ya mada inayofundishwa. Raslimali hizi zinajulikana kama “raslimali za BT4 zilizoko kwenye mtandao”, na zinapatikana kutoka SIL International kwa kupitia mtandao wa intaneti kwenye publications.sil.org/bibletranslation_additional materials. Kila kiungo cha raslimali kina namba inayoonesha kichwa ambacho kinawiana na nambari ya sura kwenye kitabu husika. Utangulizi xiii Ili kupata raslimali hizi, basi nakili URL iliyofunikwa kwa nzito kwenye kifaa chako cha kuvinjari, kisha pakua ili uchague kipengee kutoka kwenye orodha iliyowekwa pale, bofya na ufungue. Raslimali hizi zinaweza pia kupatikana kwa njia ya kupakua kutoka kwenye mtandao. Pia mwishoni mwa baadhi ya sura, kuna: (a)viungo vya tovuti ambazo zinawiana na mada husika, na (b) mapendekezo kwa ajili ya kujisomea zaidi kwenye mada hii, mara nyingine ikijumuisha viungo (URLS) zinazotoa njia za moja kwa moja kwenye kipengee husika.  Tathmini na Kushukuru Ninathamini kwa kiasi kikubwa msaada wa wale wote ambao wamechangia kwenye mwendelezo wa nyenzo hizi za mafunzo kama tulivyokuwa tunafanya kazi pamoja kimataifa, kuendeleza na kutumia nyenzo kwenye kozi za utangulizi za Utafsiri wa Biblia, warsha za Luke Partnership, na kwa njia nyingine, kwa miaka mingi. Ningependa kwa upekee kabisa nitaje mchango wa Stephen Payne kwa kutayarisha Powerpoints kadhaa, kwa kuhusisha michoro ya kiufundi, nitaje mchango wa Ernst-August Gutt kwa ajili ya kushirikisha mawazo ya karibuni juu ya mawasiliano yakuvuka – tamaduni, na mchango wa Tony Pope kwa ajili ya kushirikisha mtazamo wake kwenye masuala ya uchunguzi wa Maandiko. Mifano kutoka kwenye lugha nyingi tofauti imetolewa na watafsiri na washiriki wengine, wakiwamo Lee Ballard, Daniel Gya, Yaluna Yiljep, na Bev Erasmus. Janet Stahl na Margaret Hill wameshirikisha ujuzi wao kwenye utengenezaji wa picha na sauti katika kuandaa vielelezo, na kwenye utunzi wa hadithi. Mwingine ni Helen Abbot, yeye alikuwa mwepesi kwenye kushughulikia masuala ya changamoto za masuala ya kompyuta. Shukrani za dhati pia ziende kwa watafsiri, timu za utafsiri, na kwa watu wengine ambao kwa neema waliruhusu picha zao zitumike kufafanua vipengele tofauti vya kazi ya utafsiri. Na shukrani maalum ziende kwa wahariri wa kikundi cha Global Publishing kwa uvumilivu wao na ujuzi kwenye majukumu yao kama wahariri, na kwa Gayle Sheeham kwa kuchakata nyenzo kwenye mtandao. Leo hii duniani kote inatambulika kwa upana zaidi kwamba, jinsi zote, wanaume na wanawake wanawajibika kwenye majukumu ya utafsiri wa Biblia, kama watafsiri, washauri waelekezi wa tafsiri, na kwenye kazi zingine zinazohusiana na Utafsiri wa Biblia. Kwa masikitiko makubwa, lugha ya Kiingereza haina kiwakilishi nomino cha nafsi ya tatu ambacho kinawahusu wote wanaume na wanawake. Tafadhali elewa kwamba, kwenye mwongozo huu, wakati wa kutoa kauli za jumla zinazohusu wanaohusika katika utafsiri, kiwakilishi nomino “yeye” kinatumika kwa upana, ikiwajumuisha wote, yaani wanaume na wanawake. Hii ni kwa ajili ya kuepusha mazingira ya kurudia kutumia viwakilishi nomino vya “kiume” au “kike”, au matumizi ya mtindo ya kujumuisha usiotamkika wa “kike/kiume.” Asante kwa uvumilivu wako! Ndani ya mwongozo huu, nukuu za Maandiko ambazo hazikutambulika kama toleo lolote la Biblia, ni kutoka Biblia ya ESV ® The Holy Bible, English Standard Version ®). ESV imechaguliwa kwa ajili hii kwa sababu inakusudia kuendelea kushikilia mfumo wa mfumo wa lugha ya asili ya Kiebrania au Kigiriki, ikihifadhi kwa ukaribu mno muundo wa sentensi na nahau za asili. 1 Kwenye kitabu hiki cha kiada, Utafsiri wa Biblia: Utangulizi wa Kanuni za Utafsiri wa Biblia, toleo la 4., litafupishwa kuwa Utafsiri wa Biblia. Na kwenye irejea ikifupishwa zaidi kuwa “BT4.” Utangulizi xiv Neno la kumalizia kuhusu istilahi Kwenye matoleo ya awali ya kitabu hiki cha mwongozo istilahi “mtafsiri wa lugha ya mama” lilitumika, likihusisha watafsiri ambao wanazungumza lugha inayopokea tafsiri kama lugha yao ya kwanza. Kwa hiyo, kundi hili la watafsiri lilitenganishwa kutoka kwenye kundi la watafsiri ambao walijifunza lugha wakiwa wakubwa, na wakifanya kazi kwa ukaribu na wazungumzaji wa kwanza wa lugha hiyo, ndiyo walikuwa wanawajibika kwa tafsiri hilo. Siku hizi kwenye jumuia kubwa za miradi ya Utafsiri wa Biblia, watafsiri wanazungumza lugha inayopokea tafsiri kama lugha yao ya kwanza, inayoendelea kurejelewa kama “lugha yao ya mama.” Imesemwa kwamba lugha ambayo mtu anajifunza kutoka kwa mama yake au mtu anayemlea, kwa kawaida si sawa na lugha ambayo anaifahamu barabara au anaitumia kwa mara nyingi, au ambayo anaitambua kuwa ndiyo lugha yake mwenyewe. Kwa hiyo, kwenye mwongozo huu, istilahi “lugha ya kwanza” inatumika kuonesha mazingira tofauti yafuatayo: 1) Lugha ambayo msemaji amejifunza kutoka angali mtoto mchanga kupitia wazazi wake au kwa mlezi. 2) Lugha ambayo amejifunza kwa ufasaha kwa kupitia makuzi kwenye mazingira ambako watu wanazungumza lugha mbili au zaidi, 3) Lugha ambayo kwa sababu zingine, anaifahamu vizuri au anaitambua kama ndiyo lugha yake. Hii itahusisha kwenye hali ambako lugha kadhaa zinatumika kwa upana mkubwa, au ambako kundi la watu limehamisha makazi yao, ama ambako uhamiaji umefanyika. Ndani ya kitabu hiki cha kiada, mtafsiri aliye kwenye mafunzo anahutubiwa moja kwa moja. Kwa hiyo, istilahi “lugha yako” imetumika pia kuitaja lugha ya kwanza ya mtafsiri. Kwa maelezo zaidi juu ya istilahi “lugha ya mama” na masuala yanayohusiana nayo, angalia mjadala wa kina kwenye Makala ijayo, Language and Identity in Multilingual, Migrating World, iliyohaririwa na J.Steven Quakenbush na Gray F. simons, 2020, SIL Intrenational. Na kwa kupata uelewa zaidi, humo angalia sana makala zifuatazo: Sangsok Son. “Translanguaging, identity and education in our multilingual world.” Simons, Gary F. “ ‘Heart language’ as a technical term: a critical review.” xv Vifupisho Matoleo ya Biblia yamefupishwa kama: BHN Biblia Habari Njema CEV Contemporary English Version ESV English Standard Version GNT Good News Translation- ambayo pia inajulikana kama Good News Bible au Today’s English Version JBP The New Testament in Modern English (J.B Phillips’ translation) JB Jerusalem Bible KJV King James Version NENO NET NET Bible NASB New American Standard Bible NEB New English Bible NIV New International Version NJB New Jerusalem Bible NLT New Living Translation REB Revised English Bible RNJB Revised New Jerusalem Bible RSV Revised Standard Version SUV Swahili Union Version Vifupisho vingine: BT4 Bible Translation: Mafunzo ya Utangulizi katika Utafsiri wa Biblia (Toleo la 4) Sehemu ya 1: Kanuni za Utafsiri  Sura ya  Utafsiri ni nini? Karibu sana kwenye somo la utafsiri wa Biblia! Kozi hii imeandaliwa kwa ajili ya kuwafundisha wale wote ambao wanashughulika katika kutafsiri Maandiko kwenye lugha zao, ama wanaojitayarisha kwa kazi hii. Kwenye sura hii ya kwanza, tunaanza kwa kuangalia mifano kadhaa ya tafsiri, ili kugundua kitu ambacho kinatokea pale utafsiri unapofanyika. Mifano kadhaa ya utafsiri Soma hadithi hii (iliyochukuliwa kutoka kwa Fox 1959:175) ambayo ilisimuliwa hapo kwanza katika lugha ya K’iche’ (Quiche) inayozungumzwa nchini Guatemala: Inasemekana kwamba kulikuwa mmoja mtu si kutoka hapa, si kujulikana wapi yeye kwake au yeye atoka wapi. Moja siku haya mambo yeye atembea ndani ya finca au ndani zake nchi za pwani, aliona wake mfano mmoja mdogo mkufu wa shingoni, au alidhania kwamba mdogo mkufu wa shingo huyo sana mzuri umetupwa ardhini, njiani. Akauchukua huo mkufu wa shingo huu yeye akautupa ndani ya wake mdomo, kwa yake sababu kuwa anakuja huyu mmoja mtu mwingine kwa yake nyuma, kwa wake kwamba si yeye amekutana huyo mmoja yeye anafuata hii njia katika yake kwa nyuma, si yeye anajua na kuwa huo mkufu huyo alitupa ndani ya wake mdomo, huyu mmoja nyoka na mtu huyu mmoja kufa sasa hivi kwa sababu si yeye anajua kwake aina huyo nyoka au kwamba hiyo alikula hii si huu mkufu tu labda huyu nyoka. Katika toleo hili la kwanza, kila neno katika lugha ya K’iche limebadilishwa na neno la karibu la Kingereza. Sasa linganisha na tafsiri ya aina nyingine ya hadithi hiyo hiyo; Kuna hadithi ya mtu mmoja. Mtu huyo hakutoka sehemu hii ya ulimwengu, kwa hakika sijui alikuwa ametoka wapi. Basi siku moja alikuwa anatembea sehemu za pwani (katika ‘finka’ kama wenyewewanavyoita), na alipoona mkufu wa shingo mdogo, au labda kitu alichodhania kuwa ni mkufu mzuri mdogo wa shingoni, ukiwa umeanguka njiani. Na kulikuwako mtu mmoja ambaye alikuwa anakuja nyuma yake, kwa hiyo aliuokota mkufu ule na kuutupia mdomoni mwake, kwa sababu hakutaka mtu yule mwingine auone. Kwa hakika hakujua kuwa mkufu ule alioutupia mdomoni mwake ulikuwa ni nyoka hasa. Mtu yule alikufa hapohapo, kwa sababu hakuwa hakutambua aina hiyo ya nyoka, na hakuwa amejua kwamba kitu anachokitupia mdomoni mwake hakikuwa ni mkufu kamwe, bali alikuwa ni nyoka. Sura ya 1 Utafsiri ni nini?  Kwa ajili ya mjadala:  Je, ni kwa nini simulizi ya kwanza inakuwa ni ngumu kueleweka?  Je, simulizi ya kwanza imeleta maana ya hadithi?  Tambua mabadiliko kadhaa yaliyofanywa kwenye kwenye simulizi ya pili.  Kwa maoni yako, ni simulizi gani kati ya hizi mbili ambayo ni yenye tafsiri iliyo aminifu zaidi inayotoa maana halisi kwa hadithi hii ya lugha ya Kik’iche?  Kwa maneno yako, toa maana ya tafsiri nzuri. Utafsiri ni nini? Ufafanuzi wa kujadiliwa Utafsiri ni kuelezea tena, kwa kadri inavyowezekana, maana ya ujumbe wa awali kwa njia ambayo itaeleweka na wazungumzaji wa lugha ambayo tafsiri inafanywa. Mazoezi: Zoeli katika kutumia ufafanuzi wa utafisiri Zoezi la kwanza (1) Chukua kifungu kidogo kilichoandikwa kwenye lugha yako mwenyewe. Sentensi mbili au tatu zinatosha. Kwanza, chini la kila neno la kilugha, andika neno lenye maana yake katika Kiswahili. Je, tafsiri hiyo inaweza kumfanya msomaji wa Kiswahili kuelewa? (2) Kisha, fanya tafsiri iliyo wazi, ikielezea maana ya kifungu hicho katika njia ya kawaida kwenye lugha ya Kiswahili. (3) Jadili tafsiri yako hiyo na mtu mwingine ambaye Kiswahili ndiyo lugha yake ya kwanza. Zoezi la pili: Marko 2:19 Linganisha matoleo tofauti ya Marko 2:19 ambayo umepewa hapa chini na ujibu maswali yanayofuata. Kifungu kwa lugha ya Kiyunani na tafsiri ya neno-kwa-neno kwa Kiswahili: (Hapa na sehemu nyingine, maandishi ya Kiebrania na Kiyunani yameandikwa kwa herufi za Kiswahili ili mtu ambaye haelewi herufi za Kiebrania na Kiyunani aweze kusoma.) Kai eipen autois ho Iesous:me dunantai hoi huioi Na alisema kwa-wao huyo Yesu hapana wanaweza hao wana tou numphonos en ho ho numphios met’ wa chumba-cha-bibi-arusi, ndani iwapo huyo bwana arusi pamoja auton estin, neusteuein? Hoson chronon echousin ton numphion nao yupo kufunga? Kwa muda walipo-na huyo bwana-arusi met’ auton ou dunatai ne’steuein. pamoja nao hapana wanaweza kufunga. Mazoezi: Zoeli katika kutumia ufafanuzi wa utafisiri  Tafsiri A: (Tafsiri la neno-kwa-neno katika Kiswahili) Na alisema kwa-wao huyo Yesu hapana wanaweza hao wana wa chumba-cha-bibi-arusi, ndani iwapo huyo bwana arusi pamoja nao yupo kufunga? Kwa muda walipo-na huyo bwana-arusi pamoja nao hapana wanaweza kufunga. Tafsiri B: (Imetafsiriwa kutoka kwenye toleo la King James Version) Na Yesu akawaambia hao, Je, inawezekana wana wa chumba cha bibi arusi kufunga, wakati bwana arusi yuko pamoja nao? Kwa kadri ya muda ambao bwana arusi yuko nao, hawawezi kufunga. Tafsiri C: (Imetafsiriwa kutoka kwenye toleo la New Iinternational Version) Yesu aliwajibu, “Wageni wa bwana arusi wanawezaje kufunga wakati akiwa pamoja na wao? Hawawezi, mradi tu wanaye pamoja nao.” Tafsiri D: (Imetafsiriwa kutoka kwenye toleo la Good News Bible) Yesu akawajibu, “Mnatarajia kwamba wageni walioko kwenye sherehe za arusi washinde bila ya kula chakula? Bila shaka hapana! Kadri bwana arusi yuko pamoja nao, hawatafanya hivyo.” Maelezo, “wana wa chumba cha bibi arusi” ni nahau kwenye lugha ya Kiyunani likimaanisha wageni walioko kwenye sherehe ya arusi, hususani marafiki wa bwana arusi. Kwenye lugha moja ambako “wana wa chumba cha bibi arusi” ilitafsiriwa neno –kwa- neno, watu walifikiri ilimaanisha “watoto ambao bibi arusi aliwazaa kabla ya ndoa yake.” Jambo hili lilindana sawa na utamaduni wa watu wa eneo hilo ambako ilichukuliwa kuwa jambo nzuri kwa mwanamke kuzaa kabla ya kuolewa kwa kuwa ilidhihilisha jinsi mwanamke huyo alivyo na kizazi! Kwa hiyo uwe mwangalifu! Tafsiri inayofuata maneno ya ujumbe wa asili, neno-kwa- neno, inawezekana mara nyingine ikapotosha maana. Maswali kwa ajili ya zoezi la pili: (1) Linganisha tafsiri A na B, kisha andika mifano au njia kadhaa ambazo mtafsiri wa tafsiri B amefuata kwa ukaribu sana maumbo ya awali kwa lugha ya Kiyunani. Je, kuna lolote katika tafsiri B ambalo wasomaji wataona kuwa ni ngumu kuielewa? (2) Linganisha tafsiri B, C, na D, kisha andika njia ambazo watafsiri wa tafsiri za C na D wamezitumia katika kuelezea upya maana ili kuwasaidia wasomaji kuweza kuelewa. Kumbuka Maneno na maelezo ya kila lugha vinatofautiana. Njia ambayo maneno yanapangwa katika sentensi kwa kila lugha huwa inatofautiana. Iwapo mtafsiri anaendelea kufuata kwa ukaribu sana sarufi na maneno ya lugha ya awali, tafsiri haitakuwa asilia, itawachanganya wasomaji, na huenda ikaleta maana potofu. Sura ya 1 Utafsiri ni nini?  Zoezi la tatu: Marko 2:3-5 Linganisha matoleo yafuatayo ya tafsiri za kitabu cha Marko 2:3–5 na ujibu maswali yanayofuatayo: Tafsiri sisisi, yaani neno-kwa -neno kwa kufuata maandishi asili ya Kiyunani Na walikuja wakimbemba kwake mwenye kupooza mwili, alibebwa na wanne. 4.Na apana kuwa na uwezo-wa-kumleta kwake, sababu-ya huo umati, waliondoa hilo paa pale alipokuwa, na baada ya-kutengeneza-mwanya, wakashusha hilo tandiko/machela ambapo mtu aliyepooza alipolalia. 5Na alipoona huyo Yesu hiyo imani-ya wao, akasema kwa yule aliyepooza, “Mtoto, yame-samehewa-yako-hiyo dhambi.” Tafsiri A (Imetafsiriwa kutoka kwenye toleo la English Standard Version) Na wakaja, wakimletea mtu mwenye kupooza, amebebwa na watu wanne. 4Na walipokuwa hawawezi kumkaribia kwa sababu ya umati wa watu, walitoa paa juu yake, na wakati walipoweka mpenyo, wakateremsha kitanda ambacho mtu yule aliyepooza alikuwa amelalia. 5Na wakati Yesu aliona imani yao, alimwambia mtu yule mwenye kupooza, “Mwanangu, dhambi zako zimesamehewa.” Tafsiri B (Imetafsiriwa kutoka kwenye toleo la New International Version) Wakaja wanaume kadhaa wakimleta mtu aliyepooza, akibebwa na wanne kati yao. 4Kwa kuwa hawakuweza kumleta kwa Yesu kwa sababu ya umati wa watu, walitengeneza mpenyo katika paa juu ya Yesu kwa kuichimba na wakateremsha mkeka aliokuwa amelalia. 5Yesu alipoona imani yao, akamwambia yule mwenye kupooza, “Mwanangu, dhambi zako zimesamehewa.” Tafsiri C (Imetafsiriwa kutoka kwenye toleo la New Living Translation) Wanaume wanne walifika, wakiwa wamebeba mtu aliyepooza kwenye mkeka. 4Hawakuweza kumleta kwa Yesu kwa sababu ya umati wa watu, kwa hiyo walichimba mpenyo kupitia kwa paa juu ya kichwa chake. Halafu wakazusha mtu huyo kwenye mkeka wake, mbele ya Yesu. 5Alipoona imani yao, Yesu alimwambia yule mwenye kupooza, “Mtoto wangu, dhambi zako zimesamehewa.” Maswali kwa ajili ya zoezi la 3 (1) Jadili tafsiri ulizopewa hapo juu. Je, kwa maoni yako, tafsiri hizi zote zinaelezea maana moja? (2) Linganisha njia tofauti ambazo maana inaelezwa kwenye matoleo haya. Orodhesha tofauti mahsusi za kimuundo ambazo unazigundua. (3) Fanya tafsiri ya mistari hii kwenye lugha yako mwenyewe. Fikiria juu ya mtu fulani kwenye jamii yako, na ufanye tafsiri ambayo unaamini kuwa itawasilisha maana iliyokusudiwa kwa uwazi kwa mtu huyo unayemkusudia. Raslimali nyingine za ziada juu ya “Utafsiri ni nini?”  Maneno ya kukumbuka Lugha ya awali: Ni lugha ambayo ilitumika hapo mwanzo kuandika Maandiko Matakatifu, aidha kwa Kiebrania (kwa vitabu vingi vya Agano la Kale), Kiaramu (sehemu chache za Agano la Kale), au Kiyunani (Agano Jipya). Lugha inayopokea: Ni lugha ambayo inafanyiwa utafsiri. Neno “hadhira inayopokea” inarejelea wale wanaozungumza lugha inayopokea, wale ambao utafsiri unafanywa kwao. Neno “lugha lengwa” mara nyingine linatumika kama mbadala wa lugha inayopokea. Lugha chanzo: Ni lugha ambayo ama ambazo mtafsiri anatafsiri kutoka kwayo ama kwazo. Lugha za mwanzo ambazo kutokana nazo Biblia imetafsiriwa ni zile ambazo zilitumika kuandika Maandiko Matakatifu, yaani; Kiebrania, Kiaramu na Kiyunani. Ingekuwa ni jambo jema iwapo mtafsiri yeyote atakuwa na uelewa wa kutosha wa lugha za awali ili awe na uwezo wa kutafsiri moja kwa moja kutoka kwenye maandishi ya lugha za awali. Kwa uzoefu, watafsiri wengi wanafanya utafsiri kwa kutumia tafsiri zilizoaminika kutoka kwenye matoleo ya lugha chanzo. Hii inaweza kuwa ni kama vile lugha za kimataifa, kama vile Kiingereza au Kifaransa, au lugha yoyote nyingine yenye kueleweka na watu wengi kwa upana. Maandishi kwa lugha ya awali kama Kiebrania, Kiaramu au Kiyunani ndiyo yenye mamlaka ya mwisho. Kwa maelezo zaidi angalia mjadala kwenye vifungu vya na . Toleo chanzo: Ni toleo la Biblia linalotumika kufanyia utafsiri. Kumbuka Biblia ni Neno la Mungu, ambalo limevuviwa na Roho Mtakatifu. Mtafsiri ana wajibu mkubwa wa kutobadilisha maana kwa njia yoyote ile. Anapaswa kuwa mwangalifu asiongeze kitu chochote kwenye ujumbe wa mwandishi wa awali, au kuacha kipande chochote cha ujumbe huo bila kutafsiriwa. Maandiko Matakatifu yamekusudiwa kwamba yaeleweke. Mwandishi wa awali wa kila kitabu cha Maandiko Matakatifu, aliandika katika lugha ambayo aliamini kuwa itaeleweka vizuri, na wale ambao wamekusudiwa kuupata ujumbe huo. Kila lugha ina muundo wake wa sarufi, maneno yake na namna yake ya kuzungumza, na ina njia zake maalum za kuwasilisha maana. Kwa ajili ya kuelezea maana ya ujumbe anaoutafsiri, mtafsiri anapaswa kutumia miundo ya sarufi na maneno ambayo yako tofauti na yale ya lugha anayoitafsiri. Hilo ndilo linalotazamiwa kufanyika. Jambo la muhimu ni kuona kuwa maana ya ujumbe haibadiliki. Kazi ya mtafsiri ni kutafsiri maana ya ujumbe, na siyo neno mojamoja. Raslimali nyingine za ziada juu ya “Utafsiri ni nini?” BT4 Nyenzo zinazopatikana kwenye mtandao 1_Quiche-story.pptx 1_Comparing_versions-Marko_ 2_19.pptx  Sura ya  Mitindo Tofauti ya Utafsiri Tofauti kati ya “Tafsiri ya neno-kwa-neno” na “Tafsiri yenye kuleta maana” Mfano: Matayo 3:8 Tafsiri ya Kiyunani yenye kufuata neno-kwa-neno kwa Kiswahili Poiesate oun karpon axion tes metanoias fanya/tengeneza/zaa kwa hiyo tunda linalofaa/zuri la-hiyo toba Tafsiri kutoka Kingereza zilizotafsiriwa kwa Kiswahili: (Tazama sura ya 3, kifungu , kujua matoleo mbalimbali ya Biblia.) a. Leteni kwa hivyo matuna yapasayo toba. (Tafsiri kutoka KJV) b. Zaeni matunda yapasayo toba. (Tafsiri kutoka RSV) c. Zalisheni matunda yanayolingana na toba. (Tafsiri kutoka NIV) d. Thibitisheni toba yenu kwa matunda munayoyazaa. (Tafsiri kutoka REB) e. Fanyeni yale mambo ambayo yataonyesha kwamba mmegeuka kutoka kwa dhambi zenu. (Tafsiri kutoka GNT) f. Nendeni na mkafanye kitu kuonyesha ya kwamba kwa hakika mioyo yenu imebadilika. (Tafsiri kutoka JBP) g. Thibitisheni kwa njia mnavyoishi kwamba mumetubu dhambi zenu na kumgeukia Mungu. (Tafsiri kutoka NLT) Tafsiri a, b, c na d kwa kiasi fulani ni tafsiri za neno-kwa-neno. Kwa maneno mengine, zimefuata maumbo ya lugha ya Kiyunani kwa karibu sana. Kwa mfano: Zote zimetunza neno “tunda” - ambalo ni nahau au tamathali ya semi katika lugha ya Kiyunani. Zote zimetunza nomino dhahania “toba” kama nomino, kwa kufuata sarufi ya lugha ya Kiyunani. Isipokuwa tafsiri ya d, zinafuata mpangilio wa maneno na virai kama ilivyo kwenye lugha ya Kiyunani. Tafsiri ya e, f, na g, zote zimeeleza upya maana ya ujumbe wa awali kwa njia ambayo inaeleweka zaidi, na iliyo ya asilia kwenye lugha ya Kiswahili. Zote ni tafsiri zenye kuleta maana. Sura ya 2 Mitindo Tofauti ya Utafsiri  Tafsiri ya neno-kwa neno, na tafsriri yenye kuleta maana ni istilahi zinazotumika kufafanua mfululizo unaoendelea wa mitindo ya utafsiri inayoanzia kutoka neno-kwa neno sana, neno kwa neno kiasi, hadi yenye kuleta maana kiasi na yenye kuleta maana sana na zinginezo kati ya hizi. Hakuna makundi yaliyowekwa maalum. Matoleo ya Biblia yanaweza kulinganishwa kwa njia za ujumla kuwa “yafuata mtindo wa neno-kwa-neno” au “yamefuata mtindo wa kuleta maana sawa.” Kwa matoleo ambayo yanaonekana kuwa ni yenye kuleta maana sana, mara nyingi huwa na baadhi ya vifungu ambavyo ni vya muundo wa neno-kwa-neno sana. Vile vile, matoleo ambayo yanaonekana kama ni ya muundo wa neno-kwa neno sana, mara nyingine yanakuwa ni yenye kuleta maana. Kumbuka Tafsiri ya neno-kwa-neno (au tafsiri sisisi) ni tafsiri inayolenga kuwasilisha ujumbe wa awali ikiwa inafuata kwa ukaribu maumbo ya lugha iliyotumika kwenye toleo chanzo. Tafsiri ye neno-kwa-neno kwa kiwango kikubwa inafanana kwa maumbo na lugha ya awali (kufanana kwa maumbo). Tafsiri yenye kuleta maana ni tafsiri inayolenga kuwasilisha maana iliyoko kwenye ujumbe wa awali kwa njia ambayo itaeleweka vyema na wasikilizaji waliokusudiwa, kwa kutumia maumbo asilia ya lugha inayopokea tafsiri. Mabadiliko ya maumbo ambayo kwa kawaida yanatokea kwenye tafsiri yenye kuleta maana Mabadiliko ya mpangilio wa maneno. Tafsiri yenye kuleta maana inatumia mpangilio wa maneno ambao ni asilia kwenye lugha inayopokea tafsiri. Tafsiri ya neno-kwa neno kwa kiwango kikubwa inajaribu kufananisha maumbo ya maneno katika matini ya awali. Mabadiliko katika usemi wa kinahau: Tafsiri yenye kuleta maana inatumia maneno na semi ambazo zinawasilisha maana ya maandishi wa awali kwenda kwenye hadhira inayopokea tafisiri. Maumbo haya yanaweza kuwa ni tofauti na na yale yaliyoko kwenye matini ya awali. Mabadiliko kwenye uunganishaji wa maneno na virai. Tafsiri yenye kuleta maana inatumia njia ambazo ni asilia kwenye lugha inayopokea tafisiri, ili kuonesha ni kwa namna gani sehemu kubwa ya matini inavyounganishwa pamoja. Zoezi Kwa kila kifungu kifuatacho kutoka kwenye tafsiri zilizotafsiriwa kutoka kwa Kiingereza fanya yafuatayo: (1) Pigia mstari sehemu yoyote kwenye tafsiri ambapo mtafsiri ametumia maumbo ya sarufi ambayo ni tofauti na yaliyoko kwenye matini ya Kiebrania au Kiyunani, au penye nahau ama misemo tofauti kutumiwa. (2) Kwa kila toleo la Biblia, onesha iwapo unahisi kuwa tafsiri hiyo ni ya neno-kwa-neno, au ni yenye kuleta maana. (3) Iwapo kuna tafsiri miongoni mwa matoleo haya kwenye lugha yako, ama kwa lugha ya kitaifa ambayo unaifahamu, basi tazama tafsiri ya kila mstari ili kulinganisha na kuona kama tafsiri ni ya neno-kwa-neno au ni yenye kuleta maana. Tofauti kati ya “Tafsiri ya neno-kwa-neno” na “Tafsiri yenye kuleta maana”  Angalia kila mstari katika muktadha wake. Ayubu 38:3 Kifungu kwa lugha ya Kiebrania na tafsiri ya neno-kwa-neno kwa Kiswahili: Ezar-na kageber halaseka waesaleka Jifunge kama-mwanaume vyako-viuno na-mimi-nitakuuliza wahodieni na-wewe-utatangaza-kwangu Baadhi ya matoleo ya Kingereza yaliyotafsiriwa katika Kiswahili: a. Jifunge viuno kama mwanaume, nitakuuliza, nawe utanieleza. (Tafsiri kutoka RSV) b. Jifunge sasa viuno kama mwanaume; kwa kuwa nitakuuliza, na wewe unijibu. (Tafsiri kutoka KJV) c. Valia kwa ajili ya kutenda kama mwanaume, nitakuuliza, na wewe utanijulisha. (Tafsiri kutoka ESV) d. Jifunge kama mwanaume; nitakuuliza, nawe utanijibu. (Tafsiri kutoka NIV) e. Sasa simama wima na ujibu maswali ninayokuuliza. (Tafsiri kutoka GNT) f. Jiandae sawasawa, Ayubu! Simama kwa miguu yako! Simama imara! Nina maswali kadhaa kwa ajili yako, na ninataka majibu ya moja kwa moja.(Tafsiri kutoka Ujumbe) Zaburi 1:6 Kifungu kwa lugha ya Kiyunani na tafsiri ya neno-kwa-neno kwa Kiswahili: Ki yodea yhwh derek saddiqim Kwa sababu anajua Yahwe njia ya waadilifu-wanaume waderek resaim tobed na-njia ya watu-waovu itaangamia Baadhi ya tafsiri ya matoleo ya Biblia za kingereza: a. Wenye haki wanaongozwa na kulindwa na BWANA, lakini waovu wako njiani kuelekea kwenye maangamizo yao. (Tafsiri kutoka GNT) b. Kwa kuwa BWANA anaijua njia ya mwenye haki, bali njia ya wasiomcha Mungu itaangamia. (Tafsiri kutoka KJV) c. …kwa kuwa BWANA anaijua njia ya wenye haki, bali njia ya waovu itaangamia. (Tafsiri kutoka ESV) d. Kwa kuwa BWANA huilinda njia ya wenye haki, bali njia ya waovu inaelekea uharibifu. (Tafsiri kutoka NIV) e. BWANA hulinda kila mtu anayemfuata, lakini waovu wanafuata njia ambayo inaongoza kwa uharibifu. (Tafsiri kutoka CEV) f. Kwa kuwa BWANA huilinda njia wacha Mungu, bali njia ya waovu inaelekea uharibifu. (Tafsiri kutoka NLT) Sura ya 2 Mitindo Tofauti ya Utafsiri  Waroma 15:12 Kifungu kwa lugha ya Kiyunani na tafsiri ya neno-kwa-neno kwa Kiswahili: kai palin Esaias legei, estai he rhiza tou Iessai, na tena Isaya anasema, kutakuwako - mzizi wa Yese kai ho anistamenos archein ethnon, ep na yule mmoja-anayechomoza ku-tawala mataifa, katika auto ethne elpiousin yeye mataifa yatapata-tumaini. Tafsiri za baadhi ya matoleo ya Kingereza yaliyotafsiriwa kwa Kiswahili: a. Na Isaya akaendelea kusema, “Mzizi wa Yese atakuja, yeye ainukaye kuwatawala watu wa mataifa; katika yeye watu wa mataifa wataamini.” (Tafsiri kutoka RSV) b. Na tena, Isaya asema, “Litakuwako shina la Yese, naye atainuka kuwatawala juu ya watu wa mataifa; katika yeye watu wa mataifa wataamini.” (Tafsiri kutoka KJV) c. Na tena, Isaya anasema, “Shina la Yese litachipuka, atakayeinuka kutawala watu wa mataifa; katika yeye watu wa mataifa wataamini.” (Tafsiri kutoka NIV) d. Na katika Isaya, inasema: Shina la Yese litatokea, yeye ambaye atainuka kuyatawala mataifa, na katika yeye mataifa wataweka tumaini lao. (Tafsiri kutoka NJB) e. Kwa mara nyingine, Isaya asema, “Msaidizi wa Yese atakuja, mtawala atakayeinuka ili kuwatawala watu wa mataifa, wataweka tumaini lao kwake.” (Tafsiri kutoka REB) f. Na mahali pengine Isaya alisema, “Mrithi wa kiti cha enzi cha Daudi atakuja, naye atawatala juu ya watu wa mataifa. Wataweka tumaini lao kwake.” (Tafsiri kutoka NLT) g. Na tena, Isaya anasema, “Mzao wa Yese atatokea; atakuja kuwatawala watu wa mataifa, nao wataweka tumaini lao kwake.” (Tafsiri kutoka GNT) h. Na tena Isaya asema, “Shina wa Yese litakuja, na yeye atakayeinuka kuwatawala watu wa mataifa, katika yeye watu wa mataifa wataamini.” (Tafsiri kutoka NET) 2 Wakorintho 6:11 Kifungu kwa lugha ya Kiyunani na tafsiri ya neno-kwa-neno kwa Kiswahili: to stoma hemon anaegon pro humas Korinthioi huo Mdomo wetu uko-wazi kwa ninyi, Wakorintho he kardia hemon pepletunai huo moyo wetu ni mpana. Tafsiri za baadhi ya matoleo ya Kingereza yaliyotafsiriwa kwa Kiswahili: a. Vinywa vyetu viko wazi kwenu, Wakorintho; moyo wetu ni mpana. (Tafsiri kutoka RSV) b. Enyi Wakorintho, vinywa vyetu vimefunguliwa kwenu, moyo wetu umepanuka. (Tafsiri kutoka KJV) c. Watu wa Korintho, tumezungumza kwa uwazi sana na kufungua moyo wetu kwenu. (Tafsiri kutoka NJB) “Tafsiri yenye usawa wa matokeo”, iliyokuwa inayojulikana awali kama “Tafsiri yenye usawa wa nguvu”  d. Tumezungumza kwa uwazi sana, enyi marafiki wa Korintho; tumefungua moyo wetu kwenu. (Tafsiri kutoka REB) e. Enyi, marafiki wapendwa wa Korintho! Tumezungumza nanyi kwa uaminifu, na mioyo yetu iko wazi kwenu. (Tafsiri kutoka NLT) f. Marafiki katika Korintho, tunasema ukweli tunaposema kuna nafasi mioyoni mwetu kwa ajili yenu. (Tafsiri kutoka CEV) g. Wapendwa marafiki katika Korintho! Tumezungumza nanyi kwa uwazi; tumefungua mioyo yetu kwa upana. (Tafsiri kutoka GNT) “Tafsiri yenye usawa wa matokeo”, iliyokuwa inayojulikana awali kama “Tafsiri yenye usawa wa nguvu” Daktari Eugene Nida, kiongozi kwenye maendeleo ya nadharia ya utafsiri wa Biblia, ameeleza lengo la utafsiri kama ni kama “kuzalisha ujumbe ulio karibu na asilia kama ujumbe wa awali, na kuupeleka kwenye lugha inayopokea tafsiri, kwanza kwa maana, na pili kwa mtindo.” (Nida na Taber 1969:12). Kwa maneno mengine, kipaumbele cha mtafsiri ni kuona kuwa hadhira yake mpya, yaani wale wanaopokea tafsiri, wataelewa ujumbe ambao mwandishi wa kwanza aliukusudia katika kuwasilisha kwa hadhira yake ya awali, kwa mambo mawili, maudhui na matokeo. Msemo “Tafsiri yenye usawa wa nguvu” mara nyingine limekuwa likikosa kueleweka kwa kuashiria kuwa tafsiri ni mahsusi kulenga kwenye usawa wa matokeo ya kihisia. Wakati ambapo ulinganisho wa kihisia au hali ya kimvuto imejumuishwa, kusudio maalum la Nida ni uwepo wa usawa kwenye hali zote za maana. Kwa sababu hiyo, kwenye maandiko yake yaliyofuata, Nida alipendelea kutumia neno “Tafsiri yenye usawa wa matokeo” mahala pa “tafsiri yenye usawa wa nguvu.” Nida anashikilia wajibu wa kuwa usawa na mtindo kama lengo la pili, wakati ambapo anasisitiza kwamba kuwasilisha maana ya ujumbe wa awali kwa njia ya usahihi na uwazi lazima upewe kipaumbele. Katika kuchambua matoleo ya Kiingereza (angalia sura 3, kifungu ), itaonekana kwamba kwa matoleo yaliyoorodheshwa katika makundi .1 na .2, kuna uwezekano kufuatilia ulinganifu wa maumbo kwenye matoleo ya lugha ya awali. Hata hivyo, vifungu kwenye kundi la .3, kama ilivyo kwenye toleo la CEV, ingawaje msingi wake ni kwenye umakini wa kuchambua matini ya awali, halijaribu kutunza ulinganifu wa maumbo. Kwenye kitabu kinachoitwa Kutoka Lugha Moja hadi Nyingine: Ulinganifu wenye Nguvu katika Utafsiri wa Biblia, kilichotolewa mwaka 1986, kwa ushirikiano na Jan de Waard, Nida alisisitiza kwamba kazi ya mtafsiri wa Biblia ni “kuzalisha upya kwa uamminifu maana ya matini ambayo katika muudo ambao utafanikiwa kukutana na mahitaji na matarajio ya wapokeaji wa tafsiri ambaye mazingira yao na uzoefu wao ni tofauti na ya wale ambao walikuwa ni wapokeaji wa awali ya hati za Biblia.” (1986:14) Nida pia aliwashauri watafsiri kuzingatia mazingira ambapo tafsiri itatumika, kwa kutambua kwamba usomaji wa hadharani ni njia muhimu ya kuwasilisha Maandiko. Tafsiri ni lazima iwe kwenye hali ambayo itasomwa kwa sauti bila vikwazo, kwa kutumia kiwango cha hali ya juu cha lugha kwamba, “iwe rahisi kumezwa pale inaposikiwa.”(1986:17) Sura ya 2 Mitindo Tofauti ya Utafsiri  Tafisri ya Good News Translation, toleo la pili (1992), ni mfano wa tafsiri ambayo lililenga kuziweka kanuni hizo kwenye utekelezaji. Utafsiri wa kinahau Katika kitabu kinachoitwa Kutafsiri neno la Mungu, iliyochapishwa mwaka 1974, John Beekman na John Callow waliitambulisha dhana hii ya utafsiri wa kinahau kama ifuatavyo; “Iwapo umbo (la tafsiri) linashabihiana sana na umbo la matini ya awali, hilo linawekwa kwenye daraja la neno-kwa-neno; na iwapo umbo lake linashabihiana kwa ukaribu sana na umbo la lugha inayopokea tafsiri, basi hilo linawekwa kwenye daraja la kinahau. (Beekam na Callow 1974:21). Maelezo zaidi kuhusu kanuni za tafsiri lenye usawa wa matokeo: Umuhimu wa mazingira/muktadha Kwenye makala iitwayo “Ufafanuzi mpya wa nadharia ya utafisri wenye usawa wa matokeo” iliyochapishwa mwaka 1997, Edward R. Hope, mshauri mwelekezi wa Muungano wa vyama vya Biblia, aliendelea kusisitiza hitaji la watafsiri kujifunza kwa ukamilifu mazingira yote ya ujumbe ambao wanatafsiri. Kitengo cha msingi wa utafsiri siyo neno, au sentensi, bali uko kwenye matini nzima. Kwa kuongezea hitaji la kujifunza matini iliyondikwa (mazingira/muktadha ya kiisimu), watafsiri wanapaswa kujifunza muktadha wa kihistoria na utamaduni ambako matini husika ziliandikwa na kuzingatia makusudi yaliyokusudiwa. Baada ya kujitumbukiza kwenye mazingira ya awali, basi, watafsiri wanalenga kuelezea upya ujumbe kwa njia ambayo hadhira ya wapokeaji wa tafsiri wataielewa. Watafsiri wanahitaji kutambua habari ya mazingira muhimu ambayo hadhira ya wapokeaji wapya wanahitaji kwa ajili ya kuelewa matini, na kutambua kwa namna gani wanaweza kuwasilisha jambo hili kufikia hadhira hii mpya. Maendeleo ya uwepo wa programu za kisasa kama vile Paratext vimewezesha jambo hilo kujumuisha vichwa vya habari, maelezo ya chini, na misaada mingine pamoja na tafsiri na kufanya majaribio ya mambo haya na wazungumzaji wengine pamoja na matini iliyotafsiriwa. Kwa maelezo zaidi tazama sura za 14 na 15. Kanuni za namna ya kuwasilisha ujumbe kwa hadhira kwenye mazingira tofauti ya kihistoria na kitamaduni, zimejadiliwa pia kwenye kanuni ya utafsiri inayoitwa “nadharia muhimu”. Nadharia hii imeelezewa kwa kina kwenye sura za 7, 8 na 9. Nadharia ya utafsiri ya “Fasihi-balagha” au “Fasihi yenye matokeo” Ernst Wendland anazingatia kwenye ukweli kwamba, “uzuri wa maneno na nguvu yake vilikuwa na vinaendelea kuwa ni sehemu muhimu sana ya ujumbe wa Maandiko” (2004:33). Anapendekeza kuwa kuna nafasi kwa mtindo wa utafsiri ambao unalenga kuzalisha upya ubora wa fasihi ya Maandiko, ukiangalia sana kwenye “kiini cha mazungumzo, mtazamo wa kiini cha aina ya maandishi” (2002:228). Kwa muhtasari mfupi wa mtazamo huu, Wendland anaandika, Nadharia ya utafsiri ya “Fasihi-balagha” au “Fasihi yenye matokeo”  Utafsiri wa “fasihi yenye usawa wa matokeo” ni upanuzi wa mbinu, au fanywaji wa kivitendo wa mtazamo wa de Waard na Nida ambayo unaitwa “usawa wa matokeo” (1986). Utaratibu huu wa utafsiri unaegemea juu ya dhana (ukiungwa mkono na aina kadhaa ya mazungumuzo na uchambuzi wa kiutunzi, kama vile Wendland 2004, 2013, 2014; Wilt 2005a, 2005b) kwamba Maandiko ya Kiebrania na Kiyunani, kwa kiasi kikubwa, yanafafanua matini za kifasihi za kiwango cha hali ya juu, na kwa hiyo, utafsiri kwa lugha nyingine unapaswa kuonesha uhusiano wa kiwango cha ubora wa hali ya juu (kwa kiwango kinachowezekana kwa mazingira ya uzalishaji wa wa matini hiyo. (2018:1) Kuna aina mbalimbali (aina za maandishi) za matini ndani ya Biblia, ikianzia kutoka kwenye vitabu vya sheria hadi kwenye vitabu vya nyimbo za kuabudu. Ili kufikia lengo hili, watafsiri wanahitaji kujifunza maudhui yaliyomo kwenye kila aina ya maandishi iliyoko kwenye matoleo la awali. Kwa zaidi, “misaada kwa ajili ya watafsiri” inatolewa ili kuonesha maudhui haya, na kumekuwako na ongezeko la fursa kwa watafsiri kujifunza lugha za Kibiblia na kuweza kudhamini maumbo ya awali. Watafsiri pia wanahitaji kuchunguza raslimali zilizoko kwenye lugha inayopokea tafsiri, kwa kujifunza kutoka kwenye matini za asili katika lugha hizo. Kwa kujiandaa kutafsiri kitabu cha Zaburi, kwa mfano, hakikisha iwapo kuna maudhi maudhui inavyostahili ya nyimbo za asili ambazo zinaweza kutumika kikamilifu katika utafsiri. Inaonekana kwamba, tafsiri nyingi za “lugha za kawaida” zinaweza kuboreshwa endapo watafsiri wataweka umakini kwenye kudhamini ubora na matokeo ya matini za awali na kuvumbua njia muafaka ambazo zinaweza kutumika upya kwenye tafsiri, kwa kuangalia hasa vitengo zile kubwa za matini. Utafsiri si mchakato kama ufundi wa mitambo, unaofuata kanuni, bali ni sanaa ya ubunifu! Mengi yanaweza kufanywa ili kuweza kuwatambua washiriki wa timu ya utafsiri na wahakiki ambao wana vipawa vya kujieleza vyema. Hao watiwe moyo ili waendeleze na kutumia ujuzi wao. Jambo hili linajadiliwa na kufafanuliwa zaidi kwenye sura ya 38. Raslimali nyingine za ziada kuhusu a “Mitindo tofauti ya Utafsiri” BT4 Nyenzo zinazopatikana kwenye mtandao 2_Comparing_two_kinds_of_transation.pptx 2_On_different_kinds_of_translation.pdf 2_The_goal_of_translation.pptx Kwa masomo zaidi: Beekman, John, na John Callow. 1974. Translating the Word of God: With Scripture and topical indexes. Grand Rapids: Zondervan. Pia zinapatikana kwenye Translator’s Workplace. de Waard, Jan, na Eugene A. Nida. 1986. From one language to another: Functional equivalence in Bible translating. Nashville: Thomas Nelson Publishers. Hope, Edward R. 1997. Redefining a functional theory of translation. Current Trends in Scripture Translation, UBS Bulletin 182/183:7-19. Sura ya 2 Mitindo Tofauti ya Utafsiri  Nida, Eugene A., na Charles R. Taber. 1969. The theory and practice of translation. Leiden: E.J. Brill for United Bible Societies. Hapo mwanzo kilichapishwa kwenye mfululizo, Helps for Translators 8. Ilichapishwa tena 1974 na 1982. Uchapaji wa nne 2003. Nida, Eugene A. 1979. Translating means communicating: A sociolinguistics theory of translation, parts 1 and 2. The Bible Translator 30 (1): 101- 107 and 30 (3): 318- 325. Zinapatikana kwenye http://www.ubs-translations.org/tbt/1979/01/TBT197901.html? num=101&x=6&y=15&num1=. Wendland, Ernst R. 2002. A literary-rhetorical approach to biblical text analysis and translation. In Timothy Wilt (ed.), Bible translation: Frames of reference, 179-230. Manchester: St. Jerome Publishing. Wendland, Ernst R. 2004. Translating the literature of Scripture: A literary-rhetorical approach to Bible translation. Publications in Translation and Textlinguistics 1. Dallas: SIL International. Wendland, Ernst R. 2018. Literary functional equivalence translation. Kwa wale ambao wamesajiliwa na Academia.edu, hii inapatikana kwenye https://www.academia.edu/3168198/_Literary_Functional_Equivalence_LiFE_ Translation--A_Brief_Description. Wilt, Timothy, ed. (2002) 2014. Bible translation: Frames of reference. Manchester: St. Jerome Publishing. Ilichapishwa tena London: Routledge. Zogbo, Lyne, na Ernst R. Wendland. 2000. Hebrew poetry in the Bible: A guide for understanding and for translating. Helps for translators. New York: United Bible Societies  Sura ya  Baadhi ya Tafsiri za Biblia za Kiingereza Tafsiri za mwanzo za Biblia kwa Kiingereza Tafsiri ya kwanza ya Biblia kwa lugha ya Kiingereza ilifanywa na Joh Wycliffe, msingi wake ukiwa ni Biblia inayoitwa Vulgate, ambayo ni tafsiri ya Kilatini ya matini za awali. Tafsiri hii ya Wycliffe ilikamilika kama mwaka wa AD 1382. Tafsiri ya kwanza kwa Kiingereza iliyokuwa na msingi kwenye matini za awali za Kiebrania, Kiaramu, na Kiyunani iliandaliwa na William Tyndale. Tyndale alikamilisha tafsiri ya Agano Jipya na kipande cha Agano la Kale. Bwana huyu aliuawa kwa kutuhumiwa kumkufuru Mungu na kuchomwa moto mnamo mwaka wa AD 1536. Kwa kupata maelezo zaidi angalia kanda za video zifuatazo kupitia kwenye mtandao wa Amazon: John Wycliffe - The Morning Star God’s outlaw - The story of William Tyndale Martin Luther -The Idea that changed the World (Tafsiri ya Luther katika lugha ya Kijerumani, na kanuni za utafsiri alizozitumia, zilimhamasisha Tyndale kwenye kazi yake ya utafsiri kwenye lugha ya Kiingereza. Mwishoni mwa sura hii, utapata njia zilizotolewa za kukuunganisha na tovuti ambazo zitakujulisha zaidi juu ya matoleo ya Biblia, yale ya kihistoria na yale ya kisasa. Toleo la King James (KJV), ambalo pia huitwa “Toleo Lililoidhinishwa”, limejumuisha kwa asilima kubwa tafsiri ya Tyndale. Toleo la KJV lilichapishwa mnamo mwaka AD 1611; matoleo yaliyofuata yalitumiwa kama kiwango cha matoleo ya Biblia kwenye lugha ya Kiingereza kwa zaidi ya miaka 350. Kwa kuwa lugha ya kiingereza iliyotumika imebadilika katika miaka 400 iliyopita, KJV sasa imekuwa ni ngumu mno kwa wazungumzaji wengi wa Kiingereza cha kisasa kuweza kuielewa. Na pia, kuanzia muda huo ambao tafsiri hii ilifanywa, ugunduzi zaidi wa miswada ya zamani ya Kibiblia umewawezesha wanazuoni kuwa na uhakika zaidi wa usomaju wa asili wa matini za Kiebrania na Kiyunani katika sehemu kadhaa. Matoleo ya Kisasa ya Biblia Kwa Kiingereza Kwenye miaka ya hivi karibuni, matoleo mengi mapya ya Biblia yamefanywa kwa lugha ya kiingereza. Kwenye orodha iliyoko hapo chini ni baadhi ya matoleo hayo ambayo yanatumika kwa sehemu kubwa. Kwa Agano la Kale, matoleo yote yaliyoorodheshwa yana msingi wa matini ya Kiebrania inayoitwa Masoretic. Kwa upande wa Agano Jipya, tafsiri msingi ni Sura ya 3 Baadhi ya Tafsiri za Biblia za Kiingereza  kwenye matini za Kiyunani zilizofanyiwa utafiti na wanazuoni wa Kibiblia, kama zilivyokusanywa kwenye toleo la Kiyunani la Nestle-Arland, matoleo ya 27 na 28. .1 Matoleo ya kiingereza yanayoshikilia kwa kiwango kikubwa mahusiano ya maumbo yaliyopo kwenye matini za lugha za awali za Kiebrania, Kiaramu na Kiyunani Revised Standard Version (RSV) Toleo hili lilitolewa kwa mara ya kwanza mnano mwaka 1952, na kurejewa tena mwaka 1971, na lilienea na kukubalika toka wakati lilipochapishwa. Kwa miaka mingi limekuwa likitumiwa kama toleo lililokubaliwa kwenye makanisa mengi na mashule. English Standard Version (ESV) Toleo la ESV, kwanza lilichapishwa mnamo mwaka 2001, hili ni marejeleo ya toleo la mwaka 1971 la RSV. Na kama RSV kimsigi ni tafsiri ya “neno-kwa-neno.” New American Standard Bible (NASB) Toleo la NASB lililochapishwa mwaka 1971, likasasishwa mwaka 1995, lililenga kutafsiri sarufi na istilahi za matoleo ya awali kwa kutumia Kiingereza cha kisasa. Tahadhari maalum imekusudia katika kutafsiri nyakati za vitenzi kwa ajili ya kumpatia msomaji wa Kiingereza maana iliyo karibu sana ya ile iliyoko kwenye matini za awali za Kiyunani na Kiebrania kwa kadri iwezekanavyo. .2 Matoleo mengine ya kutegemewa, yaliyoenea na kukubaliwa, ambayo pia yanashikilia mahusiano ya maumbo yaliyopo kwenye matoleo ya lugha za awali New International Version (NIV) Toleo la NIV ni toleo makini lililoko kwenye lugha ya Kiingereza cha kisasa, ambalo haliko sisisi sana kama RSV na ESV, ili hali likimwezesha msomaji kuyapata maumbo ya matini ya lugha ya awali. Ni mwongozo wa kuaminika wakati uwepo wa tofauti za kiutafsiri unapotokea. NIV lilichapishwa kwa mara ya kwanza mwaka 1984. Sasisho la hivi karibuni lilifayika mwaka 2011, likiakisi mabadiliko kwenye lugha ya Kiingereza, na pia ugunduzi wa karibuni unaohusisha lugha za Kibiblia na habari za historia na utamaduni wa mazingira ya Biblia. Toleo la NIV, Biblia ya kujifunzia, ni lenye kutoa msaada mkubwa kwa watafsiri; kwani lina mkusanyiko wa makala zenye msaada mkubwa, maelezo, faharasa, ramani na vielelezo. Toleo la NIV limekuwa ni maarufu kwa matumizi katika makanisani na mashuleni. Hivi sasa (2019), limekuwa labda ni toleo linatotumika kwa eneo kubwa miongoni mwa matoleo ya Kiingereza cha kisasa. Matoleo ya Kisasa ya Biblia Kwa Kiingereza  Toleo la NET (NET) Toleo la Biblia la NET ni tafsiri mpya ya Biblia, lililotayarishwa na wataalamu ishirini na watano waliobobea kwenye lugha za Kibiblia. Walifanya kazi yao moja kwa moja kutoka kwenye matini za hivi karibuni za lugha za Kiebrania, Kiaramu na Kiyunani. Kama kifupisho chake inavyoashiria, NET, toleo hili lilikuwa ni Biblia lililotayarishwa kwa ajili ya matumizi ya mtandaoni. Utaliona kwa kupitia https://lumina.bible.org/bible. Limesheheni maelezo mengi ya kiuchambuzi, yaliyounganishwa kwa mfumo wa kubonyeza matini za kidijitali, yanayoonekana kwenye majedwali yaliyo sambamba. Maelezo hayo yanahusu vitu vifuatavyo: (a) maumbo mbalimbali kwenye lugha za awali (b) masuala ya utafsiri, na (c) maelezo ya utafiti yanayojumuisha maoni yanayohusu mazingira ya kihistoria na utamaduni ya andiko na habari nyingine za kumsaidia msomaji kuelewa matini. Tafsiri ya Good News (GNT), inayojulikana kwa mapana kama Good News Bible, ambayo hujulikana pia kama Today’s English Version Toleo la Good News (GNT) linatambulika vyema kama Bibliya ya “lugha ya kawaida.” Ni toleo la kisasa linaloeleweka kwa uwazi na kwa urahisi, likilenga kuelezea maana iliyoko kwenye toleo la lugha ya matini za awali, kwa njia ambayo watu wataelewa. Agano la Jipya lilionekana mwaka wa 1966 kama Good Nwes for Modern Man: The New Testament in Today’s English Version, lililotafsiriwa na Dr. Robert G. Bratcher kwa kushauriana na kamati iliyoteuliwa na Chama cha Biblia cha Amerika. Biblia nzima ilitolewa mwaka wa 1976; na toleo la pili lilichapishwa mwaka wa 1992. New Living Translation (NLT) Kenneth Taylor alianza kutafsiri kwa ajili ya familia yake ya watoto kumi. Barua Iliyo hai ilichapishwa mnamo mwaka wa 1962, na Biblia nzima mwaka wa 1971. Tafsiri hiyo ilichapishwa kama Living Bible, ambayo ni ufafanuzi mchangamfu kwenye Kiingereza cha kila siku, msingi wake ukiwa ni toleo la American Standard Bible (1901). Dr. Taylor alitumia toleo la Kiingereza, akielezea upya ili kuifanya maana iwe wazi zaidi, badala ya kutafisiri moja kwa moja kutoka kwenye matini za awali za Kiebrania, Kiaramu na Kiyunani. Mwanaye Kenneth Taylor, aliyeitwa Mark D. Taylor, akifanya kazi na timu ya wanazuoni wenye elimu ya juu, aliirejea tena kazi hii. Toleo hili la New Living Translation limetumika kwa upana mkubwa, likiheshimiwa kwa usahihi wake wa uchambuzi na uwazi. Biblia nzima ilichapishwa kwa mara ya kwanza mnamo mwaka wa 1996, toleo la pili likawa mwaka wa 2004, na matoleo mengine yakiwa na maboresho kiasi kidogo mwaka wa 2007 na 2015. New English Bible (NEB) na Revised English Bible (REB) Toleo la New English Bible (1970) ni tafsiri iliyo sahihi lililofanywa na wanazuoni makini, kwa kutumia mtindo wa sisisi kwa Kiingereza cha Uingereza. Revised English Bible (1989) ni toleo lililosasishwa la New English Bible, lililofanyika kwa idhini ya kamati iliyowakilisha madhehebu ya makanisa kadhaa. Sura ya 3 Baadhi ya Tafsiri za Biblia za Kiingereza  Jerusalem Bible (JB), New Jerusalem Bible (NJB) na Revised New Jerusalem Bible (RNJB) Toleo la kwanza la Jerusalem Bible liliandaliwa kwa lugha ya Kifaransa, na kuchapishwa mwaka wa 1956. Mnamo mwaka 1966, toleo kwa lugha ya Kiingereza lilichapishwa, likiwa limetafsiriwa kwa kurejelezea kwenye matini za lugha za awali, huku likiwa na ushawishi mkubwa kutoka kwenye toleo lile la Kifaransa. Marejeo yaliyofanywa kwa makini na timu ya wanazuoni, New Jerusalem Bible ilichapishwa mwaka wa 1985. Hii ni tafsiri iliyokuwa na mtindo sisisi kwa kiasi fulani, ambayo ilifanywa na wanazuoni wanaofuata desturi ya kanisa Katoliki la Roman. Toleo la rejeo jipya la Zaburi na Agano Jipya lilichapwa mnamo Februari ya mwaka 2018, likiitwa Revised New Jerusalem Bible, likijulikana zaidi kama “tafsiri iliyofanyiwa kazi upya kabisa” kipaumbele chake kikiwa ni usahihi wa tafsiri na ufana wa kusomwa kwa sauti. Biblia nzima ilitolewa katika mfumo wa toleo la kujifunzia, mnamo mwaka wa 2019. .3 Matoleo ya mazungumzo ya kawaida yaliyoko kwenye Kiingereza cha Kisasa Toleo la J.B. Phillips (JBP) Barua kwa makanisa machanga, ambayo ni tasfiri ya nyaraka, chimbuko lake ni kwamba liliandaliwa kwa manufaa ya kusaidia kikundi cha vijana wa huko Kusini mwa jiji la London, ambako J.B. Phillips alikuwa ni kasisi mkuu wakati wa vita kuu vya Pili. Kutokana na hitaji kubwa, Phillips aliendelea kutafsiri sehemu zingine za Agano Jipya, kwa kutumia matini za Kiyunani. The New Testament in Modern English lilichapishwa mwaka wa 1958. Toleo la marejeo lilichapishwa mnamo mwaka wa 1972. Tafsiri hii inaweza pia kujulikana kama tafsiri ya kinahau na ya usawa wa matokeo. Hii inakuja pengine kutokana na matumizi yake ya lahaja ya Kiingereza cha Uingereza, imekuwa maarufu sana huko Uingereza zaidi ya ilivyo Marekani, lakini imekuwa ni tafsiri inayoheshimika mno, kwa kuonekana kuwa ni ya mwanzo miongoni mwa tafsiri za “kiingereza cha Kisasa.” Toleo la Contemporary English Version (CEV) Toleo la Contemporary English Version lililochapishwa na Chama cha Biblia cha Marekani mnamo mwaka wa 1995, ni tafsiri ambayo ilinuiwa kuwa ieleweke kwa urahisi na wasomaji wote, ikiepuka matumizi mengi ya lugha za “Kibiblia.” Toleo huili liliandaliwa na timu ya wanazuoni wa Biblia, likipewa chapuo na timu kubwa ya wahakiki. Toleo la The Message Hii ni tafsiri iliyofanywa na Eugene Peterson na kuchapishwa mnamo mwaka wa 2002, ni toleo la kinahau, lililo wazi zaidi, (pengine linaweza kuelezwa kama tafsiri fafanuzi) katika mazungumzo ya kawaida sana kwenye Kiingereza cha kisasa, likilenga katika kuwasilisha hisia zilizoonekana katika matini za awali za Biblia. Kwa lengo la kuifanya maana iliyoko kwenye matini kuwa yenye kufana kwa wasomaji waliokusudiwa kadri iwezekanavyo, kwa wakati mwingine, maana inaelezewa upya au kutumika tena kwa muktadha wa kitamaduni wa kimagharibi. Kwa mfano kwenye Mathayo 6:11, “Utupe mkate wetu wa kila siku” (ESV) imetafsiriwa kwenye toleo hili la The Message kama “Utuweke hai kwa milo mitatu kwa siku.” Ikiwa inatumika kwa uangalifu, tafsiri hii ya toleo la The Message inaweza kuwa ndiyo chanzo cha mawazo mazuri kwa ajili ya kuelezea maana kwa Kiingereza, lakini haipendekezwi kwa matumizi ya kuwa toleo chanzo kwa watafsiri. Kutafuta habari zaidi kuhusu matoleo ya Biblia  Kutafuta habari zaidi kuhusu matoleo ya Biblia Kwa kawaida kanuni ambazo zimekuwa zikifuatwa katika kufanya tafsiri maalum ya Biblia, zimeelezewa kwenye “Dibaji” au kwenye “Utangulizi”, unayopatikana kwenye kurasa za mwanzo. Kutoka kwenye “Dibaji” hadi toleo la English Standard Version: “Toleo la ESV ‘kimsingi ni toleo sisisi ambalo linatafuta kwa kadri iwezekanavyo kufananisha maumbo ya matini za awali na mtindo wa kipekee wa kila mwandishi wa Biblia. Kwa hiyo, msisitizo wake ni wa uwasilishaji kwa utafsiri wa ‘neno-kwa –neno’, wakati huohuo likizingatia utofauti wa sarufi, isimu, na nahau uliopo kati ya Kiingereza sisisi cha wakati huu na lugha za awali. Kwa hiyo linatafuta kuwa wazi kwa matini ya awali, na kumuacha msomaji aone moja kwa moja kama vile inavyowezekana muundo na maana ya lugha ya awali.” Kutoka kwenye “Utangulizi wa Agano Jipya” kwenye toleo la New English Bible: “Tumefahamu kazi yetu kuwa ni ile ya kuielewa maana ya awali, kwa usahihi kama tuwezavyo (kwa kutumia visaidizi vyote vinavyoweza kupatikana), na kisha kusema tena kwa nahau zetu za asili ambazo tuliamini kuwa mwandishi alikuwa akisema kwenye lugha yake.” Kutoka “Utangulizi” tafsiri ya J.B.Phillips: “Kama vile ninavyoona, kazi za mtafsiri ni kuelewa kwa upana na kina kadri awezavyo kile ambacho waadishi wa Agano Jipya walikisema, na kisha, baada ya mchakato unaoweza kuitwa kutafakari kwa udani, aandike kwenye lugha inayotumiwa na watu wa leo.” Kutoka kwenye “Dibaji” toleo la New International Version: “Tumetafuta kwa kiwango kikubwa kuunda upya yale ambayo hadhira ya awali ilipitia - kwa kuonesha uaminifu kwa matini ya awali kwa ajili ya kuwafikishia ujumbe mamilioni ya wazungumzaji wa Kiingereza duniani pote.” Sura ya 3 Baadhi ya Tafsiri za Biblia za Kiingereza  Tufanye utafsiri kutoka toleo gani la Kiingereza au la lugha gani nyingine? Itakuwa ni jambo lenye kufaa iwapo mtafsiri yeyote wa Biblia atakuwa na uwezo mkubwa wa kuzielewa lugha za awali za Kibiblia. Kwa mazoea, watafsiri wengi wanafanya kazi kwa kutumia matoleo ya kuaminika ya Kiingereza, Kifaransa, au lugha nyingine inayozungumzwa kwa Upana Mkubwa.  Watafsiri wanapaswa kutumia angalau matoleo mawili ya Biblia kwa ajili ya kufanya rejea wakati wote wanapotafsiri. Toleo la kwanza linapaswa kuwa linalofuatilia maumbo ya matini ya awali. Kwa watafsiri wale ambao kwao Kiingereza ndiyo lugha ya chanzo, basi Biblia ya New International Version (NIV) inapendekezwa kwao. Katika mawasiliano yaliyojitokeza mwaka wa 2016 kwenye MAP (tovuti ambako washauri elekezi wa Biblia wanawasiliana) kwa kuhoji “Ni matoleo gani maarufu ya Kingereza yanafaa kwa ajili ya kutumika kama ‘kifani?’” yanaonesha kwamba miradi mingi ya utafsiri inachagua New International Version kama toleo chanzo. Hii inaakisi ukweli kwamba, kwa mika hii ya karibuni, NIV imekubalika kwa kiwango kikubwa kama toleo makini lenye uwiano mzuri. Majibu katika mawasiliano haya inaonesha kwamba aidha toleo la Good News Translation (GNT) ama New Living Translation (NLT) ndiyo mara nyingi huchaguliwa kama matoleo ya pili katika kufanya rejea. Uamuzi huu wa kuamua ni matoleo gani la Kiingereza (ama la lugha nyingine) yanatakiwa kutumika kama matini ya chanzo unatakiwa kujadiliwa na viongozi wa makanisa toka madhehebu yote kwenye eneo la lugha inayopelekewa tafsiri. Hakikisha kuwa wote wanaofanya uamuzi wamepatiwa habari kwa ukamilifu juu ya masuala yanayotakiwa kuzingatiwa. Matoleo makuu ya Biblia kwa Kiingereza yanaweza kuonwa na kulinganishwa kupitia programu za Paratext na Translators Workplace ambazo zimebuniwa mahsusi kwa ajili ya watafsiri wa Biblia. Angalia kielelezo kwenye sura ya 13. Maelezo zaidi juu ya raslimali hizi muhimu zinapatikana kupitia tovuti ya http://paratext.og/about/pt/ (kwa ajili ya Paratext), na https://www.sil.org/resources/publications/tw (kwa ajili ya Translators Workplace). Vilevile, watafsiri pia wanahitaji kufanya rejea kwenye tafsiri zilizoko kwenye lugha zinazozungumzwa kwa upana kwenye eneo husika. Kwa mfano, kwa miradi iliyoko Kaskazini ya Nigeria, matoleo ya lugha ya Kihausa yatarejewa; kwa miradi iliyoko kwenye visiwa vya Solomon, Biblia ya Kipijini kunachotimika humo itarejelewa. (Angalia maelezo kuhusu Youversion yaliyoko mwishoni mwa sura ya 11.)  “Lugha inayozungumzwa kwa Upana mkubwa,” ni lugha inayotumiwa kama lugha ya kati kwa ajili ya kufanya mawasiliano kati ya wale wanaozungumza lugha nyingine kama lugha zao za kwanza. Hii inawea kuwa ni lugha inayozungumzwa kimataifa, kama vile, Kiingereza, Kifaransa, au Kiarabu. Au inaweza kuwa ni lugha inayotambulika rasmi kama lugha ya taifa ambako lugha nyingi zinazungumzwa - kwa mfano ni lugha ya Kiindonesia nchini Indonesia, ambako lugha tofauti zaidi ya 700 zinazungumzwa, au lugha ya Tok Pisin, lugha ya Kikreole yenye msingi wa Kiingereza, lugha inayotambulika rasmi kama lugha ya taifa nchini Papua New Guinea. Au inaweza kuwa ni lugha inayozungumzwa sana kwenye eneo fulani husika, ikijumuisha nchi kadhaa, kama vile ilivyo lugha ya Kihausa, ambayo inazungumzwa Kaskazini ya Nigeria na maeneo kadhaa jirani huko Afrika Magharibi, au lugha ya Kiswahili ambayo inazungumzwa kwa upana mkubwa kwenye nchi zaTanzania, Kenya, Uganda na maeneo ya jirani. Lugha inayozungumzwa kwa upana mdogo lakini inatumiwa na wazungumzaji wa maeneo yanayopakana na lugha kadhaa ili kuwasiliana inaweza pia kuitwa Lugha inayozungumzwa kwa Upana mkubwa. Mamlaka ya matini ya awali  Mamlaka ya matini ya awali Kunaweza kutokea nyakati ambapo mtafsiri anahitaji kuvumbua muundo sahihi au maana kwenye toleo la Kiebrania cha awali, Kiaramu, au Kiyunani, ili kupata usahihi. Vijitabu vya mwongozo kwa watafsiri viitwavyo UBS Translators Handbook (cha United Bible Societies) na Translators Notes (cha SIL International) vinatoa habari muhimu na vivyo vipo tayari kwenye Paratext. Vijitabu hivi, UBS Translators Handbook na UBS Translators Notes vinaweza pia kupatikana, pamoja na kamusi zingine za Biblia, kwenye programu ya Translators Workplace. Washauri waelekezi na washauri wachambuzi wanaweza pia kuwa na msaada, kwa kujibu hoja zinazoibuliwa na watafsiri. Iwapo mtafsiri atapata fursa ya kujifunza Kiebrania na ama Kiyunani, itakuwa ni jambo jema na itamsaidia kutumia vyema matoleo ama kamusi za Biblia zilizopo. Pia kuna kozi bora, iwe kwenye seminari au kwenye vyuo vya Biblia, ama masomo ya kimtandao kwa masomo ya binafsi. Kwa kawaida, kozi ambazo zinapendekezwa ni zile zinazotolewa na Kituo cha Watafsiri wa Biblia cha Yerusalemu (Jerusalem Center for Bible Translators.) Unaweza kupata maelezo zaidi kutoka kwenye tovuti ya www.bibletranslators.org Unaweza pia kupata maelezo kutoka tovuti ya iblt.ac (Institute for Languages and Translation), www.biblicalanguagecenter.com (Biblical Language center), na https://www.polisjerusalem.org/biblical-hebrew-languagecourse (Jerusalem Instuitute of Languages and Humanities). Kwenye miradi ambako Agano Jipya limekamilika na timu ya watafsiri inajiandaa kuanza kazi ya kutafsiri Agano la Kale, kuzingatia kwa umakini kunatakiwa ili kuwezesha m(wa)tafsiri a(wa)nayetegemewa kupata mojawapo ya masomo ya programu nzuri za kujifunza lugha ya Kiebrania. Matini ya “lugha chanzo” kwenye Paratext inawezesha kupata matini ya lugha ya awali, pamoja na uwezesho wa kuona tafsiri za matoleo mbalimbali, uchambuzi wa kisarufi, na neno na msingi ambalo limeunganishwa na kamusi za Biblia, na maelelezo zaidi ya kijiografia na tamaduni mtambuka. Unaweza pia kuona programu ya BART ambayo kirefu chake ni Biblical Analysis and Research Tool. Kwa maelezo zaidi angalia tovuti ya http://software.sil.org.bart/. Kwa ajili ya majadiliano Ni toleo gani la Biblia ambalo wewe binafsi unalitumia kwa kujifunzia? Ni sababu zipi zinakufanya uchague toleo hilo? Rasilimali za ziada kuhusu “Matoleo ya Biblia ya Kiingereza” Tovuti Gray, David.2018. A history of Bible translation. https://www.sil.org/system/files/reapdata/12/42/68/1242685089273398989777167407 25691923975/A History_ of Bible_Translation.docx.pdf. Jeffcoat III, John L. 2013. English Bible history. https://www.greatsite.com/timeline-english-bible-history/index.html. Kuna muhtasari wa hayo yote mwishoni mwa ukurasa. Sura ya 3 Baadhi ya Tafsiri za Biblia za Kiingereza  Kanda za video Brake, Donald. History of Bible translation. Kanda hii inaweza kuona kwenye https://www.youtube.com/watch?v=Af4Q_PGYTd0. Brunn, Dave.2013. One Bible, many versions: Are all translations created equal? Downers Grove, IL; Inter-VarsityPress. Hii inaweza kuonwa kwenye https://www.youtube.com/watch?v=MxwYK2duyPg. How the Bible came to us, ikiwa na kichwa kidogo The Bible: mankind’s Oldest Modern Book. Hii inaweza kuonwa kwenye https://www.youtube.com/watch?v=RnBqhyQk1U0. Kanda za video zifuatazo zinapatikana kwa malipo kupitia Amazon .com: John Wycliffe-The Morning Star God’s Outlaw-The Story of William Tyndale Martin Luther-The Idea That Changed the World Kwa masomo zaidi Bascom, Robert A. 2017. Bases and models revisited: The importance of using different types of reference translations. The Bible Translator 68(1):3-10. Brunn, Dave. 2015. Form and function in Bible translation: where theory meets practice. Journal for Baptist Theology and Ministry 12(1):3-19. http://www.baptistcenter.net/journals/JBTM_12-1_Spring_2015.pdf. Metzger, Bruce. 2001. The Bible in translation: Ancient and English versions. Grand Rapids: Baker Academic. Wendland, Paul/ 2018. Bible translations for the 21st century: Formal and functional equivalence in Bible translation. Bjarne Wollan Teigen Reformation Lectures: Lecture II. Kwa wake waliojisajili na Academia.edu, na hii inapatikana katika https://www.academia.edu/3782915/Bible_Translation_for_the_21st_Century_Formal -and_Functional-Equivqalence_in_Bible_Translation.)  Sura ya  Maelezo Zaidi kuhusu Tafsiri yenye Kuleta Maana Kwenye sura hii tunajifunza mifano pale ambapo maana ya fungu fulani la maneno linakuwa na maana tofauti pale maneno hayo yakiwekwa kila moja peke yake. Neno nahau linatumika katika kuelezea maneno ya aina hii. Muundo unaotumika kutafsiri misemo kama hiyo inatofautiana kwenye lugha tofautitofauti. Kwa ajili ya kulinganisha nahau na tamathali za semi, angalia kwenye PowerPoint 33_Figures_of_Speech_1-Introduction.pptx. “Nahau” ni nini? Nahau ni msemo ambao maneno yake yanapoungwa pamoja huleta maana tofauti ikilinganishwa na maana sisisi ya maneno hayo, moja kwa moja. Nahau mara nyingi huwa ni za kipekee kulingana na utamaduni husika. Kwa hiyo, msemo wa nahau ni kifungu cha maneno ambacho ni asilia na chenye maana maalum katika lugha fulani, ingawa si lazima kiwe na maana ile ile katika lugha nyingine. Kiswahili kina nahau nyingi. Kwa mfano: a. Kuvunja ukimya b. Kuchungula kaburi c. Kula chumvi nyingi d. Kutia chumvi e. Kuunga mkono f. Mkono mrefu g. Mkono wa birika h. Kuaga dunia i. Mdomo mchafu Namna ya kutafsiri nahau Kwa kawaida, nahau haiwezi kutafsiriwa neno kwa neno kwenye lugha nyingine. Fikiria kuhusu kutafsiri nahau kama fungu badala ya kutafsiri maneno yake moja moja. Maana ya nahau ni lazima ielezewe kwa njia ambayo itatoa maana ya sahihi kwenye lugha nyingine. Mara nyingine, maana ya nahau kwenye matini chanzo ni vyema sana ikatafsiriwa kwa maneno yanayotoa maana iliyokusudiwa kwa njia ya mojoa kwa moja: Sura ya 4 Maelezo Zaidi kuhusu Tafsiri yenye Kuleta Maana  Luka 2:51 Mama yake aliweka mambo haya yote moyoni mwake, (Tafsiri kutoka RSV) Katika kutafsiri mstari huu kwenye lugha ya Kiliba inayozungumzwa nchini Nigeria, mtafsiri aliutafsiri kwa njia ya kuelezea maana yake moja kwa moja: “Mama yake aliendelea kufikiria juu ya mambo haya.” Kwani kwa lugha hiyo ya Kiliba, msemo “kuweka vitu moyoni mwako,” kama ungetafsiriwa neno kwa neno, basi ungemaanisha kuwa na kinyongo juu ya jambo.” Isaya 13:18 Hawatahurumia uzao wa tumbo; macho yao hayatawahurumia watoto. Tafsiri kutoka NLT Hawatakuwa na huruma kwa watoto wachanga Wasiojiweza na hawataonyesha huruma kwa watoto. Tafsiri Kutoka CEV Hakuna huruma itaonyeshwa kwa watoto wachanga na watoto. Toleo ya ESV linafauata nahau ya awali ya Kiebrania “zao la tumbo.” Kwa hali hiyo maana haitakuwa wazi kwa msomaji wa Kiswahili cha kisasa. Tafsiri kutoka NLT na CEV zimetafsiri maana moja kwa moja. Mara nyingine, nahau kwenye toleo chanzo inaweza kutafsiriwa kwa nahau kwenye lugha inayopokea tafsiri; na kwa kawaida nahau hii huwa ni tofauti a nahau ile ya awali: Mwanzo 35:29 (Isaka alikuwa)….. mzee na mwenye siku nyingi. (ESV, ikifuata toleo la Kiebrania) Tafsiri kutoka NIV mzee na mwenye miaka mingi. Tafsiri kutoka NLT uzee ulioiva Tafsiri kutoka NET mzee ambaye alikuwa ameishi maisha kamili Matendo 18:6 “Damu yenu na iwe juu ya vichwa vyenu wenyewe! Mimi sina hatia. Tasfiri kutoka GNT “Mkipotea, ninyi wenyewe lazima mchukue lawama kwa hilo! Mimi siwajibiki.” Kwenye lugha ya Igede ya huko Nigeria, mstari huu ulitafsiriwa neno-kwaneno: “Vichwa vyenu haviko mikononi mwangu! Viganja ya mikono na miguu yangu haviko huko!” ESV inafuata nahau ya awali katika Kiyunani kwa karibu sana. Tafsiri kutoka GNT inatumia nahau ambayo ni maarufu sana kwenye Kingereza cha kisasa. Lugha ya Kiigede inatumia nahau inayoelezea maana iliyokusudiwa katika hali asilia ya Kiigede. Tafsiri zote tatu zina maana inayolingana. Kutumia nahau ili kuifanya tafsiri kuwa tamu na asilia Wakati mwingine, kunaweza kuwako nahau kwenye lugha inayopokea tafsiri ambayo inaeleza kwa ufanisi maana yenye usawa wa kihisia kama ilivyo kwenye toleo la lugha chanzo, hata kama lugha chanzo haitumii mtindo wa nahau: Marko 5:43 Aliwaonya kabisa. Tafsiri kutoka GNB Yesu akawapa maagizo makali. Kwenye lugha ya Mbembe ya huko Nigeria, ilitafsiriwa neno-kwaneno na kusomeka: “Yesu aliwavuta masikio yao.” Kutumia nahau ili kuifanya tafsiri kuwa tamu na asilia  Luka 22:56 Akamtazama moja kwa moja (Tafsiri kutoka GNB) Katika lugha ya Igede, Nigeria, tafsiri ya neno-kwa-neno: “Mwanamke alimuuma kwa macho yake.” Zoezi la kwanza Tafsiri kifungu kifuatacho kwenye lugha yako, ukitumia nahau za asili au mitindo isiyo na nahau, kama inavyofaa kwa kila kifungu. Jaribu kutunza mtindo uleule wa mazungumzo ya kupendeza. Shemeji yake akasema, “Hakuna sababu ya kuingiwa na joto ama kufadhaika juu ya jambo hili, uwe mtulivu na uchukue muda wako mdogo. Jambo hili lote litaisha haraka kabla hujasema ‘Jack Robinson.’ “Mwingine akanung’unika, “Ni vyema sana kwako kuongea,” Zoezi la pili: Kwa ajili ya majadiliano Lugha nyingi zina njia za kuzungumza kwa mtindo wa kinahau juu ya hisia na mihemko. Orodhesha na ujadili njia kadhaa tofauti ambazo wewe unaweza kuelezea kila wazo lifuatalo kwenye lugha yako. a. Ana njaa sana. b. Amefurahi. c. Amekasirika. d. Anaogopa. e. Ameshangaa. Kumbuka Kuwa mwangalifu katika kutambua nahau katika matini ya awali. Tafsiri nahau kwa njia ambayo itawasilisha maana zake za kweli. Aidha tafsiri maana kwa njia ya moja kwa moja au tumia nahau ambayo ina maana inayolingana, Angalia kwa uangalifu ili kuona iwapo nahau unayoipendekeza kuitumia kama ina maana ya ziada yoyote isiyoendana na maudhui. Zingatia uasilia wa matini unayoitafsiri. Nahau zingine huenda zikafaa kwenye matumizi ya kawaida ya kila siku, lakini haziendani kwa hotuba rasmi. Matumizi ya nahau asilia katika tafsiri kunafanya mtindo wa utafsiri kuwa mtamu na wenye kuvutia. Zoezi la tatu Kwa kila vifungu vifuatavyo, tafsiri kifungu kwenye aidha lugha yako ama kwenye Lugha inayozungumzwa kwa upana mkubwa kwenye eneo unaloishi. Jadili mahali popote kwenye lugha yako ambapo aidha (a) nahau au (b) sarufi ya lugha inayopokea tafsiri ni tofauti na ile ya toleo chanzo. Kifungu A: Mtoto alikuwa amelala chini, akilia kwa uchungu. Amevunja chupa yake ya mafuta ya taa na amejiumiza vibaya pale alipoanguka, na akawa anamwogopa mama yake atamsoma kitendo cha ghasia. Sura ya 4 Maelezo Zaidi kuhusu Tafsiri yenye Kuleta Maana  Kifungu B: Dereva alipaza sauti, “Mbingu nzuri, tutaligonga lori lile kama halisogei.” Akashikilia breki na kulivutia gari lake kwa kasi kuelekea kulia. Kwa ngozi ya meno yao waliepuka mgongano. Zoezi la nne Kwa kila kifungu kifuatacho, kwa kuangalia toleo katika muktadha wake, fanya yafuatayo: (1) Pigia mstari kila mfano wa nahau. Linganisha kwenye matoleo mengine ya Kiswahili ambako nahau hii inaonekana kusaidia. (2) Ielezee tena maana ya nahau hiyo kwa Kiswahili kwa njia ambayo itaifanya kuwa wazi. (3) Elezea maana hiyo kwenye lugha yako kwa njia itakayotoa matokeo yaleyale, aidha kwa tafsiri ya moja kwa moja au kwa kutumia nahau ambayo inatoa maana hii kwenye lugha yako. Luka 16:20 Na malangoni pake alilala maskini aliyeitwa Lazaro, alikuwa amejaa vidonda mwilini. (Tafsiri kutoka RSV) Luka 17:12-13 Na alipokuwa akiingia kijiji kimoja, alikutana na wenye ukoma kumi, waliosimama kwa mbali na wakainua sauti zao, wakisema, “Yesu, Bwana, uturehemu.” Yohana 2:3 Wakati mvinyo ulipokatika, mama yake Yesu alimwambia, “Hawana divai.” Matendo 2:37 Sasa waliposikia hili, walichomwa moyoni. Matendo 11:21 Na mkono wa Bwana ulikuwa pamoja nao Matendo 11:22 Taarifa ya jambo hili ilikuja masikioni mwa kanisa la Yerusalemu. Matendo 13:22 Nimempata katika Daudi mwana wa Yese mtu anayefuata moyo wangu, atakayefanya mapenzi yangu yote. Matendo 17:8 Kwa maneno hayo waliwatupa watu na wakuu wa mji katika ghasia. (Tafsiri kutoka GNT) Kumbuka: Kwenye mwongozo huu, nukuu za Maandiko katika lugha ya Kiingereza ambayo hayatambuliwi kama toleo fulani la Biblia zimetafsiriwa kutoka toleo la English Standard version (ESV). ESV imechaguliwa kwa ajili hii kwa sababu inalenga kubakisha muundo ulioko kwenye matini za awali za Kiebrania au Kiyunani, ikidumisha mfumo wa sentensi na nahau zake kwa ukaribu sana kama inavyowezekana. Raslimali nyingine za ziada kuhusu “Tafsiri yenye Kuleta Maana” BT4 Nyenzo zinazopatikana kwenye mtandao 4_Recognizing_idioms_Examples_and_exercises.pptx  Sura ya  Sifa za tafsiri nzuri Wakati wa kuamua iwapo tafsiri ina uaminifu ya maandiko ya matini ya awali, kuna maswali manne ya msingi ya kuuliza. Je, tafsiri hii ni sahihi? Je, tafsiri inawasiliana maana ya ujumbe wa awali kwa karibu kadri iwezekanavyo, kwamba, kwa njia ambayo wale wapokeaji wanaokusudiwa wanaweza kuielewa? Maana imebadilishwa kwa njia yoyote? Tafsiri inakuwa si sahihi iwapo maana ya tafsiri inofautiana kwa njia yoyote na ujumbe wa awali. Kwa mfano: Kupungua: Tafsiri inakuwa si sahihi iwapo sehemu fulani ya maana inakosekana. Kuongezwa: Tafsiri inakuwa si sahihi iwapo kuna sehemu fulani imeongezwa kwenye maana. Kubadilishwa: Tafsiri inakuwa si sahihi iwapo sehemu fulani ya maana imebadilishwa kwa namna yoyote ile. Tafsiri sahihi si ile ambayo inakaribiana sana na maumbo ya ujumbe wa awali kama iwezekanavyo, lakini ni ile ambayo inaelezea maana ile ile sawa na ya ujumbe wa awali, kwa kadri iwezekanavyo. Hili ndilo lengo ambalo watafsiri wanatakiwa kujitahidi kulifikia. Je, tafsiri iko wazi? Je, tafsiri inawasiliana maana kwa njia ambayo wapokeaji waliokusudiwa wanaweza kuielewa? Watu ambao wanatengenezewa tafsiri wanaelewa kile kinachomaanishwa? Je, kile wanachokielewa kinawiana na maana ya mtafisiri wa awali kwa wapokeaji waliolengwa? Inafahamika kwamba kuna sehemu za Biblia ambapo mafundisho na ufahamu wa mazingira vinahitajika kabla ujumbe haujaeleweka kwa ukamilifu. Kuna sehemu kadhaa pia ambazo zinaweza kuwa ni ngumu kueleweka kwa sababu ya maudhui yaliyoko kwenye ujumbe. Ufahamu wa kiroho, unaopewa na Roho Mtakatifu, unahitajika. Kwa mtafisiri, jambo muhimu ni kuona kwamba hakuna ugumu wowote kwenye tafsiri unaotokea kutokana na uandishi unaofanya ujumbe kuwa mgumu na usieleweke. Mtafsiri anatakiwa kutafsiri kwa njia ambayo inafanya ujumbe kuwa wazi kwa kadri iwezekanavyo. Sura ya 5 Sifa za tafsiri nzuri  Je, tafsiri ni asilia? Je, tafsiri inatiririka vizuri? Je, ni aina ya lugha ambayo watu waliolengwa wanaiongea kila siku? Je, inasikika vyema wakati inaposomwa kwa sauti? Ni jambo la wazi kulingana na maandiko katika Agano la Kale na Agano Jipya kwamba Maandiko yalikusudiwa kusomwa kwa sauti. Kutokana na maendeleo ya uwepo na upatikanaji wa vifaa vingi vya mawasiliano kwa urahisi kwa miaka hii ya karibuni, watu wengi zaidi kulinganisha na hapo mwanzo, sasa wanasikiliza Maandiko Matakatifu. Watafsiri wanatakiwa kusoma tafsiri zao kwa sauti na kusikia jinsi zinavyotiririka masikioni. Wanatakiwa kuwaomba wenzao na watu wengine pia wasome tafsiri kwa sauti, ili waone jinsi zinavyotiririka, na kuona mkong’osio na hisia jinsi zinavyowiana na zile za awali. Je, tafsiri inakubalika kwenye hadhira iliyokusudiwa? Je, kuna kitu chochote kwenye muundo wa lugha ambacho kitawafanya viongozi wa makanisa au wengine waikatae tafsiri? Je, kuna kitu chochote ambacho kitawakwaza watu? Zingatia mambo haya yafuatayo: ▪ Mtindo wa tafsiri - wanafurahia aina ya lugha inayotumika? Ni ya kawaida (mtaa?) sana? Au ni ya rasmi sana? ▪ Lahaja iliyochaguliwa- mara nyingi hii inakuwa ni suala nyeti sana; utatuzi wake unahitaji utafiti wa makini wa tofauti zilizoko kwenye lahaja, na mtazamo wa watu juu yake. ▪ Chaguo la maneno maalum na muhimu, hususani iwapo maneno haya yanatofautiana na yale yaliyoko kwenye toleo la lugha inayozungumzwa kwa upana inayotumika kwenye eneo husika. (Toleo moja lililochapishwa la Agano Jipya huko Nigeria, lilikuwa karibu kukataliwa na kanisa kwa sababu ya neno lililotumika kutafsiri “divai.”) ▪ Mambo yanayohusu wanachama wa timu ya watafsiri na madhehebu wanayoyawakilisha. Ili kupata tafisri ambayo itakubaliwa kwenye makanisa na kwenye jamii, hakikisha unafuata hatua hizi zifuatazo: Shirikisha wawakilishi wa kanisa na jamii kutoka kwenye eneo la lugha inayopokea tafsiri kwenye upangaji, kuunga mkono na utekelezaji katika mradi wa utafsiri. Hii inajumuisha kufanya kazi pamoja na uongozi katika kuandaa maelezo ya muhtasari wa kazi ya utafsiri, kabla ya kuanza kwa mradi. Muhtasari wa utafsiri ni makubaliano yanayeweka kumbukumbu za maafikiano yanayofukiwa, kwa mfano, malengo ya mradi, mtindo wa utafsiri, na lahaja itakayotumika. Kwa maelezo ya kina angalia maelezo yanayohusu “Upangaji na Uandaaji wa Mradi wa Utafsiri wa Biblia” kwenye sehemu ya 7 ya mwongozo huu. Katika kipindi chote cha mradi, shiriki tafsiri ya rasimu na watu wa kawaida kwenye hadhira iliyokusudiwa, angalia namna inavyopokelewa na uwape fursa ya kutoa maoni yao. Uwe pia na makundi ya uwakilishi wa wahakiki walioteuliwa kwa ajili ya kusoma na/ama kusikiliza tafisri na kutoa mrejesho. Kwa maeleo zaidi, angalia sura za 17 na 20. Je, tafsiri inakubalika kwenye hadhira iliyokusudiwa?  Zoezi la kwanza Kwa kila jozi ya sentensi, elezea iwapo (1) sentensi hizo mbili zina maana sawa (kwa maneno mengine, ni jia tofauti za kuelezea jambo lile lile), au (2) zinatofautiana kwenye maana. 1) a. Ilinyesha usiku kucha. b. Mvua ilinyesha usiku kucha. 2) a. Yohana alishangaa sana aliposikia habari hizo. b. Habari hizo zilimshangaza sana Yohana alipozisikia. 3) a. Iikuwa siku ya joto. b. Siku ilikuwa moto. 4) a. Nyumba ya Petro b. Nyumba ambayo ni ya Petro. 5) a. Nilinunua kitambaa ili kumtengenezea Maria nguo mpya. b. Nilimnunulia Maria nguo mpya. 6) a. Nilinunua mboga sokoni. b. Nilinunua nyanya na vutunguu sokoni. 7) a. Wazazi wangu hawajambo. b. Baba na mama yangu hawajambo. 8) a. Yohana ni mgonjwa; ana malaria vibaya sana. b. Yohana ni mgonjwa sana. 9) a. Kuna vyumba vinne ndani ya nyumba. b. Nyumba ina vyumba vinne na jikoni nyuma. 10) a. Kwa maoni yangu serikali inafanya vizuri na inafanya mamboresho mengi nchini. Lakini kuna watu wengi ambao hawakubali kwamba hii ni hivyo. b. Maoni yamegawanyika kuhusu serikali. Baadhi wanasema wanafanaya vizuri na wanafanya maboresho mengi nchini. Wengine hawakubaliani. Zoezi la pili: Matendo 5:1-6 Hili ni zoezi katika kutathmini usahihi wa tafsiri rasimu. Soma mistari hii kwa umakini kutoka kwenye tafsiri zilizotolewa katika toleo la NIV na GNB na kisha ulinganishe na tafsiri rasimu. Kwa kila mstari, tathmini iwapo tafsiri rasimu iko sahihi ama si sahihi. Na iwapo tafsiri mswaada si sahihi kwa kipengele chochote kile, elezea ni kwa nini si sahihi-kwa kuonesha kile kilichoondolewa, kilichoongezwa, au mabadiliko yaliyofanyika. Tafsiri kutoka NIV Tafsiri kutoka GNB Tafsiri rasimu 1Sasa mtu mmoja aitwaye Anania, pamoja Safira mkewe, pia waliuza kipande cha mali. 2Mke wake akijua kabisa alijiwekea sehemu ya fedha, lakini akaleta iliyobaki na kuiweka miguuni pa mitume. 1Lakini kulikuwa na mtu mmoja aitwaye Anania, ambaye pamoja na mkewe Safira waliuza baadhi ya mali yao. 2Lakini kwa mapatano ya mke wake akajiwekea sehemu ya fedha hizo na kuzikabidhi zilizobaki kwa mitume. 1Lakini mtu mmoja aliyeitwa Anania na mwanamke mmoja aliyeitwa Safira waliuza kipande cha mali; 2 aliweka baadhi ya pesa alizopata kutokana na mauzo ya mali hiyo, na mke wake alijua hilo. Sura ya 5 Sifa za tafsiri nzuri  Tafsiri kutoka NIV Tafsiri kutoka GNB Tafsiri rasimu 3Kisha Petro akasema, “Anania, imekuwaje Shetani amekujaza moyo wako hata ukamdanganya Roho Mtakatifu na kujiwekea sehemu ya fedha uliyopokea kwa ajili ya shamba? 4 Je, haikuwa mali yako kabla kuuzwa? Na baada ya kuuzwa, si pesa zilikuwa mikonono mwako? Kitu gani kilikufanya ufikirie kufanya jambo kama hilo? Hukusea uwongo kwa wanadamu tu bali kwa Mungu. 5Wakati Anania aliposikia hayo, akaanguka chini, akafa. Na hofu kuu ikawashika wote waliosikia yaliyotokea. 6Kisha vijana kadhaa wakajitokeza, wakaufunga mwili wake, wakamtoa nje na kumzika. 3Petro akamwambia, “Anania, kwa nini umemruhusu Shetani akutawale na kukufanya umdanganye Roho Mtakatifu kwa kujiwekea sehemu ya fedha uliyopokwa kwa ajili ya mali? 4Kabla ya kuuza mali yako, ilikuwa ni yako; na baada ya kuiuza, pesa ilikuwa yako. Kwa nini basi, uliamua kufanya jambo kama hilo? Hujawadanganya watu - umemdanganya Mungu!” 5Mara Anania aliposikia hayo, akaanguka chini na kufa; na wote waliosikia habari hiyo wakaingiwa na hofu kubwa. 6Vijana wakaingia, wakaufunga mwili wake, wakampeleka nje, na wakamzika. 3Lakini Petro akasema, “Anania, kwa nini Shetani amekufanya useme uongo huu? 4Ardhi, ilikuwa ni yako, ulikuwa huru kufanya chochote unachopenda kwa pesa. Kwa hivyo ni nini kilikufanya uamue kufanya ulichofanya? 5Wakati Anania aliposikia maneno ya Petro, alianguka chini na kufa. Kila mtu aliyesikia kilichotokea aliogopa sana. 6Baadhi ya watu waliufunga mwili wake kwenye blanketi na wakauchukua na kuuzika makaburini. Kuangalia njia iliyo wazi kabisa ya kuelezea maana, ukiwa na hadhira maalum akilini mwako Kwenye lugha yoyote, kutakuwako njia tofauti za kuelezea wazo lilelile. Shabaha yako kama mtafsiri ni kuelezea maana iliyoko kwenye matini chanzo, maana ambayo mwandishi wa awali alikusudia kuiwasilisha kwa njia ambayo wote watakaoipokea tafsiri wataielewa kwa urahisi. Zoezi la tatu Nukuu zilizoko hapa chini ni za mistari ya Biblia kutoka kwenye matoleo tofauti. Mifano hii inaonesha ni kwa jinsi gani maana ileile inaweza kuelezewa kwa njia tofauti, ambayo ni sahihi kulingana na toleo chanzo. Kwa kila kifungu, fanya yafuatayo: (1) Linganisha tafsiri na uweke alama kando ya ile ambayo unadhani itaeleweka vizuri sana na msomaji ambaye hakusoma sana. Angalia mstari huo katika muktadha wake, pale ambapo inaonekana kusaidia. (2) Kwa kila matoleo ambayo inaonekana kwako kuwa siyo wazi sana kwa mtu mwenye ambaye hana ufahamu wa mazingira hayo, onesha sababu zozote zinazofanya iwe ni ngumu sana kueleweka.  Kuangalia njia iliyo wazi kabisa ya kuelezea maana, ukiwa na hadhira maalum akilini mwako  Mathayo 1:1 Tafsiri kutoka ESV Kitabu cha ukoo wa Yesu Kristo, mwana wa Daudi, mwana wa Abrahamu. Tafsiri kutoka NLT Hii ni nukuu ya mababu zake Yesu Masiya, mzawa wa Daudi na Abrahamu. Tafsiri kutoka GNT Hii ndiyo orodha ya mababu wa Yesu Kristo, mzawa wa Daudi, ambaye alikuwa mzawa wa Abrahamu. Mathayo 2:1-2a Tafsiri kutoka NIV Baada ya Yesu kuzaliwa katika Bethlehemu ya Yudea, wakati wa mfalme Herode, Mamajusi kutoka mashariki walifika Yerusalemu na kuuliza, “Yuko wapi yeye aliyezaliwa mfalme wa Wayahudi? Tafsiri kutoka REB Yesu alizaliwa katika Bethlehemu ya Yudea, wakati wa utawala wa Herode. Baada ya kuzaliwa kwake, wanajimu kutoka mashariki walifika Yerusalemu, wakiuliza, “Yuko wapi mfalme wa Wayahudi aliyezaliwa hivi karibuni?” Tafsiri kutoka GNT Yesu alizaliwa katika mjini wa Bethlehemu katika Yudea, wakati Herode alipokuwa mfalme. Munda mfupi baadaye, baadhi ya watu waliochunguza nyota wakaja kutoka mashariki mpaka Yerusalemu, wakauliza, “Yuko wapi mtoto aliyezaliwa ili awe Mfalme wa Wayahudi?” Mathayo 3:14-15a Tafsiri kutoka KJV Lakini Yohana alimzuia, akisema, mimi ninahitaji kubatizwa na wewe, nawe waja kwangu? Na Yesu akamjibu, Kubali iwe hivyo sasa: kwa maana ndivyo inapashwa tuitimize haki yote. Kisha akamruhusu. Tafsiri kutoka NLT Lakini Yohana alijaribu kumgeuza fikra. “Mimi ndiye Ninayehitaji kubatizwa na wewe,” akasema, “kwa nini unakuja kwangu?” Lakini Yesu akasema, “Inapaswa kufanyika, kwa maana ni lazima tutimize yote ambayo Mungu anataka.” Kwa hiyo Yohana akakubali kumbatiza. Tafsiri kutoka REB Yohana alijaribu kumkatisha tamaa. “Unakuja kwangu? Alisema. “Ni mimi ninahitaji kubatizwa na wewe. ” Yesu akajibu, “Na iwe hivyo kwa sasa; ni sawa kwetu kufanya yote ambayo Mungu anataka.” Kisha Yohana akamruhusu aje. Mathayo 4:4 Tafsiri kutoka NIV Yesu akajibu, “Imeandikwa, ‘Mtu hataishi kwa mkate tu, bali kwa kila neno litokalo katika kinywa cha Mungu’ ” Tafsiri kutoka GNT Lakini Yesu akajibu, “Maandiko yanasema: ‘Wanadamu hawawezi kuishi kwa mkate tu, bali wanahitaji kila neno ambalo Mungu anasema.’” Sura ya 5 Sifa za tafsiri nzuri  Mathayo 4:6b Tafsiri kutoka KJV Kwa maana imeandikwa, Atakuagizia malaika zake; na mikononi mwao watakuchukua, usije ukajikwaa mguu wako katika jiwe. Tafsiri kutoka NIV Kwa maana imeandikwa, “Atawaamuru malaika zake juu yako, nao watakuinua mikononi mwao, usije ukapiga mguu wako katika jiwe.” Tafsiri kutoka NLT Maana Maandiko yanasema, “Atawaamuru malaika zake wakulinde. Na watakuinua kwa mikono yao, kwa hivyo hautaumiza mguu wako kwenye jiwe.” Mathayo 6:7 Tafsiri kutoka ESV Na nyinyi mnapoomba, msipayuke-payuke kama watu wa mataifa; maana wao hudhani ya kuwa watasikiwa kwa sababu ya maneno yao mengi. Tafsiri kutoka CEV Wakati mnapoomba, msiongee sana kama watu wasiomjua Mungu. Wanafikiri Mungu anapenda kusikia sala ndefu. Tafsiri kutoka NET Wakati mnapoomba, msiropokeropoke kama watu wa mataifa, kwa maana wao hudhani ya kuwa watasikiwa kwa wingi wa maneno yao. Marko 10:46 Tafsiri kutoka NLT Kisha walifika Yeriko, na Yesu na wanafunzi wake walipokuwa wakiondoka mjini, umati mkubwa ukamfuata. Ombaomba kipofu mmoja muombaji aitwaye Batimayo (mwana wa Timayo) alikuwa ameketi kando ya barabara. Tafsiri kutoka NET Wakafika Yeriko. Wakati Yesu na wanafunzi wake na umati mkubwa walikuwa wakitoka Yeriko, Batimayo, mwana wa Timayo, mwombaji kipofu, alikuwa ameketi kando ya barabara. Tafsiri kutoka ESV Na wakafika Yeriko. Na alipokuwa akitoka Yeriko pamoja na wanafunzi wake na umati mkubwa, Batimayo, mwombaji kipofu, mwana wa Timayo, alikuwa amekaa kando ya barabara. Tafsiri kutoka NIV Kisha wakafika Yeriko. Wakati Yesu na wanafunzi wake, pamoja na umati mkubwa wa watu, walikuwa wakitoka katika mji huo, kipofu mmoja, Batimayo (maana yake “mwana wa Timayo), alikuwa ameketi kando ya barabara akiombaomba. Zoezi la nne Linganisha tafsiri zifuatazo na uoneshe ipi ambayo imeelezea maana kwa uwazi zaidi. Kisha jadili ni kwa nini. Kuangalia njia iliyo wazi kabisa ya kuelezea maana, ukiwa na hadhira maalum akilini mwako  1 Samweli 2:18 Tafsiri kutoka RSV Samueli alikuwa akihudumu mbele za Bwana, kijana aliyekuwa amefungwa kizibao cha kitani. Tafsiri kutoka ESV Samueli alikuwa akihudumu mbele za Bwana, kijana aliyekuwa amevalishwa kizibao cha kitani. Tafsiri kutoka GNT Wakati huo, kijana Samueli aliendelea kumtumikia Bwana, akiwa amevaa vazi takatifu la kitani. Tafsiri kutoka NLT Lakini Samweli, ingawaje alikuwa kijana tu, alimtumkia Bwana. Alivaa vazi la kitani kama la kuhani. 1 Samweli 2:21a Tafsiri kutoka ESV Kwa hakika Bwana alimtembelea Hana, naye akapata ujauzito na akazaa wana watatu na binti wawili. Tafsiri kutoka GNT Bwana alimbariki Hana, naye akawa na wana watatu zaidi na binti wawili. Zaburi 45:6 Tafsiri kutoka RSV Kiti chako cha enzi cha Mungu ni chandumu milele na milele. Fimbo yako ya kifalme ni fimbo ya adili. Tafsiri kutoka ESV Kiti chako cha enzi, Ee Mungu, ni cha milele na milele. Fimbo ya ufalme wako ni fimbo ya unyoofu. Tafsiri kutoka GNT Ufalme ambao Mungu amekupa utandumu milele na milele. Unatawala watu wako kwa haki. Zoezi la tano: Mwanzo 3:8-10 Kwa kila mstari, linganisha tafsiri rasimu na tafsiri ya matoleo ya RSV na GNB. Tambua mifano ya kila kipengele kwenye tafisiri rasimu ambayo si sahihi, au haiko wazi, au si asilia katika Kiswahili. Tafsiri kutoka RSV Tafsiri kutoka GNT Tafsiri rasimu 8Na wakasikia sauti ya Bwana Mungu akitembea bustanini wakati wa jua kupunga, na mwanaume na mkewe wakajificha kutoka kwa uwepo wa Bwana Mungu kati ya miti ya bustani. 9Lakini Bwana Mungu akamwita mwanaume huyo, na akamwambia, “Uko wapi?” 10Naye akasema, “Nilisikia sauti yako bustanini, na nikaogopa, kwa kuwa nilikuwa uchi; na nikajificha.”  Jioni hiyo wakamsikia Bwana Mungu akitembea bustanini, na wakajificha kutoka kwake kati ya miti. 9Lakini Mwenyezi-Mungu akamwita huyo mwanamume, “Uko wapi?” 10Akajibu, “Nilikusikia bustanini; nikaogopa na kujificha kutoka kwako, kwa sababu nilikuwa uchi.” 8Mwanaume na mkewe walimwona Bwana Mungu akitembea bustanini jioni, na mwanaume na mkewe walijificha ili Mungu awaone apana,  na Bwana Mungu alimwita huyo mwanaume, akasema, “Wapi uko?” 10Mwanaume akasema, “Nilisikia Bwana Mungu bustanini na nilijificha kutoka kwako na nilikuwa niko uchi.” Sura ya 5 Sifa za tafsiri nzuri  Kumbuka Tafsiri nzuri ni ile iliyo: Sahihi- Tafsiri ambayo inaeleza upya maana ya ujumbe wa awali kwa kadri iwezekanavyo kwenye lugha inayopokea tafsiri. Wazi- Tafsiri inayoeleweka; ujumbe umewasilishwa kwa njia ambayo hadhira iliyokusudiwa inaweza kuielewa kwa urahisi maana ambayo mwandishi wa awali alikusudia ieleweke kwa hadhira aliyoikusudia. Asilia - Tafsiri isisikike kama ni ya kigeni. Isisikike kama ni tafsiri, bali kama mtu anayesoma atiririke na kwa namna iliyo asilia. Kwa hiyo, sifa kuu tatu ambazo ni za muhimu katika kupata tafsiri nzuri ni: Usahihi Uwazi Uasilia Hizi zimekuwa zikitambulika kama “SWA za utafsiri” kwa kuzingatia vigezo; Sahihi, Wazi, Asilia. Sifa nyingine ya nne ambayo ni ya muhimu pia ya kuzingatia ni Kukubalika - Muundo wa tafsiri ukubalike kwa hadhira iliyokusudiwa. Tafsiri ambayo kwa sababu fulani haikubaliki kwa hadhira iliyokusudiwa, haiwezi kupata mafanikio iliyolenga kuyafikia, hata kama itakuwa ni sahihi, wazi na asilia. Raslimali nyingine za ziada Kuhusu “Sifa za Tafsiri Nzuri.” BT4 Nyenzo zinazopatikana kwenye mtandao 5_Qualities_of_good_translation.pptx 5_Qualities_of_good_translation-Poster.pptx Tovuti (Forum of Bible Agencies International:https://forum-intl.org/. The Forum of Bible Agencies International (Jukwaa la Kimataifa la Mawakala wa Biblia) ni ushirikiano wa mashirika ya kimataifa yanayohusika na utafsiri wa Biblia. Tovuti yao inaanza ikiwa na maelezo haya: The Forum of Bible Agencies International (Jukwaa la kimataifa la Mawakala wa Biblia)….lipo kwa ajili ya kukuza uhusiano na ushirikiano miongoni mwa Mawakala wa Biblia ambao wana maono ya pamoja ya kufanya kazi pamoja ili kuongeza nguvu upatikanaji na matokeo ya Neno la Mungu. Raslimali nyingine za ziada Kuhusu “Sifa za Tafsiri Nzuri.”  Tamko la pamoja, lenye jina “Basic Principles and Procedures for Bible Translation” (Kanuni za Msingi na Taratibu za Utafsiri wa Biblia), lilikubaliwa na kuthibitishwa na mawakala wanachama mnamo mwaka 1999, na kuhuishwa mwaka 2006, na tena Aprili Toleo la Aprili 2017 linajumuisha kanuni zitakazozingatiwa kwenye tafsiri za lugha ya ishara. Kauli hii inaweza kutazamwa kupitia https://forum-intl.org/resources/ kwa uchaguo la “Translation Standards”, na pia inapatikana kwenye Translators Workplace.) Kwa masomo zaidi Barnwell, Katharine. 1983. Towards acceptable translations. Notes on Translation 95:19-25. Dooley, Robert A. 1989. Style and acceptability. The Guarani New Testament. Notes on Translation 3(1):49-57 Gross, Carl. 2003. Acceptability–The supreme translation principle? The Bible translator 54(4): 424-434.http://www.ubs.translations.org/bt/archives_1950_2012/. Jarida la The Bible Translator, ni jarida linalotolewa kila robo na United Bible Societies. Maelezo kamili ya vols. 1-51 (1950-2012) yanaweza kuonwa katika http://www.ubs-translations.org/bt/archives_1950_2012/. Matoleo ya karibuni (yaliyoainishwa kama “Technical Papers” na “Practical Papers”) yanaweza kuagizwa kupitia usajili wa mtu binafsi kwa kupitia Sage journals kwa kupitia https://journals.sagepub.com/home/tbt. Toleo la Notes on Translation lilichapishwa na SIL International hadi mwaka 2005. Makala zake zinaweza kuonwa kwenye Translators Workplace. Mnamo mwaka 2005, SIL International ilianza kuchapisha jarida la Journal of Translation (kwa kupitia mtandaoni tu). Tovuti ya https://www.sil.org/resources/publications/jot inatoa habari zaidi kuhusiana na jarida hili. Kwa sasa, jarida la Journal of Translation linachapishwa bila usajili mara moja ama mara nyingi kwa mwaka na SIL International. Makala zake zipo katika mtindo wa mafaili ya PDF ambayo yanapakuliwa bila malipo. Tovuti nyingine ya kuvutia, ambayo sasa imeboreshwa chini ya usimamizi wa United Bible Societies ni, Translation Insights na Perspectives, inayopatikana kupitia https://tips.translation.bible. Kifaa hiki kinakusanya na kuwasilisha habari juu ya utafsiri mahsusi wa matoleo ya Biblia. Utangulizi juu ya programu hii unaweza kuonwa kwa kupitia https://vimoe.com/359167436/ac88959ed.  Sura ya  Kuelekea kwenye uasili- Kuanza kuchunguza lugha inayopokea tafsiri Mtafsiri anapokuwa kwenye kazi ya kufanya utafsiri kwenye lugha yake anahitaji kuwa makini sana katika kubaini raslimali zilizoko kwenye lugha hiyo, ikiwa ni pamoja na  sauti (Fonolojia) ya lugha - matumizi maalum ya konsonanti, vokali, na vitu vingine kama vile toni na lafudhi;  sarufi ya lugha, ikiangalia baadhi ya sifa tofauti vinavyohusiana na nyakati, uwingi, jinsia ya kisarufi, na vingine vingi, pamoja na mpangilio wa kipekee (muundo) wa kupanga hizi; na  utajiri wa misamiati ambao umekuwa ukiboreka kwa miaka mingi ili kuwasaidia watumiaji katika kuwasiliana, na kuhusiana wenyewe kwa wenyewe kwenye mazingira yao ya kiutamaduni. Mtafsiri, anapofanya utafsiri, anazingatia toleo chanzo, na anakuwa makini kwenye kuangalia utofauti wa sarufi na misamiati ya lugha ya awali. Mtafisri mwenye uzoefu huendeleza ujuzi wa kuendelea kutunza na kuzingatia utajiri wa lugha yake mwenyewe, na kuepuka majaribu ya kukumbatia na kubeba mifumo na mitindo ya lugha chanzo. Haya hapa ni mapendekezo kadhaa ya namna ambayo mtafisiri anaweza kuboresha ufahamu wa uwazi wa sifa za kipekee zilizoko kwenye lugha yake, na kuzingatia hili wakati anapotafsiri. Mazoezi haya yatawasaidia pia watafsiri kuboresha ujuzi wao wa uandishi. Jizoeshe kuandika kwa lugha yako Iwapo lugha yako ndiyo imeanza kuandikwa hivi karibuni, inawezekana huna fursa ya kutosha ya kuweza kujizoeza kuandika kwa lugha yako. Basi, hali ya kujizoeza kutakusaidia kuandika lugha yako kwa zaidi na zaidi, kwa ufasaha na kwa urahisi. Na pia itakusaidia kuweza kuiandika lugha yako kwa mtiririko unaofaa. Baadhi ya mapendekezo ni: Je, watu wako wana methali, misemo yao maarufu ina maneno yenye hekima? Fikiria methali kumi na uziandike.  Andika barua kwa rafiki aliyeko nchi za mbali na umpe habari zako-kwa mfano, ni wapi ulizaliwa, ni wapi ulipata masomo yako, ni vitu gani unapenda kuvifanya, ni jambo gani unakusudia kulifanya kwenye maisha yako.  Andika barua kwa marafiki au ndugu zako: waeleze juu ya maisha yako ya kila siku ama kuhusu matukio maalum ambayo yametukia hivi karibuni. Hivi vyote havitakuwa tafsiri, lakini ni simulizi ambazo unaandika moja kwa moja kutoka kichwani mwako. Waandikie watu tofauti tofauti na uangalie namna mtindo wako wa kuandika Sura ya 6 Kuelekea kwenye uasili- Kuanza kuchunguza lugha inayopokea tafsiri  unavyobadilika badilika, kwa kutegemea yule unayemuandikia. Zingatia jinsi barua unayoiandika kwa rafiki yako wa karibu mnayetoka eneo moja, inavyokuwa tofauti na barua unayomwandikia mtu mwingine anayeishi kwenye nchi nyingine, mtu ambaye hamjawahi hata kukutana. Ukusanyaji wa hadithi (1) Fikiria kuhusu hadithi nzuri iliyoko kwenye lugha yako. Hii inaweza kuwa ni hadithi ya kimila au aina yoyote ya hadithi. Isimulie hadithi hiyo kwa maneno yako, na uirekodi wakati unapoisimulia. (2) Rejea kuisikiliza hadithi hiyo uliyoirekodi. Icheze polepole, sentensi kwa sentensi, na uiandike kama vile ulivyoisimulia. (3) Kisha, iangalie tena hadithi na uone iwapo kuna njia ambazo unaweza kuisanifu na kuiboresha. Isome kwa wazungumzaji wengine wa lugha yako na ujadiliane nao iwapo kuna njia za kuweza kuiboresha zaidi. Fikiria kuandika mkusanyiko wa hadithi kwenye lugha yako ili kuzichapisha. Na iwapo kuna watu maarufu katika kuhadithia hadithi kwenye eneo lako, fikiria na uwaombe wasimulie hadithi, nawe uzirekodi wakati wanaposimulia. Kisha ziandike hadithi hizo na kutayarisha kitabu cha hadithi, ukitambua wasimuliaji wote. Matini hizi zitakuwa ni za thamani katika mchakato wa kujifunza mifumo asilia ya lugha yako. Mradi kama huu utakusaidia kuendeleza ujuzi wako wa kuiandika lugha yako. Kitabu kama hiki kinaweza kuwa ni maarufu sana miongoni mwa watu wa eneo lako. Hadithi hizo zitakuwa ni nzuri, zinazosomeka kwa urahisi kwa wasomaji wapya. Kuandika aina nyingine za matini Kadri muda unavyokwenda, rekodi aina nyinginezo kwa njia hii; kwa mfano, nyimbo, maelezo juu ya historia ya watu wako, maelezo kuhusu desturi na kazi za kila siku, hotuba zinazotolewa kwenye hafla maalum, mafundisho na mijadala. Kadri unavyoziandika na kuzichambua, utagundua mitindo mbalimbali na sifa za kila aina ya matini. Biblia inajumuisha hadithi, historia, nyimbo, ushairi, unabii, mawaidha, hotuba, mazungumzo, barua na zaidi. Kujizoeza kuandika matini aina mbalimbali kwenye lugha yako, kutakutayarisha kuweza kufanya utafsiri aina hizi tofauti tofauti ndani ya Biblia. Angalia maelezo zaidi kuhusu mjadala wa aina mbalimbali za uandishi (genres) kwenye sura ya 38. Wakati unapotafsiri, unashawishika na njia ambayo ujumbe umeelezwa kwenye lugha chanzo. Lakini wakati unapoandika kwa uhuru kwenye lugha yako, unafikiria tu lugha yako, kwa hiyo uandishi wako utakuwa ni asilia na wenye kueleza. Kwa njia hii, utaendeleza mtindo mzuri wa uandishi, na hii pia itaboresha ujuzi wako wa utafsiri. Jizoeshe kusimulia hadithi za Biblia kwa lugha yako Kwa kawaida, hadithi za Biblia ni maarufu miongoni mwa watoto na watu wazima pia. Habari nyingi ndani ya Biblia zilianza kusimuliwa kwa mdomo, na kisha zikaandikwa. Hadithi ambazo Yesu alisimulia, na sasa zimeandikwa kwenye Injili, ni mifano mizuri ya jambo hili. Jifunze lugha yako na ugundue sarufi na mtindo yake  Kusimulia hadithi za Biblia kwa njia ya mdomoni ujuzi wenye thamani, na pia ni maandalizi mazuri kwa ajili ya utafsiri wa Biblia. Kwa mjadala wa njia za kuandaa tafsiri kwa kuanzia kutumia njia ya simulizi za mdomo, tazama sura ya 12 kifungu cha . Mambo mengi juu ya usimilizi wa hadithi za Biblia, yameandikwa kwenye miaka ya hivi karibuni. Angalia makala na mawasilisho mbayo yameorodheshwa mwishoni mwa sura hii kwa ajili ya kupata maoni ya namna ya kuboresha ujuzi huu. Jifunze lugha yako na ugundue sarufi na mtindo yake Kila lugha ina aina yake ya kipekee ya sarufi na muundo. Hata kama unaongea lugha yako kwa ufasaha kwa maisha yako yote, utakuwa bado hujajifunza sarufi. Anza kujifunza kwa kupitia matoleo yaliyoandikwa kwenye lugha yako. Angalia kwa umakini njia ambazo sarufi yake ni tofauti na ile ya lugha nyingine kama Kiswahili na Kiingereza. Hapo utagundua muundo maridandi ya lugha yako! Kwenye sehemu ya 6 ya mwongozo huu, tunapata baadhi ya miongozo ya kina iliyoandaliwa, ya namna ya kujifunza muundo wa lugha yako ambao unazingatia ufasaha, na mazungumzo yaliounganishwa vizuri. Hili ni jambo ambalo utaendelea kuligundua. Kumbuka Pata muda wa kugundua raslimali zilizoko ndani ya lugha yako, muundo adhimu wa sifa zake za kisarufi , na utajiri wa misamiati yake. Hapa chini ni baadhi ya mifano ya aina ya marekebisho ambayo yanaweza kuwa ni ya muhimu sana katika tafsiri. Hii inatofautiana kwa njia kubwa kati ya lugha moja hadi nyingine, kutegemeana na sarufi na muundo wa kila lugha. Baadhi ya sifa hizi ni za kawaida kwa familia za lugha husika, ambazo zinahusiana. .1 Katika Kingereza, kuna uwezekano wa kuwa na vihusishi vinazofuatana vinavyoelezea muda au mahali kwenye kifungu kimoja, vyote vikitegemea kitenzi kimoja Lakini, kwenye baadhi ya lugha, ni lazima kueleza vitenzi vinazodokezwa na kukivunja kifungu kirefu kwenye vifungu vingine vifupi vifupi, kila kimoja kikiwa na kitenzi chake chenyewe. Kwenye lugha nyingi, mawazo yanayoelezea upande au nafasi yanaelezewa kwa vitenzi badala ya vihusishi. Jaribu kuona iwapo kwenye lugha unayoitafsiri ili uone kama jambo hili ni kweli ama sivyo. Kwenye mifano hii, vihusishi vimewekewa mistari chini yake. (Alama => inamaanisha, “Hii inaweza kueezewa upya kama.”) Na Yusufu vilevile alikwenda kutoka Galilaya, kutoka mji wa Nazareti, hadi Yudea. (Luka 2:4) => Yusufu aliinuka/ alisimama kutoka mji wa Nazareti katika Galilaya, na akaenda Yudea. Sura ya 6 Kuelekea kwenye uasili- Kuanza kuchunguza lugha inayopokea tafsiri  Sila na Timotheo waliwasili kutoka Makedonia. (Matendo 18:5) => Sila na Timotheo walikuja kutoka Makedonia, na waliwasili hapa. Tulikuja moja kwa moja hadi Kosi, na siku iliyofuata hadi Rodi, na kutoka huko hadi Patara (Matendo 21:1). => Tulikwenda moja kwa moja, na kufika/kuwasili hadi Kosi. Siku ya pili tulisafiri/tulifika hadi Rodi. Kisha tuliondoka Rodi, tukasafiri tena, tukafika hadi Patara. Ijaze mitungi kwa maji. (Yohana 2:7) => Leta/chota maji, chukua/tumia kujaza mitungi. Lakini niliteremshwa chini ndani ya kikapu kwa kupitia dirishani kwenye ukuta, na kuponyoka kwenye mikono yake. (2 Wakorintho 11:33) Mstari huu ulitafsiriwa kama hivi ifuatavyo kwenye lugha moja fulani: => Kisha watu walinichukua, wakaniweka kwenye kikapu, ambacho walikifunga kwenye kamba; wakafungua dirisha/walitoboa sehemu kwenye ukuta uliokuwa unazunguka mji, wakaniteremsha hadi chini; kisha nilikimbia, nikaponyoka kutoka kwake. Katika lugha ya Kiingereza kunakuwako virai vihusishi vitatu kwenye kishazi kimoja. Kwenye tafsiri, kila kimoja kinaunganishwa kikiwa na kitenzi cha peke yake. Baadhi ya habari za usuli zinatolewa pia ili kufanya rejea kwenye dirisha la ukutani lieleweke kama wazo ukuta unaozunguka mji ambalo halikuwa linaekeweka kwenye eneo linalopokea tafsiri. Kumbuka Lugha nyingi zinatumia vitenzi zaidi kuliko Kiingereza. .2 Lugha tofauti zina njia tofauti za kuunganisha sentensi na vifungu Kadri unavyoendelea kujifunza sarufi ya lugha yako utakuwa na uelewa wa njia ambazo uunganishaji kati ya sentensi unatofautiana na lugha nyingine kama Kiswahili na Kiingereza. Hata kwenye matoleo kwa lugha ya Kiingereza na Kiswahili, kuna tofauti ya matumizi ya viunganishi. Kwa mfano kwenye toleo la King James version (KJV) sentensi katika hadithi, zinaanza na neno kiunganishi “na.” Hii inaakisi ukweli kwamba kwenye matini ya awali la Kiyunani, neno kiunganishi “kai” mara nyingi limekuwa likitokea mwanzoni mwa sentensi. Hata hivyo, kwenye Kiingereza cha kisasa, neno “and” huwa halitumiki sana mwanzoni mwa sentensi. “And” hutumika katika kuunganisha vifungu ndani ya sentensi, au kuunganisha mfululizo wa nomino, lakini kwa kutumika mwanzoni mwa sentensi ni mara chache sana. Kwa mfano, kwenye Mathayo 2:4-8, linganisha matokeo ya kiunganisho “and” kwenye toleo la King James Version na ambapo matokeo hayohayo hayatokei kwenye NIV au GNT. NIV na GNT yanaakisi muundo asilia wa uunganishaji wa sentensi kwa Kiingereza cha kisasa. Muendelezo wa matumizi ya maneno ya viunganishi utazungumziwa zaidi kwenye sura za 39 na 41.  Mazoezi ya utafsiri kwa kutumia matini zisizo za Kimaandiko  .3 Lugha nyingi zinatumia maneno ya mshangao ambayo yanaweza kutumiwa kutafsiri mazungumzo ya moja kwa moja ili kuonesha hisia za mzungumzaji ili kuleta maana Matendo 23:4 Wale waliosimama karibu waliuliza, “Unamtukana kuhani mkuu wa Mungu?” Katika lugha ya Kiingereza, hili ni swali lisilohitaji majibu. Sio ombi la maelezo, lakini linaonesha mshangao na hasira. Kwa kauli hotuba ya mdomo, hili linaoneshwa kwa kupaza sauti au toni ya mzungumzaji. Kwenye baadhi ya lugha, alama ya mshangao inahitajika katika kuelezea hisia hizi: => Wote waliosimama kando walisema, “Tcha! Unatukana kama vile kuhani mkuu anayefanya kazi ya Mungu!” Mifano kadhaa ya mishangao katika lugha ya Hausa ni “Haba!” “Ashe!” “To!”. Ni alama gani za mshangao zinatumika kwenye lugha yako? Zinaeleza hisia gani? Fikiria mazingira katika Biblia ambapo unaweza ukayatumia ipasavyo. Fanya utafsiri kwa njia ambayo itawafanya watu wahisi na waitikie kiasilia Kusudia kuwafanya wasomaji wajihisi sawa na vile walivyojihisi wasikilizaji wa awali. Pale ambapo kuna ujumbe wenye kuleta hali ya kujihisi msisimko mzito, huu ni lazima uwasilishwe - ni sehemu ya ujumbe. Pale penye msisitizo mkubwa ndani ya ujumbe, jaribu kuuhifadhi kwenye tafsiri. Mazoezi ya utafsiri kwa kutumia matini zisizo za Kimaandiko Zoezi la kwanza (1) Irudie kuisimulia hadithi ifuatayo kwenye lugha yako. Anza kwa kuisoma hadithi nzima, kisha isimulie kwa mdomo, na uirekodi pale unapoisimulia. Andika uliyoirekodi. (2) Kisha linganisha yale uliyoandika na matini ya awali, na ufanye maboresho yanayohitajika katika kuifanya hadithi yako iwe sahihi zaidi ukiilinganisha na matini ya awali, katika suala la maana. (3) Linganisha tafsiri ya hadithi na ile iliyoko kwenye matini chanzo ya lugha ya Kiswahili ili uweze kuona pale ambapo umetumia malezo au sarufi ambayo ni tofauti na lugha chanzo. Jadili jambo hili na mshauri wako au na mkufunzi wako. Ikiwezekana, ijadili tafsiri yako pamoja na wazungumzaji wengine wa lugha husika. Siku moja mtu mmoja maskini alichukua mtungi wa maziwa kwenda nao sokoni. Mwenyewe alikuwa akiwaza kuwa, “Nitauza maziwa haya kwa bei nzuri, kisha nitanunua mayai kutokana na pesa hizo. Kuku wetu mmoja atayaatamia, na baadaye nitakuwa na vifaranga kumi na viwili. Baadaye, vifaranga watakuwa kuku wakubwa, watataga mayai. Kisha nitanunua ndama wa ng’ombe kwa pesa hizo. Ndama atakua mkubwa na kuwa ng’ombe mkubwa. Baadaye nitajuwa na jozi za ng’ombe kumi na wawili. Nitakuwa tajiri mkubwa.” Sura ya 6 Kuelekea kwenye uasili- Kuanza kuchunguza lugha inayopokea tafsiri  Mtu yule alifurahi sana, akapiga makofi kwa furaha. Mtungi wa maziwa uliokuwa kichwani mwake, ulianguka chini. Na huo ukawa ndiyo mwisho wa ndoto zake zote. Zoezi la pili Maelekezo ni kama yale ya zoezi la 1 Hapo zamani za kale, muda mrefu uliopita, Kobe alitaka kuwa ni mnyama mwenye busara zaidi ya wanyama wote duniani. Kwa hiyo siku moja alikusanya maarifa yake yote na kuiweka kwenye kibuyu, akiwaza kwamba atakitundika kibuyu kwenye kilele cha mti mrefu; na kisha atakuwa amejihifadhia busara hiyo kwa ajili yake mwenyewe. Wakati alipokuwa ameweka busara yake yote kwenye kibuyu, alikifunga kiunoni mwake na kuanza kuukwea mti. Alijaribu na kujaribu na kujaribu, lakini miguu yake ilikuwa mifupi kiasi hakuweza kukumbatia kibuyu na kuukumbatia mti. Baadaye kidogo alikuja rafiki yake, Sungura, na akamuuliza, “Rafiki Kobe, unajaribu kufanya nini?” Kobe akajibu, “Ninajaribu kuukwea mti huu hadi kileleni, ili kwamba nikatundike busara yangu yote huko na kuihifadhi kwa ajili yangu. Kisha nitakuwa mnyama mwenye busara kuliko wanyama wote duniani.” Sungura akapendekeza akamwambia, “Kwanini usikifunge mgongoni kwako, kisha ndipo uweze uukwe mti?” Kwa hiyo Kobe alijifunga kibuyu mgongoni kwake na kuanza kuukwea mti. Lakini alikwea kwa kipande kifupi tu na akasimama. Akasema, “Nilidhani nilikuwa na busara yote ya dunia ndani ya kibuyu changu. Lakini nimeona kwamba kuna ile ambayo nimeiacha. Acha niteremke chini nikaiweke kwenye kibuyu changu. Huenda ikawa ipo ile ambayo nimeiacha.” Na ndiyo maana mpaka leo Kobe bado anabeba kibuyu mgongoni pake wakati wote. Anatafuta busara yote aliyoiacha, ili kwamba siku moja awe ndiye mwenye busara kuliko wanyama wote duniani. Zoezi la tatu Itafsiri matini iliyorekodiwa au kuandikwa kwenye lugha yako kwenda kwenye lugha nyingine. (1) Pata hadithi yoyote fupi au matini nyingine iliyo kwenye lugha yako. Inaweza kuwa ni hadithi ambayo uliiandika wakati ukifanya mazoezi ya kujizoeza kuandika, au hadithi nyingine yoyote. Fanya tafsiri ya hadithi hii au matini kwenye lugha ya Kiswahili au kwenye lugha nyingine inayozungumzwa kwa upana. (2) Pigia mistari sehemu zote kwenye tafsiri yako ya Kiswahili au lugha nyingine inayozungumzwa kwa upana ambazo muundo wa sarufi au lugha ya kinahau uliyotumia ni tofauti na ile iliyoko kwenye lugha yako. Kisha jadili masuala hayo na mwenzio nayezungumza lugha ya Kiswahili kama ndiyo lugha yake ya kwanza. Zoezi hili linasaidia kukufanya ufahamu zaidi njia ambazo sarufi ya lugha yako ni tofauti na Kiswahili ama na lugha nyingine. Raslimali nyingine za ziada kuhusu “Kuelekea kwenye Uasili - Kuanza kugundua Lugha Inayopokea Tafsiri”  Zoezi la nne Tafsiri hadithi kutoka kwa lugha inayozungumzwa kwa upana (kama inawezekana). (1) Pata hadithi yoyote fupi au matini nyingine iliyoko kwenye lugha inayozungumzwa kwa upana kwenye nchi yako (kwa mfano Kiswahili, Kiingereza, Kifaransa na nyinginezo) na uitafsiri kwenye lugha yako. (2) Kama ulivyofanya kwenye zoezi lililopita hapo juu, pigia mistari kwenye tafsiri yako pale ambapo ulitumia misemo ya kinahau au miundo ya kisarufi ambayo ni tofauti na ile iliyoko kwenye lugha chanzo. Kisha jadili masuala hayo na mshauri wako au mkufunzi wako. Raslimali nyingine za ziada kuhusu “Kuelekea kwenye Uasili - Kuanza kugundua Lugha Inayopokea Tafsiri” BT4 Nyenzo zinazopatikana kwenye mtandao 6_Audio_and_Visual_productions.pptx 6_How_to_craft_stories.pptx Kwa masomo zaidi Brown, Rick. 2004. Communicating God’s message in an oral culture. International Journal of Frontier Missions 21(3):122-128. Inapatikana kwenye mtandao kupitia https://www.ijfm.org/PDFs_IJFM/21_4PDFs/Oral%20Comm%Brown-2.pdf Cohen Ioannides, Mara W. 2013. Translator as storyteller: Funzo la kitabu cha Esther. Journal of Translation 9(1):23-29. https://www.sil.org/resources/publications/jot/ de Vries, Lourens. 2000. Bible Translation and Primary Orality. The Bible Translator 51(1):101-113. Franklin, Karl. 2018. Comparing the processes of Bible translation and Bible storytelling. GIALens 12(1). https://www.gial.edu/documents/gialens/Vol12-1/FranklinComparing-BT-and-Storytelling.pdf Kelly, Brian. 2018. Preliminary questions to consider when looking at an oral translation approach. GIALens 12(1). https://gial.edu/documents/gialens/Vol12-1/KellyPreliminary-Questions.pdf. Sim, R. J., and E. Korhonen. 1984. Frequency of verbs: Is our translation natural? The Bible Translator 35(2):224-229. http://www.ubs-translations.org/bt/archives_1950_2012/. Thomas, Elaine. 1984. How to increase naturalness in translation by mother-tongue translators. Notes on Translation 106:6-9. Maxey, James A. 2009. From orality to orality. A new paradigm for contextual translation of the Bible. Biblical performance criticism 2. Eugene, OR: Cascade Books. Wendland, Ernst R. 2013. Orality and the Scriptures: Composition, translation, and transmission. Publications in Translation and Textlinguistics 6. Dallas: SIL International.  Sura ya  Namna tunavyoasiliana mmoja na mwingine Wakati tunapotafsiri, tunakuwa ni sehemu ya mchakato wa uwasilishaji wa ujumbe kutoka kwa mwandishi wa awali kwenda kwenye hadhira mpya. Tafsiri ni aina maalum ya mawasiliano. Kwenye sura hii tutaangalia ni nini kinahusika kwenye mchakato wa mawasiliano. Vile mawasiliano yalivyo Kwa kawaida mawasiliano yanahusisha sehemu zifuatazo: (1) Muwasilishaji, mtu fulani ambaye anawasilisha ujumbe: Yeye anazungumza au anaandika kwa ajili ya hadhira fulani mahsusi aliyonayo akilini mwake. Muwasilishaji anaelezea ujumbe wake kwa njia ambayo anaamini kuwa hadhira yake itaelewa. (2) Hadhira, mtu au watu wanaopokea ujumbe: Wakati hadhira inapopokea ujumbe, wanatarajia kuwa ukumbe huo utaleta maana; wanatarajia kuweza kuelewa. Kwa hiyo wanaweka dhana kwa kutumia kile ambacho tayari wanakifahamu, ili kutafuta maana ya ujumbe wanaoupokea. Mfano wa kwanza Muuza duka anayeuza mikate, anamuuliza mteja: “Unahitaji mikate mingapi?” Mteja anajibu, “Mitatu.” Muuza duka hahitaji kusema, “Unahitaji mikate mingapi?” Anaweza hata kusema, “Unahitaji mingapi?” Na mnunuzi naye hapaswi kusema kwa urefu, “Hesabu ya mikate ninayohitaji ni mitatu,” kwa sababu iko wazi kutokana na mazingira na muundo wa swali kwamba linarejelea mikate. Katika usemaji, kwa kawaida huwa hatupendi kurudiarudia maneno. Huwa tunasema maneno ya muhimu ili kuleta uwasiliani wa kile tunachotaka hadhira ikielewe. Hatuweki kwa maneno mengi kwenye habari ambayo tayari inafahamika wazi kutokana na maudhui yake. Mpokeaji wa ujumbe anaamini kuwa ujumbe utaleta maana. Anadhani kwamba mzungumzaji anawasilisha ujumbe wenye maana. Kwa hiyo anatafsiri ujumbe kwa njia ambayo inaleta maana kwake katika mazingira hayo. Sura ya 7 Namna tunavyoasiliana mmoja na mwingine  Mfano wa pili Mama anayemuona mtoto wake akiwa anataka kuweka mkono wake kwenye moto, anapiga sauti “Acha!” Ujumbe ambao mtoto atauelewa ni “Usiweke mkono wako kwenye moto!” Lakini kwa mtu mwingine anayesikia, “Acha!” ambaye yuko kwenye mazingira mengine tofauti na ya pale, ataelewa tofauti kabisa. Kwenye mawasiliano ya mdomo ambapo msemaji na mpokeaji wanaongea katika mazingira sawa, mara nyingi sentensi huwa ni fupi na hazikamiliki kisarufi. Hii ni kweli pia kwenye mazingira ambapo hadhira inakuwa ikingojea kupata ujumbe fulani, kama ilivyo kwenye vichwa vya magazeti vifuatavyo, ikielezewa tukio ambalo tayari lipo akilini mwa hadhira. Mfano wa tatu a. “WAMETUA!” Hiki kilikuwa ni kichwa cha habari cha gazeti wakati ambapo watu walikuwa wakingojea kwa shauku kubwa kupata habari za wanaanga waliokuwa kwenye safari ya kuelekea kwenye mwezi. Haikuwa lazima kusema kwa kirefu kuwa, “Watu watatu walio kwenye chombo cha safari za angani wametua kwenye mwezi.” b. “BORG AMESHINDA!” Kwa wale ambao walikuwa katika mazingira fulani na wanaishi kwenye sehemu fulani ya dunia, na katika wakati fulani, hakukuwa na haja ya kuongea zaidi. Kwani hadhira hiyo ilikuwa inatambua ya kuwa hii ilimaanisha, “mcheza tenisi maarufu sana aliyeitwa Bjorn Borg, ameshinda mashindano ya tenisi ya Wimbledon ya mwaka huu.” Hatupaswi kufikiri sana juu ya mazingira husika katika kupata maana. Tulijifunza kufanya hivyo mara tu tulipojifunza kuongea. Kwa ajili ya majadiliano: (1) Sikiliza mazungumzo ambayo unayasikia karibu yako. Andika mifano mitatu ya mazungumzo mafupi ambapo ulimshuhudia mzungumzaji akisema tu sehemu ya maana katika maneno yake, kwa kuwa anadhania ya kwamba maudhui husika yatamsaidia msikikilizaji kuelewa kile anachomaanisha. (2) Fikiria mfano ambapo kulikuwa na hali ya kutoelewana. Nini kilikuwa sababu? Je, yule mtu ambaye hakuelewa kile mzungumzaji alikuwa akijaribu kusema, alidhania kitu ambacho hakikuwa sahihi? Mawasiliano yenye kufanikiwa Mawasiliano yenye kufanikiwa yanatokea wakati ambapo maana ambayo hadhira inaielewa ni ileile tu ambayo muwasilishaji alikusudia kuiwasilisha. Maudhui mapana  Mtoa ujumbe anaelezea ujumbe wake kwa njia ambayo anatarajia kuwa wapokeaji wake wataweza kuelewa kwa usahihi, ikiwa ni kile anachokiwasilisha kwa maneno na anakusudia kumaanisha. Kwa kuitambua vyema hadhira yake, mwaandishi anasema kile anachoamini kuwa kinahitajika kwao katika kuuelewa ujumbe wake kwa ukamilifu. Jinsi unavyoelezea kile unachotaka kukisema, inategemea sana yule unayempelekea, na kile ambacho huyo mtu huyo tayari anakielewa. Mawasiliano ya mdomo baina ya watu ambao wanafahamiana vyema na ambao wako kwenye mazingira mamoja, yanaweza kuwa mafupi sana! Maudhui mapana Maudhui ya ujumbe hayabanwi na hali ama mazingira ya wakati huo au kitu ambacho tayari kimesemwa. Inaweza kujumuisha mambo mengine. Maudhui ni kitu chochote nje ya kile kinachosemwa ambacho ni cha maana kwa kile kinachosemwa ama utafsiri wake. Hii itajumuisha vitu kama  mawasiliano ya nyuma, kumbukumbu ya kile ambacho kilisemwa kwenye tukio lililopita;  habari ambayo tayari inajulikana kwa pande zote mbili, mzungumzaji na msikilizaji, kwa sababu ya uzoefu uliopo baina yao, au historia ya kitamaduni iliyoshirikiwa mzungumzaji anafahamu kuwa tayari msikilizaji ana habari hizi;  kutambua mtazamo au hisia ya mzungumzaji - kwa mfano, iwapo kama amefurahi, amekasirika, au ana motisha yenye nguvu kwa kile anajaribu kukisema. Je, ni mkweli kwa kile anachokisema, au labda anatania?  kile ambacho msikilizaji anakifahamu kuhusu mzungumzaji pia kitaushawishi uelewa wake. Iwe ni kweli au uongo, inaweza kuwa anawaza kuhusu uhakika au ukweli wa ujumbe ambao anausikia; na  ni nini maana inayomjia kwa mazingira hayo. Kwa mfano, hebu fikiria juu ya maswali yafuatayo: “Umemwona mke wangu?” swali ambalo unamuuliza rafiki yako ambaye amekuja nyumbani kwako mara tu unapomkaribisha, swali ambalo litaelewaka kama, “Je, umemwona mke wangu dakika hizi chache zilizopita?” “Umeshawahi kwenda Australia?” Swali ambalo limeulizwa katika mazungumzo ya kirafiki litaeleweka kama, “Je, umeshawahi kufika Australia kwa wakati wowote maishani mwako?” Kutambua yale ambayo yanakusudiwa (makisio) Kama tulivyoona kwenye mifano hapa juu, ili msemo ulete maana kwa msikilizaji, inahitajika kuwepo kwa uwasiliani kwenye maudhui kwa namna moja ama nyingine. Msikilizaji anatumia ujuzi wake wa mazingira husika ili aoanishe na kile kilichosemwa na kufikia makisio ambao anaamini kuwa mzungumzaji, muwasilishaji wa ujumbe alikusudia kuyafahamu. Sura ya 7 Namna tunavyoasiliana mmoja na mwingine  Mfano wa nne Ikiwa mtu fulani anasema, “Ni saa kumi,” wasikilizaji wanadhania kuwa alikuwa na sababu katika kusema hivi. Kwa maneno mengine, anasema kitu ambacho kinawiana na hali yao. Kwa kutegemea uelewa wao wa mazingira, jibu lao huenda likawa, “Ndiyo, ni muda wa kufunga kazi na kwenda nyumbani.” Au inaweza kuwa, “Tunatakiwa kuharakisha kazi tunayoifanya, kwani hatuna muda mrefu uliyobaki.” Ama inaweza kuwa, “ Ni muda wa kupata kikombe cha chai!” Maneno ya pili ya mzungumzaji wa awali yataashiria iwapo jambo lililokusudiwa katika ujumbe huo lilifahamika vizuri ama la. Katika hali ya mazungumzo ya kawaida, kile kinachosemwa baadaye ndicho kinachoashiria aidha (m)wasikilizaji (w)amelipata vyema yale yaliyokusudiwa na mzungumzaji, au kwamba kulikuwa na hali ya kutoeleweka, hivyo wasikilizaji hawakuelewa kile ambacho mzungumzaji alikikusudia kukiwasilisha. Na hivyo basi, kwa wakati ujao, mzungumzaji ataelezea alichokuwa anakimaanisha. Mfano wa tano Kwenye kijiji kimoja huko Sudan ya kusini, kuna mzungumzaji alisema, “Sikwenda kanisani kwa sababu ya ndege.” Wasikilizaji wake walimuelewa vizuri sababu yake ya kutokwenda kanisani. Walijua kuwa kadri msimu wa mavuno unavyokaribia, ni lazima wakulima wa maeneo hayo wakae wakiwafukuza ndege kutoka kwenye mashamba yao, ama sivyo watapoteza mazao yao yote. Sababu ya mzungumzaji kutokwenda kanisani ilikuwa inaeleweka na wasikilizaji wa awali; hii ni kwa sababu wote walikuwa wanatoka kwenye mazingira mamoja na mzungumzaji. Ujumbe huu unaweza kutafsiriwa kwa watu ambao si wa mazingira ya utamaduni huo kama, “Sikwenda kanisani kwa sababu nilitakiwa kulinda shamba langu ili ndege wasiingie.” Na hii ndiyo maana ambayo mzungumzaji wa awali aliikusudia (alimaanisha) na wasikilizaji wa awali waliielewa (waliifahamu). Mfano wa sita Mfaransa, akiongea Kifaransa, alielezea tukio akisema, “Aliendesha moja kwa moja kwenye upande wa kushoto wa barabara.” Katika nchi ya Ufaransa, kama ilivyo kwenye nchi nyingi nyingine, magari yanaendeshwa upande wa kulia wa barabara. Kwa hiyo, maana ya ujumbe wa mzungumzaji ulikuwa kwamba mtu yule alikuwa ameendesha gari lake upande usio sahihi. Hata hivyo, nchini Uingereza, ni sahihi kuendesha upande wa kushoto wa barabara. Na ikiwa ujumbe huu utatafsiriwa katika hali sisisi kwa watu wa Uingereza, sababu ya kusema kuwa aliendesha gari upande usio sahihi haitaweza kueleweka. Tafsiri nzuri ambayo ingefaa kwa watu wa Uingereza ili ieleweke ingekuwa, “Aliendesha gari upande usio sahihi.” Tafsiri kama hii ni sahihi kulingana na hali ya kihistoria, inaelezea kile ambacho mzungumzaji alikuwa anakimaanisha, na maana ya mzungumzaji itakuwa imeeleweka kwa njia sahihi na wasikilizaji. Muhtasari  Mfano wa saba: Mfano wa Kibiblia - Yohana 2:1-11 Regina Blass, mshauri mwelekezi mbobevu alikiandika kuhusu kifungu hiki kama hivi: Kwenye habari ya arusi ya Kana (Yohana 2:2), ni dhahiri kwamba mengi yalikusudiwa kuwasilishwa kuliko yale yaliyosemwa. Wakati Mariamu anasema: “Hawana divai nyingine” hakuwa anataka tu kumfahamisha Yesu juu ya jambo hilo, bali kumtaka Yesu afanye kitu kwenye jambo hilo. Na inakuwa wazi pale Yesu anaposema: “Mama, Nina nini nawe. Muda wangu bado haujafika.” Na ili kuelewa kwa nini Yesu alijibu hivyo, hatutakiwi tu kushughulika na maneno yaliyoandikwa, tunatakiwa kudhania mambo fulani tukitumia ufahamu wa mazingira yaliyokusudiwa. Wanazuoni wa kileo wa nadharia za mawasiliano, Grice (1978), Sperber na Wilson (1986, 1995) wanadai kwamba kile ambacho kinawasilishwa siyo kile ambacho kinasemwa, bali kile ambacho kinadhaniwa. Kile chote ambacho Mariamu alikisema, kwamba divai imekwisha. Kwa nini alimwambia Yesu jambo hili? Yesu alielewa mana ya kile ambacho Mariamu alikuwa anakisema. Alifahamu kuwa mama yake alimtaka achukue hatua kwa ajili ya kuwasaidia wale ambao walikuwa katika hali ya kupata aibu, kwa sababu makadirio yao ya kiasi cha divai iliyohitajika kwa ajili ya wageni yalikwenda mrama. Alitambua maudhui ya kauli na akafanya kama ilivyotakiwa. Muhtasari Kama tulivyoona, mawasiliano ya ujumbe yanahusisha vitu viwili Habari ambayo inanenwa kwa uwazi, ambayo inaelezewa kwa maneno; Na, habari ambayo inadhaniwa na msimulizi; yeye anajua kuwa hadhira ina uelewa kwa habari hiyo. Basi habari hii mara zote inaitwa habari isiyowekwa wazi. Inaweza pia kuhusisha makisio au maana, vipengele vipya vya maana ambavyo msimulizi anataka na anatarajia msikilizaji ayapate kutoka kwenye ujumbe. Msikilizaji ataweza tu kuuelewa ujumbe iwapo ataweza kupata habari iliyowekwa wazi na ile isiyowekwa wazi. Kwenye mazungumzo ya maneno, hii inaweza kuwa ni ile ambayo imeshasemwa. Au ikawa ni ukweli ambao pande zote mbili, msimulizi na msikilizaji wanaujua tayari, na kwa hiyo haitahitaji kurudiwa. Mawasiliano kwenye hadhira ya tamaduni inayopokea Kwenye mawasiliano ya kawaida, muwasilishaji anaifanya habari kuwa wazi kadri anavyoamini kuwa hadhira inahitaji kuelewa kile ambacho anakusudia kukiwasilisha. Lakini, wakati ujumbe unapotafsiriwa kwa ajili ya mtu fulani aliye kwenye utamaduni tofauti, mpokeaji wa ujumbe hahitajiki kuwa na “viashiria” muhimu ambavyo anahitaji kwa ajili ya kuutafsiri ujumbe huo vyema. Kwenye utafsiri wa Biblia, ujumbe wa awali ulitolewa kwa ajili ya watu wa dhania tofauti ya utamaduni, kwa miaka ipatayo 2000 iliyopita, na kwenye mazingira mahsusi. Mtafsiri ana changamoto ya kujaribu kuumba upya ujumbe huo kwa njia ambayo inawawezesha wasikilizaji wapya kuelewa maudhui yaliyomo kwenye ujumbe huo wa awali. Jambo hili litajadiliwa kwenye sura inayofuata. Sura ya 7 Namna tunavyoasiliana mmoja na mwingine  Raslimali nyingine za ziada kuhusu “Namna tunavyowasiliana na mwingine” BT4 Nyenzo zinazopatikana kwenye mtandao 7_How_we_communicate.pptx Tovuti Dooley, Robert A. 2008. Relevance theory and discourse analysis Complementary approaches for translator training. GIALens 2(3). https://www.diu.edu/documents/gialens/Vol2- 3/Dooley-Relevance-theoty.pdf. Pattemore, Stephen. Translation is communication. https://www.youtube.com/watch?v=GbLpzNmyZVI. Pattemore, Stephen. A quick guide to relevance theory-Introducing some technical terms. https://www.youtube.com/watch?v=VAwro8BPPbM. Kwa masomo zaidi Machapisho yafuatayo yanaeleza juu ya kanuni za Nadharia ya Umuhimu, mtazamo wa kimawasiliano ambao unaangalia juu ya hadhira inayopokea . Blass, Regina. 2001. A response to Cahill. Notes on translation 15(3):50-52. Gutt, Ernst-August. 2000. Translation and relevance: Cognition and context. Second edition. Manchester: St, Jerome Publishing. Reprint, London: Routledge, 2014. Hill, Harriet, Ernst-August Gutt, Margaret Hill, Christoph Unger, and Rick Floyd. 2011. Bible translation basics: Communicating Scripture in a relevant way. Dallas: SIL International. Kerr, Glenn J. 2011. Dynamic equivalence and its daughters: placing Bible translation theories in their historical context. Journal of translation 7 (1):1-19. Angalia https://www.sil.org/resources/publications/entry/43391. Sperber, Dan, and Deirdre Wilson. 1995. Relevance: Communication and cognition. Second edition. Oxford Cambridge: Blackwell Publishers. Wendland, Ernst R. 2014. Contextual frames of reference in translation: A coursebook for Bible translators and teachers. London: Routledge.  Sura ya  Kuwasiliana kwa kuvuka Mipaka ya Utamaduni na kwa kuvuka Muda Mfano ufuatao umetolewa na Lee Ballard (mawasiliano binafsi), mshauri mwelekezi aliyefanya kazi kwa muda mrefu huko Ufilipino. Matini ifuatayo hapa chini ni tafsiri ya neno kwa neno ya hadithi ambayo hapo awali iliyosimuliwa kwa lugha ya Kiibaloi, lugha inayozungumzwa huko Ufilipino. Inakusudia kukuweka kwenye nafasi ya mtu ambaye anasoma kuhusu matukio ambayo yalitokea kwenye nchi na utamaduni ambao haujulikani kabisa kwake. Hadithi ya Kiibaloi Mmoja wa wale ambao walipata (kiasi cha fedha zilizokuwa zimefukiwa) alikuwa ni Juani Bejari…. Walikuja nayo nyumbani kwake nyakati za usiku, naye akafanya-“kapi” kwa ajili yake usiku huo hapo nyumbani pake huko Salakobani. Ndiyo, ilikuwa ni nyumbani kwake ambako alifanya “kapi” kwa ajili yake. Asubuhi iliyofuata, walipokuwa wanakula kichwa, mfupa wa taya jipya ukaanguka chini. Na haukuwa umeinama wakati ulipoanguka, lakini ulikuwa wima na ulielekea upande wa mashariki. Wakati mabibi kizee walipouona, walisema, “Fanya mara ya pili. Labda walichukulia hilo kama halijatosha. Na ndiyo, Juani alifanya “kapi” kwa-ajili yake mara ya pili. Maswali yafuatayo yamekusudiwa kujaribu iwapo tafsiri hii iliyotafsiriwa kutoka lugha ya Kiingereza inaleta maana kwako au la. Jibu maswali haya kwa kadri unavyoweza: a. “Kapi” ni nini? b. Kwa nini walifanya “kapi”? c. Ni nali walikuwa wanakula kichwa? d. Ni kichwa cha nini? e. Kitu gani kilianguka chini? f. Mfupa wa taya la nini? g. Ulianguka kutoka wapi? h. Kuna uhusiano gani wa mfupa wa taya kuwa wima na kuelekea mashariki? i. Ni jibu gani wazee walipeana kutokana na yaliyotokea? j. Kwa nini walichukua hatua hiyo? k. Unaielewaje sentensi, “Labda walichukulia kama halijatosha” kwa vipi? Sura ya 8 Kuwasiliana kwa kuvuka Mipaka ya Utamaduni na kwa kuvuka Muda  Kuna vitu vingi ambavyo haviko wazi kwetu. Hii ni kwa sababu mwandishi wa hadithi alikuwa akimwandikia Waibaloi wenziye. Kuna vitu kwenye utamaduni wa kabila la Waibaloi ambazo aliamini kuwa hadhira kusudiwa tayari itakuwa na uelewa, na kwa hiyo hakuwa na haja ya kuvielezea zaidi. Sasa isome tafsiri nyingine ya hadithi hiyo hiyo: Mmoja wa wale ambao walipata kiasi cha pesa iliyokuwa imefukiwa alikuwa ni Juani Bejari….Waliileta nyumbani kwake usiku, na wakasherehekea karamu ya “kapi” kwa nguruwe kama malipo kwa mizimu ya mababu. Ndiyo, ilikuwa ni kwenye nyumba yake huko Salakobani ambako alisherehekea karamu ya “kapi” kwa ajili yake. Asubuhi iliyofuata, wakati wakiwa kwenye sherehe zilizofuata za karamu ya kijamii ya mlo wa asubuhi, mfupa wa taya la nguruwe iliyokuwa limetolewa kama kafara jioni iliyopita ulianguka chini kutoka kwenye upenuni mwa nyumba ambako kimila ulikuwa umening’inizwa. Na wakati unaanguka haukuwa umeinama, badala yake ulikuwa wima, na ukielekea upande wa mashariki kule inakosemekana kuwa ndiko inaishi mizimu ya mababu. Wakati mabibi kizee walipouona, walichukulia jambo hilo kama ishara mbaya na kusema, “Fanya sherehe ya ‘kapi’ kwa mara ya pili. Huenda ikawa mizimu ya mababu wamemchukulia yule nguruwe uliyemtoa kafara kuwa hajatosha kwa malipo.” Na kweli, Juani alifanya sherehe ya “kapi” kwa mara ya pili. Kwa watu ambao si Waibaloi, tafsiri hii ya pili ya hadithi ndiyo inaeleweka. Kwa nini? Ni kwa sababu ya masuala ya kitamaduni ambayo ni muhimu katika kuelewa maana iliyoko kwenye hadithi imetolewa kwa ajili ya msomaji. (Habari hii imepigiwa mistari kwenye tafsiri ya pili ya hadithi) Wasikilizaji wa hadithi ya awali walikuwa ni Waibaloi wenyewe, kwa hiyo walikuwa wakifahamu mambo haya. Lakini wasikilizaji wa kutoka kwenye mazingira ya utamaduni tofauti na huo wanahitaji kupatiwa habari hii. Changamoto ya mtafsiri Kila ujumbe unaibuka kutokana na muktadha maalum. Mzungumzaji (au mwandishi) anakuwa na hadhira fulani kwenye akili yake pale anapotoa ujumbe wake. Hii itaathiri muundo wa ujumbe wake. Itaathiri uamuzi wake juu ya ipi ijumuishwe au iachwe. Watu walio kwenye hadhira inayopokea Maandiko yaliyotafsiriwa wako kwenye hali tofauti na wasikilizaji wa ujumbe wa awali. Mazingira ya kijiografia na kisiasa kwenye maeneo wanayoishi ni tofauti sana, mila na namna wanavyoishi ni tofauti. Wakati mwingine vitu au dhana zinazotajwa havijulikani kwao. Wanaweza kutafsiri ujumbe kulingana na utamaduni wao wenyewe, na kwa hiyo mara nyingine wanafikia maamuzi ambayo si sahihi kwa sababu siyo waliokusudiwa na mwandishi wa awali. Hadhira ya tafsiri inaweza tu kuuelewa ujumbe wa mwandishi wa awali iwapo watakuwa na vitu vyote viwili; habari iliyowekwa wazi ambayo mwandishi ameilezea kwa maneno, na habari ambayo haikunenwa wazi ambayo mwandishi alikuwa akidhani kwamba hadhira inayopelekewa itaielewa. Uaminifu wa kihistoria  Uaminifu wa kihistoria Biblia ni nyaraka ya kihistoria. Vitabu vya Biblia viliandikwa wakati mahsusi kwenye historia ya watu wa mazingira ya utamaduni fulani. Hata vitabu vile vya karibuni sana ndani ya Biblia kuandikwa viliandikwa takribani miaka 2000 iliyopita. Katika kujifunza maana iliyoko kwenye vitabu vya awali, ni lazima mtafsiri azingatie kwa makini hali ya kihistoria ambayo kila kitabu cha Biblia kiliandikwa, na hadhira maalum ambayo ilipelekewa. Maana ya ujumbe wa awali ambayo mwandishi alikusudia kuwasilisha, utaeleweka tu kikamilifu kutokana na mazingira hayo ya awali. Lengo la mtafsiri Mtafsiri anapaswa kuweka mizania ya malengo mawili: uaminifu kwa mazingira ya kihistoria - hatakiwi kubadilisha ujumbe; asibadilishe hali ya kihistoria au mazingira ya kitamaduni; na kufanikiwa kwa mawasiliano wakati huohuo, anakusudia kuwasilisha ujumbe kwa njia ambayo wasikilizaji kutoka kwenye lugha inayopokea tafsiri na utamaduni, kwa kadri iwezekanavyo, wataweza kuelewa maana ambayo mwandishi wa awali alikusudia kuiwasilisha. Habari iliyowekwa wazi na habari ambayo haijawekwa wazi (inadhaniwa) Ujumbe wa mwandishi unaweza tu kueleweka ikiwa msikilizaji atakuwa na uwezo wa kuwa na vyote viwili; habari ambayo imewekwa wazi, na habari ambayo haijawekwa wazi inayohitaji kutafsiri kwa usahihi maana ambayo mwandishi wa awali alidhamiria kuiwasilisha. Mzungumzaji (au mwandishi) anafanikiwa katika kuwasilisha ujumbe wake iwapo tu mpokeaji wa ujumbe ameelewa ujumbe wote kwa usahihi, habari iliyowekwa wazi na ile ambayo haijawekwa wazi. Kumbuka Kusudi la mtafsiri ni kuiwezesha hadhira inayopelekewa tafsiri kuelewa ujumbe uleule ambao wasikilizaji wa ujumbe wa awali walielewa. Kufanya habari za muhimu kupatikana kwa hadhira inayopokea tafsiri Ni lengo lako kama mtafsiri kuwasilisha ujumbe wa awali kwa njia ambayo wasikilizaji wa tafsiri hiyo wataelewa kile ambacho mwandishi alikuwa amekusudia kukisema. Hii haimaanishi kwamba habari yote ambayo haikuwekwa wazi ni lazima iwekwe wazi kwenye tafsiri. Hii itapelekea kupotea kwa habari ya msingi kufichwa na maelezo ya kimazingira. Habari ambayo haikuwekwa wazi ambayo inapaswa kuwekwa wazi ni ile tu ambayo hadhira ya wapokeaji inaihitaji kwa ajili ya kuelewa kiini kikuu cha ujumbe. Sura ya 8 Kuwasiliana kwa kuvuka Mipaka ya Utamaduni na kwa kuvuka Muda  Mara nyingine habari muhimu za kihistoria na kitamaduni zinawezwa kutolewa nje ya matini, kwa mfano, kwa maelezo ya chini au vielelezo. Kwenye sura za 14 na 15 zinapendekeza baadhi ya njia ambapo habari muhimu za kimazingira zinaweza kuwasilishwa kwa wasomaji kama nyongeza ya maelezo yaliyoko ndani ya matini. Miongozo Habari ambayo mwandishi wa awali alidhani kuwa wasomaji wake watailewa ndiyo hiyo pekee inayohitaji kuwekwa wazi. Isiongezwe habari mpya. Habari ambayo haijawekwa wazi inaweza kuwekwa wazi kwa kuzingatia masharti yafuatayo: a. Iwapo kuna umuhimu wa kuwasilisha kiini cha habari kilichopo kwenye ujumbe. b. Iwapo bila hiyo habari ambayo haijawekwa wazi, maana iliyokusudiwa itapotea au itapotoshwa. c. Iwapo itaelezwa bila kupotosha lengo kuu au maudhui ya ujumbe d. Iwapo ni muhimu kwenye mazingira ya awali ambayo ujumbe uliwasilishwa Fanya tathmini ya tafsiri yako kwa kujiuliza wewe mwenyewe swali kwamba, “Je, wale watakaoipokea tafsiri hii wataelewa kwa usahihi kile ambacho kimesemwa na mwandishi wa awali?” Uaminifu kwa Maandiko Wakati fulani watu wanaogopa kuwa tafsiri yenye kuleta maana inasaliti uvuvio ulioko kwenye Maandiko. Hofu kama hiyo inaibuka kutokana na heshima kubwa kwa Maandiko na uelewa kwamba Mungu ameweka pumzi yake kwa kila neno lililoko katika matini iliyoko kwenye lugha ya awali. Hata hivyo ni lazima ikumbukwe kwamba umbo la ujumbe wa Biblia (maneno na sarufi zilizoko kwenye matini za Kiyunani, Kiaramu na Kiebrania) ni njia tu ya kuelezea ujumbe kwenye lugha hizo. Ni maana ya ujumbe huo ambayo ni wa ulimwengu wote na ndiyo hiyo ambayo imepuliziwa pumzi na Mungu. Ni lazima mtafsiri ashiriki kuheshimu sana Maandiko, na afanye kadri awezavyo kwa msaada wa Mungu, kuwa mwaminifu katika kuelezea maana ya kweli ya Maandiko. Ni lengo lake kuelezea ujumbe huu kwa njia ambayo maana yake itaeleweka na isifichwe na tafsiri ambayo ni mbaya. Ni muhimu pia kwa mtafsiri kuwa makini sana na ujumbe wa awali, na kwenye maana halisi ya sarufi na maneno ambayo anatumia kuieleza. Uchambuzi wa sarufi na maneno unaeleza tofauti muhimu za maana. Ingawaje mtafsiri hatatunza mitindo ileile ya sarufi, ni lazima aeleze upya kwa usahihi tofauti hizo hizo za maana kwa ukaribu kadri iwezekanavyo. Kuifanya habari iliyowekwa wazi kuwa isiyowekwa wazi Wakati fulani inaweza kuwa ni muhimu kuweka kama habari isiyokwekwa wazi kwenye tafsiri habari ambayo imewekwa wazi kwenye matini ya awali. Kwa kawaida, hii inatokea ili kuzuia kurudiarudia maneno ambayo sio uasili katika lugha inayopokea tafsiri. Sababu ya msingi mara zote ni kuhakikisha kuwa hakuwi na upotevu wa habari kwenye tafsiri, na kwamba msisitizo na matokeo ya hisia zinabakia kama zilivyo. Zoezi: Luka 2:1-2  Zoezi: Luka 2:1-2 Kwenye kitabu cha Luka 2:1-2 kuna habari ambayo inadhaniwa ambayo inatakiwa kuwekwa wazi kwenye tafsiri. Angalia mistari hiyo kwenye mazingira yake kutoka kwenye matoleo mbalimbali ya Biblia. Kielezee tena kifungu hicho kwa Kiswahili ili kuifanya habari inayodhaniwa kuwa wazi. Luka 2:1-2 Siku zile amri ilitoka kwa Kaisari Augusto kwamba watu wote wa ulimwengu waandikishwe. 2Uandikishaji huo ulikuwa wa kwanza wakati Kurenio alipokuwa mkuu wa mkoa wa Siria. Tambua kuwa kuna njia mbili za kuutafsiri mstari wa 2. Tafsiri ya kwanza ni kusema kwamba hii ilikuwa ni sense ya kwanza ambayo ilifanyika kwenye ulimwengu wa Kirumi; ilitokea wakati Kunerio alipokuwa ni gavana wa Siria. Tafsiri ya pili ni kwamba ilikuwa ni sensa ya kwanza iliyotokea wakati Kunerio alipokuwa gavana, ikimaanisha kuwa kulikuwako angalau na sensa nyingine zaidi wakati wa utawala wa Kunerio. Kitabu cha kiada cha Mtafsiri wa UBS kinatoa mapendekezo ya kufuata tafsiri ya kwanza. Vitu vya kuzingatia Tafsiri ni mtindo wa mawasiliano, na si kazi tu ya kiisimu. Mtafsiri “anaonywa asichanganye tafsiri ya kiisimu pamoja na ‘tafsiri ya kitamaduni’ kwa mfano pale anapotafsiri kuhusu Mafarisayo na Masadukayo kwa taratibu za kidini zinazotumika siku hizi. Kwa maneno mengine, habari za kihistoria zenye upekee zilizoko kwenye matini, ni lazima ziheshimiwe” (Carson 1987:3). “Kwa hiyo tafsiri yenye usawa wa matokeo linatakiwa kufafanuliwa kutokana na kiwango ambacho wapokeaji wa tafsiri wanatenda kwa kiwango kilekile cha hadhira ya lugha ya awali. Hali hii haiwezi kamwe kulingana kwa pande zote, kwa sababu mazingira ya kihistoria na kitamaduni inatofautiana sana, lakini lazima kuwepo kiwango cha juu cha usawa wa vitendo, ama sivyo tafsiri itakuwa imeshindwa kutimiza kusudi lake” (Nida na Taber 1969:24). “Dai kuu la nadharia ya umuhimu ni kwamba mawasiliano ya mwanadamu huleta matarajio ya umuhimu wa kiwango cha juu, ambao kwamba ni tarajio la msikilizaji ili kuona kwamba jaribio lake katika kutafsri linaleta matokeo ya kutosha kwa kwa kutumia gharama ndogo kimawazo.” Gutt 2000:31-32). Raslimali nyingine za ziada kuhusu “Kuwasiliana kwa Kuvuka Mipaka ya Utamaduni na kwa kuvuka Muda” BT4 Raslimali zinazopatikana kwenye mtandao 8_Comminicating-full_meaning-Ibaloi.pptx Sura ya 8 Kuwasiliana kwa kuvuka Mipaka ya Utamaduni na kwa kuvuka Muda  Kwa masomo zaidi Carson, D.A. 1987. The limits of dynamic in Bible translation. Notes on Translation 121:1-15. Carson, D.A. 2003. The limits of functional equivalence in Bible translation – and other limits too. In Glen G. Scorgie, Mark L. Strauss, and Steven M. Voth (eds.), The challenge of Bible translation: Communicating God’s word to the world, 65-113. Grand Rapids, MI: Zondervan. Gutt, Ernst-August. (2000) 2014. Translation and relevance: Cognition and context. Second edition. Manchester: St. Jerome Publishing. Reprint, London: Routledge. Hill, Harriet. 2006. The Bible at cultural crossroads: From translation to communication. Manchester: St. Jerome Publishing. Nida, Eugene A., and Charles R. Taber. 1969. The theory and practice of translation. Leiden: E.J Brill for the United Bible Societies. Originally published in the series Helps for translators 8. Reprinted 1974 and 1982. Fourth impression 2003. Wendland, Ernst R. 1987. The cultural factor in Bible translation: A study of communicating the Word of God in a central African cultural context. UBS Monograph Series 2. London: United Bible Societies.  Sura ya  Zaidi kuhusu mawasiliano yanayovuka mipaka ya utamaduni Kwenye sura iliyopita, tuliona kuwa ujumbe wa awali uliokuwa umeandikwa kwa ajili ya hadhira moja inakuwa ni vigumu kwa hadhira tofauti na hiyo kuweza kuelewa. Kuna sababu kadhaa zinazoweza kuhusiana na jambo hili: Inawezekana kuwa kwa sababu ujumbe unajumuisha habari ambayo mwandishi anadhani kuwa wapokeaji tayari wanaielewa kwa sababu wanatokea kwenye mazingira ya utamaduni ambao ni sawa na wake. marejeo ya matukio ya kihistoria ambayo mwandishi anadhani kwamba hadhira yake tayari inayajua, hususani matukio yaliyorekodiwa kwenye Agano la Kale; na matendo ambayo ni ya kiishara na yana maana maalum kwa watu wa utamaduni wa awali. Kwenye sura hii, tutaangalia mifano ya kila hali mojawapo miongoni mwa hizi ili tuweze kufikiria njia zenye kuleta mafanikio katika mawasiliano haya ya kuvuka mipaka ya utamaduni. Habari ambayo mwandishi adhani kwamba hadhira yake tayari inaijua Kama vile tulivyoona, iwapo mwandishi na wasomaji au wasilizaji wake wanatoka kwenye mazingira ya utamaduni mmoja, mwandishi hataelezea kwa uwazi habari za mazingira ambazo yeye anadhani kuwa tayari wanaijua. Lakini, kwa hadhira ya tafsiri, habari hii inawezakana isieleweke, na kwa sababu hiyo wanaweza kukosa kuelewa ujumbe mkuu wa mwandishi. Mifano ya kibiblia iliyoko hapa chini inaonesha kwamba inawezekana kuweka usaidizi fulani ndani ya matini yenyewe ili kumsaidia msomaji. Marko 7:26 Basi mwanamke huyo alikuwa Myunani, Msirofoinike kwa kuzaliwa. (Tafsiri kutoka RSV) Tafsiri kutoka GNT Huyo mwanamke alikuwa mtu wa mataifa, aliyezaliwa katika mkoa wa Foinike katika Siria. Ukiangalia neno hili iliyotafsiriwa kama “Myunani” kwenye tafsiri ya matoleo ya RSV na NIV vilevile limetumika sana kwa ujumla kuwaelezea “Watu wa mataifa, mtu yeyote ambao siyo Myahudi.” Kwa mantiki hii, msingi mkuu wa habari hii ni kuonesha kwamba, ingawaje mwanamke huyu hakuwa Myahudi, alimwomba Yesu amsaidie. Sura ya 9 Zaidi kuhusu mawasiliano yanayovuka mipaka ya utamaduni  Marko 12:4 Je, ni halali kulipa kodi Kaisari, ama la? Tafsiri kutoka REB Je, tunaruhusiwa au haturuhusiwi kulipa kodi kwa maliki wa Kirumi? Neno “Kaisari” siyo jina la mtu; ni wadhifa ambao anapewa mtawala wa Rumi. Msingi wa tukio hili ni kwamba Yesu aliulizwa iwapo ni utaratibu kulingana na sheria ya Wayahudi kulipa kodi kwa mtawala mkuu wa Rumi, watu ambao walikuwa ni maadui na wakandamizaji wa Waisraeli. Ingawaje tafsiri ya toleo la REB halifafanui hali ya matukio yote ya mazingira ya awali, inampatia msomaji habari sahihi ya kutambua “Kaisari” alikuwa ni nani hasa. Na ili msomaji aweze kupata ufahamu kamili, atahitaji tena kujua hali ya kisiasa ilikuwaje wakati huo. Atahitaji kujua kwamba Warumi walikuwa wanaitawala Israeli, na vile ambavyo Wayahudi wazalendo walikuwa wanaichukuliaje hali hiyo. Habari hii muhimu ya mazingira inaweza kupatikana kwa kamili kwa njia zingine (tazama sura ya 14). Luka 7:44 Hukunipatia maji kwa ajili ya miguu yangu. Mwandishi wa awali alidhania kwamba msikilizaji ataelewa kuwa ilikuwa ni desturi ya watu kumpatia mgeni maji kwa ajili ya kuosha miguu yake. Hii ilikuwa ni kawaida kufanywa katika Palestina pale mgeni anapowasili. Hata hivyo, kwa hadhira ya utamaduni mwingine, desturi hii inaweza kuwa haijulikani. Iwapo mtafsiri atakuwa anawaza juu ya wasomaji wapya, basi anaweza kutafsiri; “hukunipatia maji kwa ajili ya kuosha miguu yangu.” NLT inatafsiri: “Wakati nilipoingia nyumbani mwako, hukunipatia maji kuosha vumbi miguuni mwangu.” Ujumbe haukubadilishwa. Wazo la kuosha, ambalo lilidhaniwa katika toleo la mwanzo, limefanywa kuwa wazi. Wakolosai 4:11 Hawa ndio watu wa tohara miongoni mwa wafanyikazi wenzangu. Tohara ni jambo linalofahamika kwenye tamaduni nyingi. Lakini matokeo yake kwa kila utamaduni yanatofautiana. Kwenye tamaduni fulani (kwa mfano huko Marekani) hakukuwa na uhusiano wa kidini lakini ilikuwa inafanywa kwa umakini na kuzingatia madhumuni ya kiafya na usafi. Kwenye jamii kadhaa inafanywa kwa vijana ili kuingizwa kwenye rika la utu uzima. Kwa wengine, jambo hili linaweza kuwa ni alama ya kujiunga na kundi fulani la kidini au kwenye kundi fulani la kijamii. Lakini uelewa ulio sahihi wa kibiblia unaegemea kwenye ukweli kwamba, tohara ilikuwa inaonesha kuwa Myahudi. Kwa sababu hiyo, GNT inatafsiri mstari huu wa Wakolosai 4:11, “Hawa watatu ndiyo tu waamini Wayahudi wanaofanya kazi pamoja nami.” Wafilipi 3:5 Kutahiriwa siku ya nane Kwa sababu ya ufahamu wao wa desturi ya Kiyahudi, wasomaji wa mwanzo wangeelewa kwamba “kutahiriwa siku ya nane” kulimaanisha siku ya nane tangu kuzaliwa. Kwa tafsiri ya wasikilizaji walioko kwenye utamaduni mwingine, inaweza kuwa ni lazima kuweka habari hii “tangu kuzaliwa” kuwa wazi. Toleo la NLT linatafisiri: “Nilitahiriwa nilipokuwa na umri wa siku nane.” Maana ya awali iliyopo kwenye ujumbe haibadilishwi. Tazama pia Mwanzo 17:9-14. Marejeo ya Kihistoria  Zoezi la kwanza Kwa kila kifungu kifuatacho, kuna habari fulani ambayo inadhaniwa. Hii inaweza kuhitaji kuwekwa wazi kwenye tafsiri. Iangalie mistari kwenye hadhira yake na uangalie kwenye matoleo kadhaa ya Kiswahili. Elezea tena kila kifungu kwa Kiswahili, na uiweke wazi habari hiyo ambayo inadhaniwa. Mathayo 12:1-2 Wakati huo Yesu alipitia kwenye mashamba ya nafaka siku ya Sabato. Wanafunzi wake walikuwa na njaa, nao wakaanza kukwanyua masuke na kula. 2Lakini Mafarisayo walipoona hayo, wakamwambia, “Tazama, wanafunzi wako wanafanya jambo ambalo si halali siku ya Sabato.” Mathayo 18:17 Akikataa hata kulisikiliza kanisa, na awe kwenu kama mtu wa mataifa na mtoza ushuru. Marko 4:35 Tuvuke twende ng’ambo ya pili. Matendo 22:2 Na waliposikia kwamba anazungumza nao kwa lugha ya Kiebrania, wakazidi kukaa kimya. Waebrania 11:30 Kwa imani kuta za Yeriko zilianguka baada ya kuzungukwa kwa muda wa siku saba. Marejeo ya Kihistoria Marejeo ya matukio ya kihistoria yaliyorekodiwa kwenye Agano la Kale ni jambo la kawaida kwenye Agano la Jipya. Marejeo kama hayo yanapaswa kutafsiriwa kwa njia ambayo italeta maana kwa hadhira mpya kwa kadri iwezekanavyo, bila kupanua kwa njia ambayo itageuza au kuficha jambo kuu katika ujumbe wa awali. Marko 1:2-3 Kama ilivyoandikwa katika nabii Isaya: “Tazama namtuma mjumbe wangu mbele ya uso wako, atakayetayarisha njia yako,  sauti ya mtu aliaye nyikani: ‘Itengenezeni njia ya Bwana, mfanyieni njia iliyonyooka ili apitie!’ ” Tafsiri kutoka GNT Ilianza kama nabii Isaya alivyoandika: “Mungu akasema, ‘Nitumtuma mjumbe wangu mbele yako ili akufungulie njia.’ 3Mtu anapiga kelele nyikani, ‘Mtayarishieni Bwana njia yake, nyosheni barabara zake ili apitie.’” Nabii Isaya alizungumza kama kinywa cha Mungu, akitabiri ujio wa Masiya. Wasomaji ambao hawana uelewa juu ya Agano la Kale wanaweza kukosa kutambua kwamba, “Mimi” kwenye kifungu hiki haimhusu Isaya bali inamhusu Mungu, Isaya kama nabii, aliandika kile ambacho Mungu alikisema. Tafsiri ya GNT inazuia upotoshwaji wa maana, kwa kuliweka hili wazi, kwamba Mungu ndiye anayesema maneno haya. Marko 12:26-27 Na kuhusu kufufuliwa wafu, hamjasoma katika kitabu cha Musa, katika kifungu kuhusu kile kichaka, jinsi Mungu alivyonena naye, akisema, ‘Mimi ni Mungu wa Abrahamu, na Mungu wa Isaki, na Mungu wa Yakobo?’ 27 Yeye si Mungu wa wafu, bali wa walio hai. Mmekosea kabisa.” Sura ya 9 Zaidi kuhusu mawasiliano yanayovuka mipaka ya utamaduni  “Mmekosea kabisa” kuhusu nini? Mmekosea kabisa kuamini kuwa wafu hawafufuki kutoka kwenye mauti. Marko 12:18 inaonesha mazingira: ”Na Masadukayo, wale wasemao kuwa hakuna ufufuo wa wafu, wakamjia.” Yesu analiangalia tena jambo hili kwa umakini kwenye mstari wa 26: “Basi kuhusu wafu kufufuliwa.” Anatoa hoja kwamba, muda mrefu baada ya Abrahamu, Isaka, na Yakobo kufariki dunia, Mungu alisema kuwa yeye ni Mungu wao, hii ikionesha kuwa lazima wangekuwa wamefufuliwa na kuwa hai tena. Kwa sababu ya kukosa ufuhamu wa kujua kuhusu muda ambapo Abrahamu, Isaka, na Yakobo walipokufa, na agano ambalo Mungu alifanya nao, akili itakuwa inapotoka kwa kufikiri Mungu ni wa watu ambao wako hai duniani sasa, na siyo wa watu waliokufa. Lakini jambo la muhimu ni kuwa watu wanafufuka kutoka kifoni. Toleo la NLT limeweka habari hii wazi: “Muda mrefu baada ya Abrahamu, Isaka na Yakobo kufa, Mungu alimwambia Musa, ‘Mimi ni Mungu wa Abrahamu, na Mungu wa Isaka na Mungu wa Yakobo.’” 1 Wakorintho 10:1-2 Ninataka mfahamu, ndugu zangu, ya kwamba baba zetu walikuwa wote chini ya wingu, na wote wakavuka kupitia kwa bahari, 2 na wote walibatizwa katika Musa ndani lile wingu na ndani ya bahari. (Tafsiri kutoka RSV) Tafsiri kutoka GNT Nataka mkumbuke, marafiki zangu, yaliyowapata babu zetu waliomfuata Musa. Wote walikuwa chini ya ulinzi wa lile wingu, na wote wakavuka salama Bahari ya Shamu. 2Wote walibatizwa katika wingu na katika bahari kuwa wafuasi wa Musa. Tafsiri kutoka NLT Sitaki msahau, kaka na dada wapendwa, kuhusu mababu zetu nyikani zamani sana. Wote waliongozwa na wingu lililokuwa likisonga mbele yao na wote wakatembea katikati ya bahari kwenye nchi kavu. 2 Katika wingu na katika bahari, wote walibatizwa kama wafuasi wa Musa. Linganisha na ujadili tafsiri za GNT na NLT Waebrania 11:22 Kwa imani, Yusufu alipokaribia mwisho wa maisha yake, alitaja habari za kutoka kwa Waisraeli na kutoa maagizo kuhusu mifupa yake. Tafsiri kutoka NIV Kwa imani Yusufu, alipokuwa karibu kufa, alinena habari za kutoka Waisraeli kutoka Misri na akatoa maagizo juu ya maziko ya mifupa yake. Tafsiri kutoka DNG Kwa sababu Yusufu alimwamini Mungu, alipokuwa karibu kufa, aliweza kusema kuhusu kuondoka kwa Waisraeli kutoka Misri wakati ujao na kutoa maagizo kuhusu jambo ambalo lingepaswa kufanywa kwa mifupa yake. (DNG - Tafsiri ya Kiingereza kutoka kwa toleo la Kijerumani, Die Gute Nachricht) Tafsiri kutoka CEV Na kabla tu ya Yusufu kufa, alikuwa na imani kwamba Mungu angewaongoza watu wa Israeli kutoka Misri. Kwa hiyo akawaambia wachukue mifupa yake pamoja nao.  Matendo ya ishara  Tafsiri za DGN na CEV zimeweka habari hii kwa uwazi, kwamba wakati Yusufu alipoongea, safari ya watu wa Israeli kuondoka Misri kutoka Misri bado ilikuwa ni jambo la baadaye. Waebrania 11:23 Kwa imani Musa, alipozaliwa, alifichwa miezi mitatu na wazazi wake, kwa sababu waliona kwamba ni mtoto mzuri; wala hawakuiogopa amri ya mfalme. Tafsiri kutoka NLT Ilikuwa ni kwa imani kwamba wazazi wa Musa walimficha kwa muda wa miezi mitatu alipozaliwa. Waliona kwamba Mungu alikuwa amewapa mtoto asiye wa kawaida, na hawakuogopa kutotii amri ya mfalme. Wakati ule ambao Musa alizaliwa, ni kwa sababu wazazi wake walikuwa wakimwamini Mungu na kwamba walimficha kwa muda wa miezi mitatu, … Hawakuogopa kuiasi amri ya mfalme kwamba watoto wote wa kiume wauawe. (Tafsiri la Kiswahili la toleo la lugha ya Margi huko Nigeria) 1 Petro 2:10 Mwanzo ninyi hamkuwa watu, lakini sasa ninyi ni watu wa Mungu. Tafsiri kutoka GNT Wakati mmoja ninyi hamkuwa watu wa Mungu, lakini sasa ninyi ni watu wake. GNT inatafsiri kwa usahihi ukizingatia Hosea 2:23, ambayo inanukuliwa katika kifungu hiki. Matendo ya ishara Kwenye utamaduni wowote, kunakuwako matendo ambayo ni ya kiishara; maana yake, yana maana maalum kwa ajili ya watu wa utamaduni huo. Watu ambao wanaelewa utamaduni watafahamu maana ya kitendo hicho: Wengine watashangaa ama wasielewe. Mfano wa kwanza Kwenye utamaduni wa Kimbembe, iwapo msemaji atasema, “Amevunja mtungi wa maji wa mke wake,” mtu asiye Mmbembe atakuwa anafikiri kwamba hili linazungumzia tukio la kuvunjika kwa ajali. Lakini Mmbembe atajuwa ya kwamba kitendo hicho kinamaanisha kuwa mume amemtaliki mke wake. Hii si tamathali ya semi. Mume huyu atakuwa kwa kweli amevunja mtungi wa mke wake. Lakini kitendo hiki kina maana maalum katika utamaduni huo. Mfano wa pili Mathayo 21:8 Wengine wakakata matawi ya miti na kuyatandaza njiani. Katika Palestina, na hata kwenye maeneo mengi ya Afrika, matawi ya mitende huwa yanatandazwa njiani ili kumtayarishia mtemi au mtu maarufu aweze kupita juu yake. Lakini kwenye eneo ambako utamaduni huo haufahamiki, ilidhaniwa kuwa watu walitandaza matawi njiani ili kufunga njia kwamba Yesu asiweze kupita. Kutokana na hali ya kutojua desturi hiyo, wasikilizaji walifikiri vibaya juu Sura ya 9 Zaidi kuhusu mawasiliano yanayovuka mipaka ya utamaduni  ya matawi yasiyofaa. Ingekuwa ni vyema kuiweka wazi “matawi ya mitende” ili kuepusha maana hii potofu. Mstari sambamba na huu kwenye Yohana 12:13 umesema wazi kuwa ni matawi ya miti ya mitende. Mfano wa tatu Luka 18:13 Mtoza ushuru akiwa amesimama kwa mbali, hakuinua macho yake mbinguni, bali akijipiga kifua. Kwenye utamaduni wa Kiyahudi, “kupiga kifua” ilikuwa ni ishara ya huzuni au majuto, kwa hali hii ilikuwa ni ishara ya kujuta na kutubu. Hata hivyo, kwenye baadhi ya tamaduni, kitendo cha “kupiga kifua” kinaonesha hali ya majivuno na kujigamba. Kitendo kinaweza kuwa ni kilekile, lakini ishara ikawa ni tofauti. Kunahitajika uangalifu wakati wa kutafsiri “piga kifua.” Je, kitendo cha awali kilikuwa ni kipi? Ni kitendo kipi sawia kipo kwenye utamaduni wa lugha inayopokea tafsiri? Wakati mwingine kusudio la kitendo cha ishara kinakuwa wazi kwenye matini chanzo: Mwanzo 17:11 Mtatahiriwa katika nyama ya govi zenu, na itakuwa ishara ya agano kati yangu ninyi. Hapa kitendo kipya cha kiishara kinatambulishwa kwa mara ya kwanza na kwa hivyo kinafafanuliwa. Kutoka 3:5 Vua viatu vyako miguuni mwako, kwa maana mahali hapo unaposimama ni pahali patakatifu (Tafsiri kutoka RSV) Desturi ya kuvua viatu mahali patakatifu ilijulikana kwa wasikilizaji wa awali, na mzemaji anaeleza sababu ya amri yake. Ruthu 4:7 Sasa katika siku hizo, ili kusuluhisha mauzo au kubadilishana mali, ilikuwa ni desturi kwa muuzaji kuvua kiatu chake na kumpa mnunuzi. Kwa njia hiyo Waisraeli walionyesha kwamba jambo hilo lilikuwa limesuluhishwa. (Tafsiri kutoka GNT) Kwa hali hii, inaonekana kwamba desturi iliyokuwa inasemwa haikuwa ikiendelea kutumika katika Israeli kwa wakati huo ambapo kitabu cha Ruthu kilikuwa kinaandikwa. Kwa hiyo, haikuwa jambo la kawaida kwa hadhira ya awali ambako kitabu cha Ruthu waliandikiwa na mwaandishi akafafanua. 2 Samweli 3:31 Ndipo Daudi akamwambia Yoabu na watu wote waliokuwa pamoja naye, “Rarueni mavazi yenu na mvae nguo za magunia na kumwomboleza Abneri.” Hapa maelezo ya kuomboleza yaliyoko kwenye hadhira yanafafanua ishara ya kurarua mavazi na kuvaa nguo za magunia. Marko 7:3 Kwa maana Mafarisayo na Wayahudi wote hawali isipokuwa wanawe mikono vizuri, wakizingatia mapokeo ya wazee. Kutafsiri maelezo ya matendo ya ishara  Habari hii ya mazingira ni ya muhimu sana katika kutaka uelewa tukio ambalo linasimuliwa. Marko alikuwa anaandika si kwa ajili ya Wayahudi peke yao (ambao walikuwa tayari wanaijua desturi hii) lakini pia kwa ajili ya wale wasio Wayahudi, na ndiyo maana anaifafanua desturi hiyo. Kwa ajili ya mjadala Elezea kuhusu vitendo vya ishara kwenye utamaduni wako, ambao unadhani hazieleweki kwenye hadhira ya watu wa utamaduni mwingine. Kutafsiri maelezo ya matendo ya ishara Katika kutafsiri marejeo ya matendo ya ishara, mambo mawili yanapaswa kuzingatiwa: Aina yenyewe ya kitendo Ishara ama maana ya kitendo Zingatia hali nne ambazo zinaweza kujitokeza:  Kitendo kinaweza kufahamika kwenye utamaduni wa lugha inayopokea tafsiri na kikawa na maana ileile au uishara kama ulivyo kwenye utamaduni wa ligha chanzo. Kwa hali hii, hakutakuwa na tatizo.  Kitendo kinaweza kufahamika kwenye utamaduni wa lugha inayopokea tafsiri, lakini kikawa hakina maana au uishara maalum. Kwa hali hii, kunaweza kukawa na hatari ya kupoteza maana ya msingi.  Kitendo kinaweza kufahamika kwenye utamaduni wa lugha inayopokea tafsiri, lakini kikawa na maana au ishara tofauti kama ilivyo kwenye utamaduni wa lugha chanzo. Kwa hali hii, kuna hatari kwamba kutakuwa na uwasilishaji potofu wa maana.  Kitendo chenyewe inawezekana kisifahamike kwenye utamaduni wa lugha inayopokea tafsiri. Ili kuzuia uwasilishaji wa maana isiyo sahihi, au kukosekana kabisa kwa maana, inakuwa ni muhimu wakati mwingine kuifanya maana ya kitendo cha ishara kuwa wazi. Kwa mfano, kwenye mazingira ambayo yameelezewa kwenye mfano nambari 2 hapo juu, Mathayo 21: 8 ingeweza kutafsiriwa, “Wengine walikata matawi (ya mitende) na kuyatandaza barabarani ili kumkaribisha.” Au wakati mwingine inaweza kuwa ni lazima kutumia kitendo ambacho kinafahamika kwenye dhahira inayopokea tafsiri ambacho kina maana ya kiishara iliyo sahihi. Kwa mfano, kwenye utamaduni fulani ambako “kupiga kifua” kunamaanisha kujigamba, ilikuwa ni desturi yao ya kuonesha huzuni kwa kuweka mikono kifuani kwa kukatisha na kujikunyata. Kwa hiyo kitendo hiki kilitumika ili kuonesha hali aliyokuwa nayo mtoza ushuru kwenye Luka 18:13. Hali kadhalika, kitendo hiki kinaweza kuwa kinafanana zaidi kwa kitendo cha Kiyahudi kuliko kinachopendekezwa katika tafsiri ka Kingereza cha “kipiga” kifua. Sura ya 9 Zaidi kuhusu mawasiliano yanayovuka mipaka ya utamaduni  Kumbuka Kwenye kutafsiri matendo ya ishara, hakikisha kuwa maana sahihi ya kitendo kinawasilishwa pia. Ili kuepusha maana isiyo sahihi, au kukosekana kwa maana, itakuwa ni muhimu sana wakati mwingine kuweka wazi maana ya kitendo cha ishara. Zoezi la pili Kwenye kila kifungu kifuatacho, kuna kitendo cha ishara ambacho kimetajwa. Tumia nyenzo nyingine vya kukusaidia kama vile programu za Paratext au Translator’s Workplace ili kuangalia na ulinganishe mistari hii iliyoko kwenye matoleo ya NENO, BHN na/au SUVambako kuna matoleo ambayo yameweka wazi ishara. Pia, angalia maoni juu ya mistari hii kutoka kwenye UBS Translator’s Handbooks au kwenye Translator’s Notes-programu hizi pia zinapatikana kwenye Paratext au Translator’s Workplace. Kwa kila mfano andika: (1) Ni kitendo gani cha ishara kilochopo (2) Kitendo kina maana gani au kinaashiria nini katika dhahira hii, na (3) ndiyo au la kama kitendo hiki kitakuwa na maana sawa katika dhahira yako. Kwa vifungu ambavyo maana yake haitakuwa sawia katika dhahira yako, jadili ni kwa jinsi gani unaweza kutafsiri dhana hii kwenye lugha yako. Mathayo 10:14 Na mtu mtu ye yote asiyewakaribisha wala kuyasikiliza maneno yenu, mtokapo katika nyumba hiyo au mji huo kung'ute mavumbi miguuni mwenu. Mathayo 27:24 Basi Pilato alipoona ya kuwa hafai lo lote, bali ghasia inaanza, alichukua maji, akanawa mikono yake mbele ya ule umati wa watu, akasema, Mimi sina hatia katika damu ya mtu huyu; yaangalieni ninyi wenyewe. Marko 1:7 Naye alihubiri akisema, “Baada yangu anakuja aliye na nguvu kuliko mimi, ambaye mimi sistahili hata kuinama na kuilegeza gidamu ya viatu vyake. (Tafsiri kutoka RSV) Marko 10:16 Akawakumbatia, akawabariki, akiweka mikono yake juu yao. Marko 15:17 Wakamvika vazi la zambarau, wakasokota taji ya miiba,wakamvika. (Tafsiri kutoka RSV) Zoezi la tatu Fuata maelekezo kama kwenye zoezi 2 hapo juu. Ruth 1:14 1 Samweli 16:13 1 Wafalme 20:31 Zaburi 44:20 Vitu vya msingi vya kukumbuka  Zoezi la nne Fuata maelekezo kama kwenye mazoezi 2 na 3 hapo juu. Matendo 13:3 Matendo 14:14 Matendo 22:23 Matendo 26:1 1 Wakorintho 16:20 1 Timotheo 5:10 Ufunuo 11:3 Vitu vya msingi vya kukumbuka  Kamwe usidhanie kuwa, kwa sababu wewe mtafsiri unaweza kuielewa tafsiri, basi ni lazima watu wengine waweze nao kuielewa. Kumbuka kwamba, wewe tayari ulisoma kifungu hicho kutoka kwenye lugha nyingine, na unao ujuzi mkubwa wa kuielewa Biblia zaidi ya wasomaji wengi. Jaribu uone iwapo inaeleweka kwa wazungumzaji wa lugha ambao hawana uzoefu na Biblia.  Jaribu kutafsiri kwa kuleta maana, ili ufanye ujumbe ueleweke kwa ukamilifu. Lakini usiongeze maelezo marefu au habari mpya kwenye ujumbe. Tafsiri kwa njia ambayo inafanya kusudio la mwandishi wa awali kuwa wazi.  Maoni yanatofautiana kulingana na kiasi cha habari ya awali ambacho kinaweza kuwekwa wazi kwenye matini. Baadhi ya matoleo yako wazi sana. Baadhi hayaweki kitu chochote ambacho hakiko wazi kwenye toleo la awali kuwa wazi- tafsiri ya namna hii itakuwa ngumu sana kwa wasomaji wa kileo kuweza kuielewa bila ya kupata msaada wa mwalimu au kamusi. Baadhi ya matoleo mengine yako hapo kati kwa kati.  Epuka kishawishi cha kuacha kitu chochote, au kubadilisha maana ili eti uifanye tafsiri yako ieleweke kwa urahisi. Badala yake, jaribu kuelezea maana yote kwa njia ambayo itaweza kueleweka. Zingatia pia matumizi ya maelezo ya chini, iwapo ni muhimu. Kuna mfano mmoja ambao uliripotiwa kutoka kwenye mradi mkongwe wa utafsiri huko kaskazini ya Ghana . Huko, utumwa ulikuwa ni jambo la kawaida kwa wakati huo. Mtafsiri akaogopa kujumuisha maneno “ au mtumwa wako” kwenye tafsiri ya Torati 5:14, kwa sababu aliogopa kwamba iwapo watumwa wakisoma kwamba watumwa hawapaswi kufanyishwa kazi siku ya Sabato, watautumia maneno hayo kuwagomea mabwana zao na wakatae kufanya kazi. Lakini kwa bahati nzuri, wapo wengi ambao walisisitiza kuwa kirai hiki lazima kiwekwe kwenye kitabu kabla hakijachapishwa. Kwa kupeana mfano wa karibuni: wakati wa kutafsiri Warumi 1:27, mtafsiri mmoja alikutwa na jaribu la kutaka kuuondoa neno linalohusu ushoga. Jambo hili halikuwahi limesikika kwenye maeneo ya huko, hivyo aliona kuwa itakuwa si vyema kuanza kuipandikiza dhana hii akilini mwa watu. Lakini aliamua vyema ya kwamba anapaswa kulibakisha wazo hili kwenye tafsiri yake. Kuondoa neno hili ingekuwa ni sawa na kubadilisha Maandiko. Mtafsiri hana mamlaka ya kubadilisha kitu chochote. Ni kazi na wajibu wake kuona kuwa maana ya ujumbe wa awali inawasilishwa kwa usahihi, bila kuibadilisha kwa njia yoyote. Sura ya 9 Zaidi kuhusu mawasiliano yanayovuka mipaka ya utamaduni  Mazoezi ya Utafsiri Soma mfano wa Msamaria mwema kwenye Luka 10:30-37. Je ni kitu gani cha msingi kwenye hadithi hii ambacho Yesu alikisema? Ni “vidokezo” gani ambazo watu wa utamaduni wako wanapaswa kujifunza ili kufahamu mafundisho hayo ya Yesu? Baada ya kusoma kwenye matini, ielezee tena hadithi hii kwenye lugha yako, bila kuangalia kutoka kwenye Biblia. Iwapo itawezekana, ielezee kwa mtu mmoja au kwa wazungumzaji wengi wa lugha hiyo na ujadiliane nao, ili kuona kama wanakielewa kile alichokifundisha Yesu. Irekodi hadithi kama ulivyoielezea kwa mdomo, kisha uiandike. Fanyia kazi ile ambayo umeandika ili kuiboresha kama tafsiri. Vipingamizi vya Kiroho Mfano wa Mpanzi (Mathayo 13:1-9, Marko 4:1-9 na Luka 8:4-8) inaonesha ukweli kwamba, mara nyingine hata kama ujuma unaelezewa kwa njia ya kuleta maana, unaweza usieleweke kwa sababu mara nyingine watu hawavutiwi nao; mara nyingine watu wanakuwa wametingwa na shughuli nyingie, hivyo hawausikilizi; au mara nyingine watu wanakuwa na mawazo ya kudumu na hawako wazi kwa mawazo mapya. Ni kwa kupitia kazi za Roho Mtakatifu ambapo watu wanaweza kupata kuelewa binafsi matokeo ya ujumbe na kuupokea. Kama mtafsiri, jukumu lako ni kuhakikisha kuwa ujumbe unelezewa kwa usahihi kadri iwezekanavyo, ili kuona kwamba hakuna kitu chochote kwenye umbo la ujumbe huo ambacho kitauzuia kueleweka. Iwapo watu hawaelewi kwa sababu tafsiri ni hafifu, basi hapo mtafsiri ameshindwa kazi yake. Hakikisha kuwa hakuna kitu kwenye tafsiri ambacho kitazuia mawasiliano kwenye ujumbe wa mwandishi wa awali. Kumbuka Lugha isiyo ya asili inakwamisha mawasiliamo ya ujumbe Ukosefu wa habari za mazingira za msingi kunakwamisha mawasiliano ya ujumbe. Hakikisha kuwa msikilizaji au msomaji anakuwa na habari za kihistoria, kijiografia, na kitamaduni anazohitaji kuhusu mazingira ya awali ambako ujumbe ulitolewa. Kujipanga kwa ajili ya zoezi la Kutafsiri Sehemu ya 7 ya kitabu hiki cha mwongozo inajadili masuala yanayohitaji kuzingatiwa wakati mradi mpya wa utafsiri unapoandaliwa. Mipango inahitaji kujadiliwa kwa kina na viongozi kwenye eneo la lugha husika. Hii ianjumuisha malengo ya mwanzo ya mradi huu. Inashauriwa kwamba watafsiri watarajiwa wanaofuata maelekezo ya mwongozo huu wachague vifungu maalum vya kuvitafsiri kama lengo la kuanza nalo katika kuendana na mipango ya muda mrefu ya mradi waliopo, au watahusika nao kama watasiri. Wanapojifunza kanuni na mchakato Vipingamizi vya Kiroho  zinazofundishwa kwenye mwongozo huu, watazitumia kwenye kutafsiri vifungu walivyochagua kwenye lengo la mwanzo, sambamba na mazoezi ya utafsiri yaliyomo kwenye mwongozo huu. Kila mtafsiri mtarajiwa atapaswa kuwasiliana na mshauri mwelekezi wa utafsiri au mkufunzi atakayekuwa akiwasiliana naye kwa kupitia rasimu ya tafsiri, kujadiliana naye, na kumpatia mrejesho. Baadhi ya malengo ya msingi yanayopendekezwa: (1) Mojawapo ya Vitabu vya Mpango wa Kushangaza wa Mungu (vyenye machaguo kutoka Agano la Kale, yakiwa na michoro: Kitabu cha 1: Mwanzo wa Kila Kitu (Machaguo kutoka Kitabu cha Mwanzo) Kitabu cha 2: Hadithi ya Watu wa Mungu ( Machaguo mengi yake yakiwa kutoka kitabu cha Kutoka) Kitabu cha 3: Mwokozi- Mfalme Atakuja ( Machaguo ya Unabii juu ya Ujio wa Masiya) Kwa maelezo zaidi juu ya machaguo ya Mpango wa Kushangaza wa Mungu , angalia maelezo yaliyoorodheshwa kwenye BT4 Nyenzo zinazopatikana kwenye mtandao hapa chini. (2) Kitabu cha Ruthu (3) Hadithi ya Krismasi: Luka 2:1-10 na Mathayo 1:18-2:12 (4) Hadithi ya Pasaka: Vifungu vilivyochaguliwa kutoka Matayo sura 26-28 na/ au Yohana sura 18-20 (5) Mifano ya Yesu; Vifungu vilivyochaguliwa kutoka kitabu cha Luka: Hadithi ya Msamaria Mwema (Luka 1-:25-37 Hadithi ya Tajiri Mpumbavu (Luka 12:16-21 Hadithi ya Karamu Kuu (Luka 14:15-24 Hadithi ya Mwana Mpotevu (Luka 15:11-32 Hadithi ya Mjane na Hakimu (Luka 18:1-8) Hadithi ya Mfarisayo na Mtoza ushuru (Luka 18:9-14 Hadithi ya Sarafu za Dhahabu: (Luka 19:11-27) Hadithi ya Wapangaji katika shamba la Mizabibu (Luke 20:9-18) (6) Vifungu kutoka Injili ya Marko: Marko 4:35-41, 5:1-20, 5:21-43, 6:1-6. 6:6-13, 6:14- 29, 6:45-52 Baada ya hapo mtafsiri anaweza kuendelea kukamilisha utafsiri wa Injili nzima ya Marko. (7) Kwenye maeneo ambako dhehebu moja ama mengine yanayowakilishwa wana mtindo maalum wa vitabu vinavyochaguliwa kusomwa kwenye vipindi na ibada, hivyo tumia njia hii kwa kuchagua (a) Injili ya kutafsiriwa kwanza, na (b) baadhi ya vifungu mahsusi vya kutafsiriwa kama lengo la mwanzo. Sura ya 9 Zaidi kuhusu mawasiliano yanayovuka mipaka ya utamaduni  Raslimali nyingine za ziada kwa ajili ya machaguo ya Mpango kushangaza wa Mungu BT4 Nyenzo zinazopatikana kwenye mtandao Kwa maelezo zaidi kuhusu mkusanyiko wa vitabu vya Mpango wa Kushangaza wa Mungu, angalia nyaraka namba 9_Wonderful_Plan_of_God-Summary_and_selections2019.pdf (Nakala zilizosanifiwa za “Mpango wa Kushangaza wa Mungu” The Wonderful Plan of God zikiwa na michoro ya picha, zinapatikana kwenye Translator’s Workplace. Tafuta kutoka kwenye mpangilio wa orodha na ufuate maelekezo yaliyoko kwenye faili hilo ili uone kila kitabu kwa kufuata mpangilio.) Tazama pia: Kanda ya video How to Use Bible modules in Paratext (Jinsi ya kutumia moduli za Biblia kwenye Paratext) iliyotayarishwa na Darcy Dryman inayoonyesha kifaa katika Paratext ambayo vinapatikana kwa ajili ya kufanyia maboresho machaguo haya ya vitabu vya Wonderful Plan of God (Mpango wa Kushangaza wa Mungu). Kanda hii inaweza kutazamwa kupitia: https:// vimeo.com/185916082. Taarifa nyingine za ziada kuhusu moduli za Kibiblia zinaweza kuonwa kwa kupitia https://lingtran.net/Example+Modules. Sehemu ya 2 Taratibu za Utafsiri  Mchoro wa 1: Utaratibu wa hatua kumi za Utafsiri. Sura ya  Utaratibu wa hatua kumi za utafsiri Sura hii inatoa muhtasari wa utaratibu wa utafsiri. Sura kumi zifuatazo zitaangalia kila hatua kwa kina. Mazingira yanatofautiana na mtindo wa ufanyaji kazi hii unahitaji kufanyiwa maboresho ili kuendana na hali ya mahali husika. Maelezo ya hapa chini yanajumuisha baadhi ya njia mbadala. Kwa muhtasari, ili kupata tafsiri iliyo na viwango bora, fuata hatua hizi: Usomwaji wa mwisho kwa ajili ya kuidhinishwa Uhariri wa mwisho na ukaguzi wa uthabiti Uhakiki na majaribio zaidi Ukaguzi wa tafsiri unaofanywa na Mshauri Mwelekezi Maandalizi kwa ajili ya kukaguliwa na Mshauri Mwelekezi Majaribio kwenye jamii na kufanya mapitio Ukaguzi ndani ya timu Andaa visaidizi vya nyongeza Kutengeneza rasimu ya kwanza, usimulizi, na uchapwaji kwenye kompyuta Kuchambua maana - Kujifunza maana ya matini chanzo ©2018 Seed Company. Inatumika kwa ruhusa. Hatua ya 1: Kuchambua maana- Kujifunza maana ya matini chanzo. Kazi ya kwanza ya mtafsirini kujifunza matini kwa ukamilifu, akifanya rejea kwenye matoleo ya Biblia, kamuzi za Biblia, na visaidizi vingine kwa mtafsiri. Kabla ya kuanza kutafsiri kitabu chochote, pata muda wa kusoma kitabu chote- soma angalau matoleo tofauti ya Biblia mawili au matatu. Itasaidia pia kusikiliza kanda ya sauti iliyorekodiwa ya kitabu. Sura ya 10 Utaratibu wa hatua kumi za utafsiri  Soma utangulizi wa kitabu kutoka kwenye Translators Notes na kwenye UBS Translators Handbooks (vyote vinapatikana kwenye Paratext), kwenye NIV Study Bible, au kwenye visaidizi vingine vya utafsiri, ili uone kitabu hicho kiliandikwa kwa ajili ya akina nani, lini, na kwa nini kiliandikwa. Kwa njia hii, utapata kwa makusudi ya mwandishi pale alipoandika kitabu na kwa wale aliowalenga pale alipokuwa anaandika. Kisha, angalia vifungu vikuu na sehemu za aya zilizoko kwenye kitabu, fanya hivyo kifungu kwa kifungu. Kwa maelezo mengine ya kina, angalia sura 11. Hatua ya 2: Kutengeneza rasimu ya kwanza Mtafsiri ambaye anazungumza kwa ufasaha lugha inayopokea tafsiri kama ndiyo lugha yake ya kwanza, anatengeneza, akiangalia kwa umakini kifungu kimoja cha Biblia kwa wakati. Rasimu ya mdomo au ya kuandikwa? Baadhi ya watafsiri wanaanza kwa kuandika rasimu ya kwanza. Wengine wanaanza kwa kutengeneza rasimu ya mdomo, wanarekodi, na kisha wanauandika. Kutengeneza rasimu yam domo kunaweza kusaidia kupata matini asilia yenye muunganiko mzuri. Njia nyingine ni ya kutengeneza rasimu ya kuandika na kisha kusimulia kwa mdomo, bila kuangalia kwenye matini iliyoandikwa. Kusimulia kwa mdomo kulaleta uasili katika usemaji na kupata baadhi ya njia nzuri za kupata kifungu cha maandishi chenye muunganiko mzuri. Tazama sura ya 12 kwa maelezo zaidi juu ya njia mbalimbali za kutengeneza rasimu ya kwanza. Rasimu inachapwa kwenye kompyuta Programu ya Paratext iliyoko kwenye kompyuta imebuniwa mahsusi kwa ajili ya kutumika kwenye utafsiri wa Maandiko, ikiwa inatoa uwezekano wa kupata raslimali za Matoleo ya Biblia na raslimali nyingine za msingi. Inatoa mazingira ambayo mtafsiri anachapa tafsiri na kuihariri, kufanya usanifu kama kujumuisha sura, aya, mistari, na vitu vingine vya muhimu. Kwenye miradi mingi ya utafsiri leo hii, kila mtafsiri anakuwa amepatiwa kompyuta na mafunzo ya namna ya kuitumia. Kwa kawaida watafsiri wanaichapa rasimu kwenye kompyuta pale wanapokuwa wanatafsiri, na kuhariri wakiendelea kufanya kazi. Kwenye hali ambapo mtafsiri hawezi kutumia kompyuta, rasimu iliyoandikwa kwa mkono inaweza kuchapwa na mtu mwingine kwenye timu hiyo. Paratext pia inarahisisha watafsiri kwenye timu kuangalia rasimu ya kila kitabu kwenye kompyuta zao na kutuma maoni na ushauri kwa kila mmoja wao. Tazama sura ya 13 ili kupata maelezo yanayohusu programu ya Paratext. Hatua ya 3: Kuandaa visaidizi vya kutoa msaada  Ushauri kwa watafsiri: Tumia programu ya Paratext wakati wa kufanya mazoezi kwenye mwongozo huu wa mafunzo na pale unapokuwa unatengeneza rasimu ya kwanza. Endeleza tabia ya kuangalia matoleo chanzo tofautitofauti na kutumia raslimali zilizoko ndani yake. Kusoma mswaada kwa sauti Wakati kifungu kikiisha kutafsiriwa na kuchapwa kwenye kompyuta, mtafsiri anakisoma kwa sauti. Ama anaweza kuwaomba washiriki wengine kwenye timu, au wazungumzaji wengine wa lugha kuisoma rasimu na yeye akiwa anasikiliza. Anaweza pia kuwaomba watafsiri wenziye wasimulie kifungu hicho kwa maneno yao wenyewe, baada ya wao kukisoma ama kukisikiliza. Mtafsiri anasikiliza simulizi hiyo kwa makini, kisha afanye maboresho ya usahihi na uasilia wa tafsiri, akizingatia kwenye uunganishaji wa sentensi na mpangilio wa maneno. Hatua ya 3: Kuandaa visaidizi vya kutoa msaada (ambao pia huitwa “msaada wa ziada nje ya matini” au “visaidizi sambamba vya matini”) Kwenye hadhira nyingi, habari za msingi za awali zinahitajika kuhusu masuala ya kihistoria na kitamaduni za matini za Biblia. Habari hii itaisadia hadhira inayopokea tafsiri, ambayo inaishi sasa kwenye mazingira yake ya utamaduni tofauti kabisa, kuweza kuelewa kile mwandishi wa Biblia alikuwa anakiwasilisha kwa kwa hadhira yake ya mwanzo, wale ambao waliishi miaka maelfu mengi yalizopita kwenye dunia tofauti. Pale mtafsiri anapokuwa akitengeneza rasimu, anapaswa kuanza kutambua maeneo ambapo habari za usuli zinahitajika. Mifano ya visaidizi ambavyo vinatoa habari za nyongeza sambamba na habari inayopatikana ndani Biblia ni kama vile; utangulizi wa vitabu, vichwa vya habari, pia habari za chini na marejeo mtambuka. Pia vielelezo na maingizo ya faharasa iliyochaguliwa vyema inaweza kuchangia. Kwa maelezo mengine ya kina, angalia sura 14 na 15. Hatua ya 4: Ukaguzi ndani ya timu ya watafsiri Kwa kawaida, kunakuwako na watafsiri kadhaa katika timu. Vitabu vitakavyotafsiriwa vinaweza kugawiwa, ili kwamba kila mtafsiri atapatiwa vitabu vya kutafsiri na kutengeneza rasimu. Na pale inapotokea kitabu kikawa ni kikubwa sana, basi kitabu kitagawanywa kwa watafsiri tofauti. Mtafsiri anapotengeneza rasimu ya tafsiri ya kitabu au sehemu ya kitabu, watafsiri wengine kwenye timu hiyo, wanapitia rasimu hiyo, wanatoa maoni na kushauri namna ya kuiboresha. Timu inakutana pamoja na kujadili mapendekezo haya. Marekebisho yanapoendelea kufanywa kwenye tafsiri, mtafsiri ataingiza kazi hiyo kwenye Paratext kwenye kompyuta yake. Marekebisho na maboresho ya matini hii yataendelea kufanywa kwa wakati wote wa mchakato huu wa utafsiri. Kwa maelezo mengine ya kina, angalia sura 16. Sura ya 10 Utaratibu wa hatua kumi za utafsiri  Hatua ya 5: Majaribio ya tafsiri kwenye jamii inayopokea tafsiri Lengo kuu la utafsiri wa Biblia ni kuiwasilisha maana ya awali iliyoko kwenye Maandiko kwenda kwa hadhira mpya, yaani wazungumzaji wa lugha inayopokea tafsiri. Ni vyema kuchunguza kwa kina kuona iwapo wazungumzaji wa lugha inayopelekewa tafsiri wameelewa tafsiri hiyo ama la, na iwapo wameelewa, hicho walichokielewa kiko sahihi kulingana na ujumbe wa awali? Na njia mbili za kufanya ni kama ifuatavyo: Majaribio Isome tafsiri kwa sauti mbele ya wawakilishi wa wazungumzaji wa lugha inayopokea tafsiri, watu ambao hawakuhusika kwenye utafsiri. Waombe wasikizaji hao warudie kusumulia kwa maneno yao wenyewe kile ambacho wamekisikia. Tumia maswali mepesi ili kujua kama wasikilizaji wameelewa ujumbe. Pia wapatie wasikilizaji nafasi ya kuuliza maswali. Wakaribishe pia wengine wasome vifungu kwa sauti na kusimulia kwa maneno yao wenyewe. Kwa maelezo mengine ya kina, angalia sura 17. Uhakiki Baadhi ya wanakamati wa kutoka kwenye lugha inayopokea tafsiri wanateuliwa kuwa wahakiki na wakubali kutumika kwenye mradi kwa ajili ya kazi hii. Kazi yao ni kusoma matini za tafisiri na kutoa mrejesho kuwasaidia watafsiri wasahihishe na kuboresha tafsiri. Wahakiki wanateuliwa kutoka kwenye madhehebu tofautitofauti na kwenye lahaja tofautitofauti. Timu ya watafsiri itapokea na kufanyia tathmini mapendekezo na kufanya masahihisho kama ipasavyo kwenye kazi yao. Kwa maelezo ya kina zaidi, angalia vifungu vya na kwenye sura ya 20, hatua ya nane. Hatua ya 6: Kujiandaa kwa ajili ya ukaguzi wa Mshauri mwelekezi - namna ya kufanya tafsiri ya kujirudia “Tafsiri ya kujirudia” ni tafsiri sisisi ya matini ya tafsiri inayokuwa kwenye lugha ya Kiswahili au lugha nyingine yenye kuzungumzwa kwa upana mkubwa, lugha ambayo mshauri mwelekezi na watafsiri wataweza kuwasiliana. Inaandaliwa na mzungumzaji wa lugha, au mtu mwingine yeyote mbali na mtafsiri. Tafsiri ya kujirudia inampatia mshauri mwelekezi uelewa wa kwanza wa vile kifungu husika kilivyotafsiriwa. Inasaidia kuona iwapo tafsiri inaleta maana kama ilivyo kwenye toleo chanzo, kwa usahihi na kwa ufanisi. Kwa maelezo mengine ya kina, angalia sura ya 18. Hatua ya 7: Ukaguzi wa tafsiri unaofanywa na Mshauri mwelekezi Kazi ya mshauri mwelekezi ni kuongoza timu za watafsiri kwenye hatua zinazohitajika katika kupata tafsiri yenye viwango bora, na kuwatia moyo katika safari yao. Na kwa kawaida, mshauri huyo anatakiwa kudumu kwenye mradi husika kwa miaka kadhaa. Hatua ya 8: Uhakiki na majaribio zaidi- kuzingatia uhakiki wa tafsiri  Mshauri mwelekezi ana wajibu wa kuifundisha timu ya watafsiri. Anawaonesha watafsiri jinsi ya kutafuta visaidizi vya utafsiri vinavyopatikana kwa kila kitabu, na namna ya kuvitumia kwa ufasaha. Yeye pia anawaonesha namna ya kutumia raslimali za utafsiri zilizoko kwenye Paratext na mahali pengine, katika kupata masuluhisho ya matatizo kwenye utafsiri. Mshauri mwelekezi pia ana wajibu wa kuwasaidia kukagua usahihi wa tafsiri, akiwa anafanya pamoja na watafsiri kukagua uaminifu kwenye matini za awali za Kiebrania, Kiaramu au Kiyunani. Yeye pia anaandaa majaribio ya kuwahusisha wazungumzaji wengine wa lugha. Kwa maelezo mengine ya kina, angalia sura 19. Hatua ya 8: Uhakiki na majaribio zaidi- kuzingatia uhakiki wa tafsiri Wale ambao wanateuliwa kuwa wahakiki wanaendelea kupokea rasimu za tafsiri na kupeana mrejesho kwa watafsiri. Kadri vitabu vingi vinavyotafsiriwa na kukaguliwa na mshauri mwelekezi, wahakiki watakuwa na kazi nyingi ya kupokea nakala za rasimu na kupeleka mirejesho kwa watafsiri. Inasaidia sana iwapo wahakiki wanaweza kukutana na timu ya watafsiri, au sehemu ya watafsiri, mara kwa mara, na kusoma pamoja vipande vilivyotafsiriwa na kujadiliana masuala ya utafsiri. Endelea pia kufanya majaribio na wawakilishi wa jamii ya wazungumzaji wa lugha, ili ujue iwapo kile ambacho wasikilizaji wanakielewa kina maana ileile ambayo mwandishi aliikusudia kwa walengwa wa awali. Pia, waone iwapo lugha ni asilia na mtindo wake unakubalika? Je, ni aina ya lugha ambayo ni sahihi, na ndiyo inahitajika na ambayo inatumika? Na hii pia itakuwa ni fursa ya kugundua zaidi na kupata majawabu ya masuala yaliyojitokeza wakati mshauri mwelekezi alipokuwa akiikagua kazi hiyo. Kwa maelezo mengine ya kina, angalia sura 19. Hatua ya 9: Uhariri wa mwisho na ukaguzi wa uthabiti- maandalizi kwa ajili ya kuchapishwa Timu ya utafsiri itasoma tena kitabu chote kwa makini, wakiangalia usahihi, uwazi na uasilia. Vifaa vya kompyuta vinatumika kwa ajili ya kuangalia uthabiti wa tafsiri, vifungu sambamba kwenye matoleo tofautitofauti ya Biblia, uthabiti wa nukuu za Agano la Kale katika Agano Jipya, utafsiri wa maneno muhimu ya Kibiblia, pia kuangalia tahajia (ikijumuisha uthabiti wa namna ya utamkwaji wa majina), utumiaji wa herufi kubwa, alama za uakifishaji, na mtindo wa uandishi. Kwa maelezo mengine ya kina, angalia sura 20 sehemu ya 9. Sura ya 10 Utaratibu wa hatua kumi za utafsiri  Hatua ya 10: Usomaji wa mwisho kwa ajili ya kuidhinishwa na wawakilishi wa kanisa na jamii ya lugha inayopokea tafsiri Hii ni fursa kwa wawakilishi wa makanisa na wa jamii kukutana na kusoma vipande vilivyochaguliwa kutoka kwenye matini iliyotafsiriwa. Ni jambo la muhimu kuona kwamba tafsiri imepata uthibitisho wao kabla haijapelekwa kuchapishwa. Itakuwa bora pia ikiwa mshauri mwelekezi naye ataweza kuwepo kwenye kikao hicho, angalau kwa muda mfupi. Inasaidia kama vipande hivyo vilivyochaguliwa vikisomwa kwa sauti, na kutumia projekta ili kuonesha kile kinachosomwa. Hii itamfanya kila mmoja kuwa makini na kuwaisaidia kuona tafsiri na vilevile kusikiliza ikisomwa. Inasaidia pia kugundua makosa ya tahajia. Wanaohusika wanaweza kuona marekebisho yakifanyika na kwa hivyo kuhakikisha kuwa yamefanyika kwa usahihi. Lengo ni kuhakikisha kuwa makubaliano yanafikiwa katika kuidhinisha matini kabla ya tafsiri kutumwa kwa mchapishaji. Kwa maelezo mengine ya kina angalia sura 20 sehemu ya 10. Hatua hizi kumi zinawasilisha hatua muhimu za mchakato wa utafsiri. Hali zinatofautiana na mpangilio wa hatua unaweza ukabadilika. Kwa mfano, mradi wenye timu ya watafsiri wazoefu, ukaguzi wa mshauri mwelekezi unafanyika mara baada ya kufanyika kwa hatua za majaribio na uhakiki. Kwa timu ambazo ziko katika hatua ya kwanza za mradi, Ni vyema ukaguzi wa mshauri mwelekezi ikafanyika kabla ya majaribio makubwa kufanyika. Hatua nyingi zinaweza kuingiliana. Hatua kadhaa, kama vile maandalizi ya visaidizi ambazo zinatoa habari zaidi na kufanyia kazi maneno ya makuu ya Kibiblia, zinaendelea kufanywa wakati wote wa mradi. Baadhi ya hatua zitahitaji kufanyika zaidi ya mara moja. Kwa mfano, iwapo tafsiri imerekebishwa sana, rasimu iliyorekebishwa itahitaji kujaribiwa na kukaguliwa tena na mshauri mwelekezi. Sura za 11 hadi 20 zinafafanua na kuonesha kila moja ya hatua hizi kwa undani. Raslimali nyingine za ziada kuhusu “Utaratibu wa Hatua Kumi za Utafsiri” BT4 Nyenzo zinazopatikana kwenye mtandao 10_Translation procedure_10steps.pptx 10_Bible translation_process_for_written_and_oral_products.pptx 10_Ten_translation_steps.pdf  Sura ya  Hatua ya 1: Uchambuzi wa Maandiko-Kuvumbua Maana kwenye matini Chanzo Uchambuzi wa Maandiko unahusisha utafiti wa makini wa Maandiko. Ni mchakato ambao mtu anavumbua kile ambacho kilikusudiwa na mwandishi wa awali. Sura hii inaeleza mchakato ambao mtafsiri anahitaji kuufuata pale anaposoma matini, ili kujiandaa kwa ajili ya kutengeneza rasimu ya tafsiri. Inaanza kwa kuangalia kwa mapana kitabu kizima kabla ya kuangalia vipengele vidogo vidogo ndani ya matini, pia kuona jinsi gani kitabu hiki kinawiana kwenye muundo wa Biblia nzima. Mwanzo wa kujifunza namna ya kupata picha halisi ya kitabu kizima .1 Chunguza hali ya kihistoria ambako kitabu hiki kiliandikwa Mwandishi ni nani? Kiliandikwa lini? Wapokeaji wa mwanzo walikuwa ni kina nani? Mwandishi aliwalenga kina nani mwanzo? Hali yao ilikuwaje wakati huo? Kulikuwa na uhusiano gani kati ya mwandishi na hadhira yake? Ni matukio gani ya kihistoria yalimfanya mwandishi aandike kitabu hiki? Makusudio ya kuandika kitabu yalikuwa ni nini? Alikusudia kuwasilisha ujumbe gani? Kutafuta habari Biblia ya utafiti toleo la New International Version iliyochapishwa na Zondervan, inatoa msaada wa utangulizi mwanzoni mwa kila kitabu. Hii inajumuisha habari za usuli kumhusu mwandishi, tarehe kilipoandikwa, na hali ilivyokuwa wakati huo kitabu kilipokuwa kinaandikwa. Kinatoa pia mgawanyo wa kitabu unaoonyesha sehemu kuu na sehemu za kitabu. Jambo hili linamsaidia msomaji kupata taswira ya kitabu kizima ili kumsaidia kuelewa na kukitafsiri vipande vidogo na mambo ya ndani ya kitabu hicho. Sura ya 11 Hatua ya 1: Uchambuzi wa Maandiko-Kuvumbua Maana kwenye matini Chanzo  Vyanzo vingine vya habari Habari za kiutangulizi kwenye UBS Translator’s Handbooks au Translator’s Notes na misaada mingine inayopatikana kwenye Paratext au kwenye Translator’s Workplace. Tangulizi za vitabu ndani ya Good News Translation au Contemporary English Vesion. Iwapo maeneo ya kijiografia yametajwa, angalia ramani ya eno husika; kwa mfano, ramani inayopatikana nyuma kwenye NIV Study Bible. Oasis International. 2016. Africa Study Bible, NLT. Carol Stream. IL: Tyndale House Publishers. The Africa Study Bible inajumuisha toleo la New Living Translation pamoja na zana za kujifunzia vinavyoonesha upekee wa mawazo ya Kiafrika na uzoefu.” Halley, Henry H. 2014. Halleys Bible Handbook. Toleo lililofanyiwa marejeo na kupanuliwa. Grand Rapids. MI: Zondervan. .2 Tambua vipengele vikuu vya kitabu; jizoeze na muundo wa kitabu Fanya utafiti wa muhtasari wa kitabu. Je, simulizi ama hoja zinaendeleaje? Je, kuna mawazo fulani, au labda maneno muhimu au miundo mingine ambayo inajirudia mara kwa mara ndani ya kitabu? Je, kuna sehemu za kitabu zinazounganishwa? (Hii ni muhimu hasa kwa vitabu vikubwa.) Ni kitu gani kimeangaliwa kwa kina au kusisitizwa? .3 Soma/au sikiliza matini ya kitabu kizima Soma matini katika lugha au toleo ambalo ni muafaka kwako. Angalia kitu ambacho mwandishi anakizungumzia kama makusudio yake, mada zinazojirudia ambazo anaziandika juu yake, na hisia ambazo zinaelezewa. Wapo baadhi ya wengine wanaona kuwa inafaa kusikiliza kwa kutumia kanda iliyorekodiwa toleo la kitabu husika. Rekodi za matoleo tofauti tofauti zinapatikana kwenye mitandao. Vinginevyo, unaweza kuangalia kanda za video za vitabu hivyo, ambapo kanda za video kama zile za; vitabu vya Mwanzo, au Injili ya Luka. Ni muhimu pia kukumbuka kuwa filamu hizi ni jaribio tu la kuonesha jinsi mambo yalivyokuwa. Lakini zinaweza kusaidia pia kuonesha usuli wa kitamaduni wa andiko na kutoa ufafanuzi mmoja wa andiko hilo. Tazama habari kuhusu kanda za video mwishoni mwa sura hii. Zoezi la kufanyiza kazi Zoezi hili linapaswa kufanywa na mtafsiri wakati anapojitayarisha kuanza kutafsiri kitabu cha Biblia. Soma kitabu chote unachotaka kukitafsiri ili upate twasira yake, ukifuata miongozo iliyo hapa juu. Kisha, kwenye lugha yako andika muhtasari wa ulichojifunza kuhusu maudhui na yaliyomo ndani ya kitabu. Jadiliana na mshauri mwelekezi wako au mshiriki mwenzio ndani ya timu yako. Hii huenda ikajenga msingi wa utangulizi wa kitabu (tazama kifungu cha ). Weka mkazo kwa kuangalia kifungu kwa wakati mmoja, ili ujifunze kwa kina  Weka mkazo kwa kuangalia kifungu kwa wakati mmoja, ili ujifunze kwa kina Matoleo mengi makuu ya Kiingereza kama vile New International Versions (NIV), New living Translation (NLT), Good News Translation (GNT), na Contemporary English Version (CEV), yamegawanya Biblia kwenye visehemu vinavyoitwa vifungu,” kila kifungu kikiwa na kichwa cha habari. Hali hii inaweza kutazamwa kwa urahisi kwenye Paratext au kwenye Translators workplace. Mara nyingi matoleo ya Kiingereza yanakubaliana kwenye sehemu zinazogawanywa vifungu, ingawaje mara kwa mara yanatofautiana. Kwa kawaida inashauriwa kwamba uwe unafuata ugawaji wa vifungu ili ilingane na toleo ambalo umelichagua kuwa toleo chanzo la msingi. Na bado inakuwa ni vyema kuangalia tofauti katika ugawaji vifungu na uwekwaji wa vichwa vidogo vya habari kwenye matoleo mengine ya Biblia ya lugha zingine, kama matoleo yaliyoko kwenye Kingereza na ya lugha zinazozungumzwa kwa upana mkubwa kwenye eneo lako kama vile Kiswahili. Kunaweza kuwa na sababu za kufuata katika sehemu fulani. Pia kuna njia kwenye programu ya Paratext ambayo unaweza kutazama ugawaji wa vifungu na vichwa vya habari mbadala katika matolea tofauti tofauti. Angalia: “Tools-Checklists-Section Headings” kwenye menyu ya Paratext .1 Soma kifungu kwenye matoleo tofautitofauti Soma kifungu kwenye matoleo mawili tofauti ya Biblia: a. Toleo ambalo umelichagua kuwa toleo chanzo la msingi. Hili linaweza kuwa la matini chanzo katika Kiebrania au Kiyunani, ama toleo lingine linaloaminika ambalo linaakisi muundo wa lugha ya awali kwa kiasi kikubwa. Pendekezo hapa ni kutimia toleo la New international (NIV) (Angalia mjadala kwenye kifungu cha ). b. Pia jifunze kutoka toleo ambalo ni lenye kuleta maana, kama vile Biblia Habari Njema, Good News Translation (GNT) au New Living Translation (NLT). Linganisha na matoleo mengine pia. Programu kama Paratext na Translator’s Workplace zinawezesha kuona matoleo kadhaa kwa wakati mmoja. (Tazama mchoro 2 sura ya 13). Ukiwa na uwezo wa kupata matoleo ya lugha nyingine ambazo unazielewa, yatumie pia. .2 Tambua maudhui makuu ya kifungu Jibu swali, “Kifungu kinahusu nini?” Hii pia itakusaidia kutengeneza kichwa cha habari cha majaribio. Kichwa cha habari kinatakiwa kuonesha maudhui yaliyoko kwenye kifungu. .3 Kisome kifungu kwa kina a. Je, kifungu hiki kinahusiana vipi kwa kile kilichotangulia na kile kinachokuja baadaye? Kwa mfano, je kinaelezea tukio linalokuja kwenye mtiririko wa matukio? b. Zingatia vitu vinavyounganisha kifungu kuwa kimoja. Kuna miundo inayoonesha mwanzo au mwisho wa kifungu? Sura ya 11 Hatua ya 1: Uchambuzi wa Maandiko-Kuvumbua Maana kwenye matini Chanzo  c. Linganisha matoleo mawili (au matatu) unayoyatumia kama matoleo chanzo ya msingi, ukibainisha tofauti zilizoko. Linganisha tofauti zilizoko baina ya matoelo haya. Je, nyingi za tofauti hizi ni njia tofauti za kusema jambo lielile, au kuna utofauti katika maana? Iwapo kuna tofauti kwenye maana, hii ni kusema, utafsiri uko tofauti na wa toleo la matini ya awali, hivyo utahitaji kutafiti kuhusu tofauti hizi na uchague ipi ya kuifuata. d. Je kuna tofauti ya kimaandishi ndani ya kifungu? Je, kuna toleo lolote unalilitumia kama toleo chanzo la msingi ambalo linafuata mtiririko tofauti kwenye za lugha ya awali? Wakati hili linapotokea, kutakuweko maelezo ya chini kwenye angalau moja ya matoleo yako chanzo. Hili pia linaoneshwa na kujadiliwa kwenye UBS Translator’s Handbooks au kwenye raslimali nyingine utakayoitumia kama rejea. Inashauriwa kuwa ufuate matini ile ile tu ambayo imefuatwa kama chanzo chako cha msingi, kwa mfano, toleo la NIV. Suala hili litahitaji kujadiliwa na uongozi wa kanisa wa eneo, na kauli yake kujumuishwa kwenye taarifa fupi ya mradi. Angalia zaidi juu ya jambo hili kwa ufupi kwenye sura ya 43 wazo la 2. e. Orodhesha maswali yanayohitaji kuchunguzwa na matatizo yanayoweza kutokea. Kwa mfano, Je kuna tofauti za kitamaduni? Je, kuna dhana zilizotajwa ambazo hazitajulikana na hadhira inayopelekewa tafsiri? Je, kuna matendo ya ishara? Je, kuna tungo tata zinavyohitaji kuwekwa wazi? Je, kuna nomino dhahania zinazozungumzia juu ya matukio? Je, kuna utata wa maana au zenye maana isiyojulikana? Je, kuna nahau au tamathali za semi? Je, kuna viunganishi vya “ya”, semi fupi (mikato), itenzi vitendeshi, au hoja zingine? f. Yatambue maneno muhimu ya Kibiblia yanayohitaji kujifundisha kwa kina. Kwa maelezo ya kina kuhusu maneno muhimu ya Kibiblia, tazama sura ya 24. .4 Tafuta ukweli Ili kupata msaada, tumia raslimali zako. Angalia matoleo mengine ya Biblia kwa Kiingereza au matoleo yaliyoko kwenye lugha zingine kama Kiswahili. ambayo unaweza kuyatumia tumia misaada ya rejea kama vile; Biblia zilizo na maelezo yaliyofanyiwa utatifi, kamusi, vitabu vyenye maoni ya Biblia, makala, Translators Notes, UBS Translators Handbooks, vitabu vyenye misaada ya uchambuzi wa Biblia na kadhalika. Nyingi ya hizi zinapatikana kwenye Paratext au Translators Workplace. Pitia mambo ambayo umepigia mstari ama kuyaandika na tafuta njia ya kutumia kutatua changamoto zilizojitokeza kwa kutumia njia zifuatazo: a. Iwapo maana ya mstari haiko wazi, soma kifungu hicho kweye matoleo mengine ya Biblia. Soma pia vifungu sambamba kwenye Biblia zingine, au vifungu vingine vinavyoweza kuwa za msaada. Kwenye toleo la Good News Bible (GNT) na Biblia Habari Njema, mistari iliyo sambamba imeorodheshwa kwenye kila kichwa cha habari cha kifungu. Busara za kale juu ya kazi ya uchambuzi wa maandiko  b. Iwapo kuna tafsiri mbadala, itafakari kwa makini. Rejea vitabu vinavyozungumzia kuhusu tafsiri hiyo ili upate msaada zaidi. Vilevile, tumia vizuri Translator’s Handbooks au Translator’s Notes, au misaada mingine yoyote kwa watafsiri inayopatikana juu ya hicho kitabu. c. Iwapo maana ya neno iko wazi, liangalie neno hilo kwenye kamusi yako. d. Iwapo tatizo lako linahusiana na utamaduni wa Kiyahudi au dini, tumia kamusi yako ya Biblia. e. Jaribu kuuandika tena mstari huo ukitumia lugha nyepesi kwa Kiswahili (au lugha nyingine inayotumika kwa upana). Tumia mbinu hizi unazojifundisha kwa ajili ya kuvumbua maana, kwa mfano, kuelezea upya mawazo ya tukio kwa kutumia vitenzi au kwa kuvunjavunja sentensi tata kuwa kwenye sentensi fupifupi kunaweza kusaidia. Tazama maelezo zaidi kwenye sura zilizoko kwenye sehemu ya nne ya kitabu hiki cha mwongozo. f. Iwapo kuna ugumu katika kupata masuluhisho, jadiliana na mtu mwingine, kama vile mshauri mwelekezi wako, au rafiki ambaye ana ujuzi wa kutosha wa masuala ya Biblia. g. Fikiri au ongea kuhusu kifungu kizima. Hakiki namna sehemu zinavyounganika pamoja, chunguza jinsi zinavyounganika. h. Iwapo kifungu kina nukuu ya mazungumzo au mijadala mingine inayohusisha watu, fikiria kuhusu mitazamo na hisia ambazo zinaelezewa. Baada ya kuwa umejifunza kwa kina maana iliyoko kwenye kifungu, sasa uko tayari kuelezea tena maana hii kwa hadhira ya lugha inayopokea tafsiri; uko tayari kutengeneza rasimu ya kwanza. Busara za kale juu ya kazi ya uchambuzi wa maandiko Maneno yafuatayo yanatokea kwenye “Dibaji” iliyoailiyoandikwa “Kwa msomaji Mkristo” kwenye Biblia ya kwanza kuchapishwa kwenye lugha ya Kiingereza, Biblia ya Coverdale, iliyochapwa mnamo mwaka 1535. Dibaji hii inafuata maneno ya “kutabaruku” kwa Henry VIII mwanzoni mwa Biblia hiyo. Maneno ya “kutabaruku” na “dibaji” yanaweza kuonwa mtandaoni kwa kupitia, http://www.bible-researcher.com/coverdale1.html. Sura ya 11 Hatua ya 1: Uchambuzi wa Maandiko-Kuvumbua Maana kwenye matini Chanzo  Kanuni ya dhahabu ya utafsiri Inasaidia sana kukufanya uelewe Maandiko, Ikiondokea Kwa nini kinaongelewa au kuandikwa, Lakini pia ni nani, Na kwa nani, Kwa maneno yepi, Kwa wakati gani, Wapi, Kwa kusudio gani, Na kwa mazingira yepi, Kuzingatia kilichosema, Na kinafuata nini. Tafsiri ya maneno kwenye Kiswahili cha kisasa Itakusaidia sana wewe kuelewa Maandiko iwapo utakuwa makini si kwa kile kinachosemwa au kuandikwa, lakini pia ni ya nani , na kwa nani, na kwa chaguo gani la maneno, na kwa wakati upi kwenye historia, wapi, kwa madhumuni gani, na katika mazingira gani, na uzingatie kile ambacho kilisemwa hapo mwanzoni (kwenye mistari iliyopita ama vifungu vya Biblia) na kipi kinaongelewa baadaye (kwenye mistari inayofuata). Raslimali nyingine za ziada kuhusu “Kuvumbua maana katika Matini chanzo” BT4 Nyenzo zinazopatikana kwenye mtandao 11_ Exegesis-Introduction.pptx 11_ Exegesis-Resources_for_Bible_translation.pptx 11_ Exegesis-Translating_poetry.pptx 11_Exegesis_Procedures_in_brief-Handout.pdf Tovuti Carson, Don A. 2016. Rightly dividing the Word of God. Video presentation at SS Gospel Centre, Petaling Jaya, Selangor, Malaysia, July 2016. Angalia kwenye Https://www.youtube.com/watch?v=xHjD0TuuOmk. Faith Comes By Hearing- A website to explore: https//www.faithcomesbyhearing.com/. You version ina kanda za sauti za matoleo ya Biblia yaliyoko kwenye lugha 15 na zaidi ya lugha 900. (Hizi pia zinapatikana kwenye mtandao kwenye app ya https://www.bible.com. Tazama Https://www.bible.com/audio-bible apps-versions, ili kupata orodha ya lugha. Angalia pia BibleGateway.com/.) Kwa masomo zaidi Fee, Gordon D., na Douglas Stuart. 2014. How to read the Bible for all its worth. Fourth edition. Grand Rapids:Zondervan. (Unaweza pia kupata kwenye Translator’s Workplace)  Sura ya  Hatua ya 2: Kutengeneza Rasimu ya Kwanza Kumbuka Wakati unapoandaa kutafsiri, hatua ya kwanza mara zote ni ya kujifunza maana iliyoko kwenye toleo chanzo. Wakati maana kwenye toleo ni wazi akilini mwako, hatua ya pili ni kuelezea tena maana hiyo kwa njia ambayo ni asilia na wazi kwenye lugha inayopokea tafsiri. Kazi ya utafsiri kwenda kwenye lugha inayopokea tafsiri inapaswa kufanywa na mtu anayezungumza lugha hiyo kwa ufasaha kama lugha yake ya kwanza kwa sababu zifuatazo: Mzungumzaji anayezungumza lugha ya kwanza wa lugha inayopokea tafsiri ana uwezo wa kiasili wa kudhibiti raslimali ya maneno na sarufi mbalimbali za lugha hiyo. Anajua maana tofauti ya maneno na nahau za lugha na anatumia miundo ya uunganishaji wa maneno kwenye lugha kwa asili. Mzungumzaji wa lugha ya kwanza anajua utamaduni na imani za watu wake. Atakuwa na uwezo wa kutathmini mawazo na makisio ambayo hadhira italeta kwenye matini - kitu ambacho ni muhimu katika kufanya mawasiliano yenye mafanikio. Bila ya kuwa na watafsiri wa namna hiyo, hakuna mradi endelevu wa utafsiri unaoendelea. Mradi mara zote utakuwa ukiwategemea uwepo na uongozi wa watu wa nje. Kutakuwa na uwezekano mdogo wa kufanyika marudio na uboreshaji wa tafsiri, ama kazi hiyo kusonga mbele, kwa mfano, kufikia hatua ya kutafsiri Biblia nzima. Kabla ya kuanza utasiri wa matini ya kitabu unalopanga kutafsiri, andaa rasimu ya utangulizi mfupi wa kitabu. Hii itasaidia sana kwenye nyaraka ambazo zimeandikiwa watu ambao wanatajwa zikiwa na madhumuni mahsusi, kukabiliana na hali ya mahali husika. Angalia ushauri kuhusu utangulizi wa kitabu kwenye sura ya 14. Taratibu za utengenezaji mswaada, kifungu kwa kifungu (1) Ukishajifunza kwa kina maana ya kifungu, jikumbushe mambo yafuatayo: Mwandishi alikuwa na makusudi gani katika kuandika kifungu hiki? Ni hadhira gani ilikusudiwa kupokea ujumbe wa awali? Ni hadhira gani inayoandikiwa tafsiri hii? Sura ya 12 Hatua ya 2: Kutengeneza Rasimu ya Kwanza  Ni aina gani ya uandishi (muundo) uliotumika kwenye kifungu? Kwa mfano, hadithi, shairi, barua, mazungumzo yasiyo rasmi, au hotuba rasmi? Angalia maelezo zaidi katika sura ya 38. (2) Ukiwa na mtazamo wa hadhira inayokusudiwa kwenye tafsiri, fikiria kuhusu tafsiri ya kifungu - ifikirie kwa ujumla, fikiria namna vifungu vinavyounganika pamoja. (3) Kisha ichape au iandike tafsiri yako. Au tumia njia mbadala iliyopendekezwa hapa chini ya kurekodi maneno kwanza, na kisha uyaandike. (4) Soma kwa sauti kifungu chote. (5) Fanya mapitio, soma tena, simulia tena, rekebisha, ichunguze kwa makini na uangalie uasilia wake, huku mawazo yako yakiwalenga watu wa hadhira unayoikusudia. Hatua nyingine itakuwa ni kuijaribu tafsiri yako ukiwa na wawakilishi wa hadhira hiyo mpya - Kwa maelezo ya kina angalia sura ya 17. Njia mbadala: Tengeneza rasimu ya kwanza kwa mdomo, ukiwa unaongea kwenye kifaa cha kurekodia sauti Baadhi ya watafsiri wameona inasaidia kutengeneza rasimu ya kwanza ya tafsiri kwa mdomo. Kwanza, fanya utafiti wa toleo chanzo ili upate maana sahihi iliyo wazi akilini mwako, kama ilivyoelezwa kwenye hatua ya 1 hapo juu. Kisha vitenge vitabu pembeni na usimulie kifungu hicho kwa maneno yako mwenyewe, bila kuangalia kwenye toleo chanzo, ukirekodi simulizi yako wakati huo unapoongea. Unaweza kurudia kucheza tena yale uliyayarekodi na uchape au uandike tafsiri kutoka kwenye maelezo hayo ya rasimu iliyorekodiwa. Baada ya hapo, rejea tena kwenye matini chanzo na uifanyie kazi rasimu hii ili kuboresha usahihi, uwazi na uasilia wake Njia mbadala ni kutengeneza rasimu ya kwanza kwenye maandishi, kisha iweke kando rasimu hiyo iliyoandikwa na useme kwa mdomo maelezo ya kifungu hicho, na ukirekodi pale unapokuwa unakisimulia. Halafu linganisha rasimu hiyo ya mdomo na ile ambayo imeandikwa. Utagundua kuwa tafsiri hiyo huru ya mdomo inaweza kuwa ni asilia zaidi, kutokana na vile habari ilivyopangiliwa na namna sentensi zilivyounganishwa. Mara nyingine mtafsiri anatumia misemo ya asili na nahau ambazo hakuzifikiria wakati alipokuwa akiandika rasimu. Anaweza kutumia misemo hii katika kuboresha uasilia wa tafsiri yake. Njia nyingine ya kutumia utafsiri huru wa kusimulia kwa mdomo yenye mafanikio mazuri iliyotumika kwa ajili ya kuendeleza tafsiri ilikuwa ni ya watu wa kabila la Twi, la huko Ghana. Huko mmisionari Johann Gottlieb Christaller, aliyefanya kazi katikati ya karne ya 19 (mwaka 1854), yeye aliwafundisha watu wawili wa kabila hilo la Twi kutafsiri. Alikuwa akiwaelezea kifungu cha Biblia watafsiri hao, wakajadili na kisha waliandika tafsiri kwenye lugha yao. Kisha, Christaller alisimulia habari hiyo kwa mtu mwingine, ambaye aliisimulia kwa wanafunzi wa shule. Hawa nao, waliiandika habari hiyo kwa lugha ya Twi kutokana na kile wanachokikumbuka. Basi, kwa njia hiyo Christaller aliweza kutengeneza tafsiri rasimu akitumia matoleo haya yote tofauti tofauti. “Biblia ya Twi ilikuwa ni kielelezo kizuri, na ilidumu kwa muda mrefu kama tafsiri bora ya Biblia kwenye lugha zote za Afrika, na ikawa maarufu tokea wakati huo na imebakia hivyo hadi hivi leo” (Debrunner 1967:143-144). Kutohoa  Fanya majaribio kwa njia tofauti tofauti! Jaribu njia tofauti tofauti za kutengeneza rasimu ya utafsiri hadi utakapopata njia itakayokupatia matokeo bora kwenye mazingira yako. PowerPoints tatu zinazoeleza njia za kutengeneza matini ya kwanza zimeorodheshwa mwishoni mwa sura hii. Kutohoa Kutohoa ni hali ya kuchukua tafsiri iliyopo na kuirekebisha ili kukidhi matakwa na mapendeleo ya hadhira tofauti, mara nyingi kwa kundi la watu ambao wanaongea lahaja au lugha inayolingana. Utohozi unapaswa kufanyika tu kwenye hali ambapo (a) sarufi na mambo mengine yanoyohusiana na muundo wa lugha inayopokea tafsiri inafanana sana na ile ya lugha chanzo, na (b) tafsiri ya lugha chanzo ni ya kiwango cha juu (sahihi, wazi, na asilia), na imepokelewa vizuri kwenye eneo la lugha ambako iliandaliwa. Kihistoria, programu ya kompyuta ijulikanayo kama CARLA (Computer Assisted Related Language) imetumika kwa kiwango tofauti cha mafanikio. Maelezo kuhusu programu inayoitwa Adapt It inapatikana kupitia tovuti ya https://adapt-it.org/. Programu hii inaendelea kuboreshwa na sasa iko kwenye hatua ya kutathminiwa. Njia ambayo inajaribiwa kwa sasa ni matumizi ya kifaa kitendea kazi kinachoitwa Interlinearizer kilichoko kwenye programu ya Paratext. Njia hii inahitaji kuwa mtafsiri ambaye ni mzungumzaji wa lugha ya kwanza wa lugha inayopokea tafsiri, pia awe na uelewa mzuri ya lugha ambayo inatoholewa kutoka kwayo. Mtafsiri anachapa maneno yanayowiana maana kutoka kwenye lugha yake chini ya kila neno katika lugha ya matini chanzo. Halafu, programu yenyewe inaanza kudhania maneno yanayowiana ya mistari mingine. Kadri mtafsiri anavyosahihisha maneno haya yanayodhaniwa, mfumo unajirekebisha ilikuzingatia masahihisho haya, na maneno yaliyopendekezwa yanaendelea kuwa sahihi. Rasimu ya kwanza inaotokea baada ya mchakato huu inatakiwa kurekebishwa kwa umakini, kujaribiwa, na kukaguliwa kwa njia za kawaida. Kwa maelezo zaidi kuhusu programu hii ya Interlinear, tazama sura ya 18, pointi ya 6. Kwenye miradi yote ambapo utohoaji unachangia kwenye maandalizi ya rasimu ya kwanza, vitu vifuatavyo ni lazima vitazamwe: Wazungumzaji waliohitimu wa lugha inayopokea tafsiri ni lazima wateuliwe na kufundihswa vizuri kuhusu kanuni na kazi ya utafsiri wa Biblia. Timu ya utafsiri lazima iwe na uwezo kamili wa kufanya uhariri na kusahihisha, kama ilivyo kwenye miradi mingine. Taratibu za ukaguzi wa timu, majaribio, na ukaguzi wa mshauri mwelekezi lazima ufuatwe kama inavyofanyika kwenye miradi mingine ya utafsiri. Hadhira ya lugha inayopokea tafsiri lazima ipewe kila fursa ya kufanya tafsiri iwe yao wenyewe, wakitohoa mtindo kama inavyofaa kwenye mazingira ya lugha inayopokea tafsiri. Sura ya 12 Hatua ya 2: Kutengeneza Rasimu ya Kwanza  Mapitio ya masharti ya muhimu kwa ajili ya kupata tafsiri yenye viwango bora Hata wakati ambapo mtafsiri anakuwa ni mzungumzaji wa lugha ya kwanza wa lugha inayopokea tafsiri, ili kupata tafsiri nzuri, uangalifu unatakiwa kutolewa kwa vitu vifuatavyo: a. Mtafsiri lazima awe na uelewa nzuri wa ujumbe wa awali. Maandalizi ya uchambuzi wa Maandiko unapaswa kufanywa kabla ya kutengenewa kwa rasimu ya kwanza. Hairidhishi kutengeneza rasimu ya tafsiri kabla ya kusoma matini husika kwa ukamilifu. b. Mtafsiri lazima awe na uwezekano wa kupata zana ambazo zitamsaidia katika kuchambua Maandiko na utafsiri, vyote vikiwa kwenye maandishi yaliyochapwa na kwenye mfumo wa kielektroniki. Atafundishwa na washauri wake au washauri waelekezi namna ya kuweza kutumia raslimali hizi kwa ukamilifu. c. Mtafsiri ni lazima awe amefundishwa vizuri masuala ya kanuni za utafsiri, ikiwamo mafunzo endelevu akiwa kazini ya namna ya kutumia kanuni hizi. d. Mtafsiri lazima aendeleze ufahamu wa matumizi ya sarufi na matumizi mengine katika lugha yake mwenyewe, ikiwamo namna ya kujifunza miundo ya uandishi. Iwapo mtafsiri hakijifunza namna ya kutathmini uzuri na ugumu wa lugha yake mwenyewe, ataelekea kufuata muundo wa lugha chanzo Maelezo mengine yanapatikana kwenye sura 39, 40 na e. Mtafsiri lazima ajifunze kufanya kazi kama sehemu ya timu. Msaada wa watu wengine katika kuboresha mswaada wa kwanza utahitajika kila wakati, na ni lazima mtafsiri awe wazi kuhusu hilo. f. Mtafsiri anapaswa kujifunza namna ya kupata mrejesho juu ya tafsiri yake. Tafsiri rasimu lazima ipitiwe na watafsiri wengine kwenye timu, ijaribiwe na wazungumzaji wengine wa lugha, na kukaguliwa na mshauri mwelekezi. Mtafsiri atajifunza mengi kutoka kwenye michakato wa majaribio na ukaguzi, na hivyo ataanza kutengeneza rasimu ya kwanza iliyo bora, ambayo haitahitaji marekebisho mengi. g. Mtafsiri ni lazima akumbuke kwamba rasimu ya kwanza ni rasimu ya kwanza tu. Marekebisho yatahitajika kabla tafsiri iliyofanyiwa maboresho kupatikana. Ijaribu na kuipitia. Ijaribu na kuipitia tena. Kazi ya Utafsiri Watafsiri walioko kwenye mafunzo wanaweza sasa kutumia hatua ya 1 na ya 2 kwenye kitabu ambayo kimechaguliwa kwa ajili ya mazoezi ya kwanza ya utafsiri. Angalia tangazo kuhusu “Kazi ya Utafsiri” mwishoni mwa sura ya 9. Iwapo kuna mzungumzaji zaidi ya mmoja kutoka kwenye lugha iliyotoa watu kupata mafunzo, inashauriwa kwamba, kwa zoezi hili la kwanza, wapewe kifungu kimoja cha kutafsiri na kisha walinganishe tafsiri zao. Hii inatoa fursa kwa washiriki wa timu kuendeleza ujuzi wao wa kusikiliza na kujifunza kutoka kwa mtu mwingine baina yao, na kufanya kazi pamoja ili kupata matokeo bora. Raslimali zingine za ziada kuhusu “Kutengeneza wa Mswaada wa Kwanza”  Raslimali zingine za ziada kuhusu “Kutengeneza wa Mswaada wa Kwanza” BT4 Nyenzo zinazopatikana kwenye mtandao 12_Drafting_and_oral_retelling.pptx 12_More_about_drafting_a_translation.pptx 12_Using_adaption_to _make_a_first_draft.pptx. 12_Chart_to_track_translation_progress.pdf Tovuti Adapt It. https://adapt-it.org/ (Programu ya Kompyuta) Audacity. https://www.audacityteam.org (Njia rahisi ya kutumia, mtindo wa kufanya uhariri na kurekodi kwa wakati mmoja). Oral Bible Translation with Render. http://www.renderpartners.com/ (Nyenzo nyepesi kwa ajili ya Kufanya Tafsiri ya Mdomo) Scripture App builder: https://software.sil.org/scriptureappbuilder/ Kwa masomo zaidi Wendland, Ernst R. 2013. Orality and the Scriptures: Composition, translation, and transmission Publications in Translation and Textlinguistics 6. Dallas: SIL International  Sura ya  Kuingiza tafsiri kwenye Kompyuta – Utangulizi kuhusu Programu ya Paratext Sura hii inatoa utangulizi wa programu ya Paratext, programu inayotumika katika kuhariri kazi za utafsiri iliyotengenezwa kwa umoja baina ya United Bible Societies na SIL International. Wakati wa uandishi, Paratext ndiyo inayotumika sana kwa uchapaji kwenye kompyuta, kuhariri na kuchunguza tafsiri za Maandiko. Paratext imebuniwa kwa ajili ya kazi kuu tatu: Kumpatia mtafsiri uwezo wa kufikia matoleo ya lugha chanzo ya Kiebrania na Kiyunani, na kuchagua matoleo ya Biblia kwenye lugha ya Kiingereza na lugha zingine zinazofaa kwa mazingira yake. Inatoa pia uwezekano wa kupata raslimali zingine nyingi kwa ajili ya kuwasaidia watafsiri. Raslimali nyingine mpya zinaendelea kutayarishwa. Kumpatia mtafsiri mazingira ya kuchapa tafsiri yake, akitengeneza muundo wake, kama vile kuweka miisho ya sura, mistari, aya, na vitu vingine. Kutoa zana za kuangalia mtiririko wa tahajia na mambo mengine ya kiuandishi. Paratext inatoa njia ya kuchapa tafsiri, na kisha kuihariri na kuiboresha zaidi. Inawawezesha wanatimu wa utafsiri na wahusika wengine kuangalia tafsiri iliyochapwa katika hali yake ya hivi karibu. Inawezekana wanatimu wa utafsiri wametawanyika, lakini wanaweza kuangalia kazi hiyohiyo moja kwa kupitia kompyuta zao. Pata muda wa kuona Paratext ikitumika. Iwapo unajiandaa kutumika kama mtafsiri, basi kwa muda unaofaa utapokea mafunzo kamili juu ya programu hii. Sura ya 13 Kuingiza tafsiri kwenye Kompyuta – Utangulizi kuhusu Programu ya Paratext  Mchoro wa 2: Muonekano wa uso wa tafsiri kwenye Paratext © 2018 Haki ya kunakili: Berthrine Rasoanirina. Itumike baada ya kupata ruhusa. Huduma ambazo zinapatikana kwenye Paratext: Upatikanaji wa matoleo mbalimbali ya Biblia, ambayo yanaonwa na kulinganishwa upande kwa upande Upatikanaji wa matoleo ya Biblia yaliyoko kwenye matini chanzo za Kiebrania na Kigiriki, na kamusi za lugha hizi za awali; Upatikanaji wa raslimali kama vile UBS Translators Handbooks na SIL Translators notes; Upatikanaji wa nyenzo kwa ajili ya kukagua mtiririko wa tahajia katika tafsiri, alama, muundo, matumizi ya maneno muhimu ya Kibiblia, majina yaliyotoholewa, na masuala mengine yanayohitaji kuangaliwa yalivyotumika; Upatikanaji wa nyenzo inayotambua vifungu vinavyoenda sambamba, na sehemu mbalimbali tofauti kwenye Biblia; Nafasi ya kuingiza na kuhariri kitabu kilichotafsiriwa (au kufanya tafsiri ya kujirudia); Nafasi ya kushirikiana rasimu ya tafsiri na wanatimu wengine, na chelezo kwa uhifadhi salama; Nafasi ya kuambatanisha maelezo yanayohusu vipengele vya rasimu inayotafsiriwa ambayo yanahitaji kujadiliwa zaidi na kutolewa maamuzi, na njia ya kufuatilia majibu kutoka kwa wanatimu wengine wa utafsiri, na Nafasi ya kutengeneza tafsiri rejeshi ya neno-kwa neno, ambayo inaweza kuwa ya msaada kwa mshauri mwelekezi. Ni vyema iwapo rasimu ya tafsiri itachapwa kwenye kompyuta haraka iwezekanavyo, ili ipatikane kwa muundo ambao unaweza kupitiwa, kufanyiwa marekebisho, kuhifadhiwa na kushirikishwa wengine kwa urahisi. Raslimali nyingine za ziada kuhusu “Kuichapa tafsiri kwenye Kompyuta – Utangulizi kuhusu Programu ya Paratext”  Raslimali nyingine za ziada kuhusu “Kuichapa tafsiri kwenye Kompyuta – Utangulizi kuhusu Programu ya Paratext” BT4 Nyenzo zinazopatikana kwenye mtandao 13_Introducing_the_Paratext_programm.pptx 13_Learning_to_keyboard_your_translation.pptx Tovuti Learning about Paratext: https://paratext.org/support/learning/. Tovuti hii inajumuisha kanda za video zinazoelezea masasisho ya programu ya Paratext na kutoa mafunzo kuhusu matumizi.  Sura ya  Hatua ya 3: Misaada ya ziada – Utangulizi wa kitabu na vichwa vya habari vya vifungu Tumeona kwamba msomaji wa tafsiri anaweza kuhitaji kufahamu usuli fulani iwapo atataka kuelewa ujumbe ambao mwandishi wa awali alikusudiakuuwasilisha. Atahitaji kujua mambo muhimu juu ya vile ambavyo watu waliishi wakati kitabu hiki cha Biblia kilipokuwa kinaandikwa, na juu ya hali ya kihistoria ilivyokuwa wakati huo. Sura hii na sura itakayofuata, zinatoa mapendekezo juu ya njia ambazo taarifa kama hizo zinaweza kutolewa kwa msomaji. Utangulizi wa kitabu Baadhi ya matoleo ya Biblia yanakuwa na utangulizi mfupi kwa kila kitabu. Mifano kwenye tafsiri za Good News Translation na Biblia Habari Njema inaweza kutazamwa kwenye Paratext. Utangulizi kwa kawaida unamtambulisha mwandishi na hadhira ambayo alikuwa akiilenga, na inajumuisha maelezo kwa ufupi kuhusu muda na matukio ya kihistoria wakati kitabu kiliaandikwa. Utangulizi unaweza kujumuisha habari ambazo ni za muhimu na zinazosaidia kuleta uelewa ulio sahihi wa ujumbe wa kitabu. Kwa mfano, ili kuuelewa ujumbe wa nyaraka kwa Wagalatia, ni muhimu kuelewa kazi ya tohara kwenye utamaduni wa Kiyahudi. Maelezo mafupi yanayoelezea maana ya tohara kwa utamaduni wa Wayahudi yanaweza basi kujumuishwa kwa ajili ya kuleta manufaa kwenye utangulizi wa kitabu. Wakati Paulo alipokuwa akiandika kila barua yake, alikuwa na hadhira mahsusi aliyokuwa akiilenga akilini mwake, lakini inaonekana ya kwamba alikuwa akitarajia kwamba kile alichokuwa anakiandika kinaweza pia kutumika zaidi ya hadhira aliyoikusudia: Kwa kanisa la Mungu lililoko Korintho, kwa wote waliotakaswa katika Kristo Yesu, walioitwa kuwa watakatifu pamoja na wote walioko kila mahali wanaliita jina la Bwana wetu Yesu Kristo, ambaye yeye ni Bwana wao na Bwana wetu (1 Wakorintho 1:2, herufi za mlalo zimeongezwa) Kwa vitabu virefu, inasaidia kujumuisha muhstasari mfupi wa sehemu kuu na maudhui ya kitabu. Sura ya 14 Hatua ya 3: Misaada ya ziada – Utangulizi wa kitabu na vichwa vya habari vya vifungu  Vichwa vya habari vya vifungu Kwenye matoleo ya kisasa ya Biblia, matini imepangwa katika vifungu na aya. Mgawanyo huu unasaidia kwa ajili ya masomo binafsi, na kwa ajili ya kuchagua vifungu vya kusomwa kwa sauti. Kila kifungu kinaelezea tukio moja ama kinajadili mada moja. Mpangilio mzuri wa kuufuata ni ule wa NIV au GNT. Kwenye matoleo haya, vichwa vya habari. Vinagawanya matini kwenye vifungu kamili, maana, vikiwa vinaonesha maudhui makuu ya kifungu; Humsaidia msomaji kupata rejea mahsusi kwa urahisi zaidi; na Zinasaidia kupunguza mfululizo wa kurasa ndefu za uchapishaji ambao unaweza kuonekana mgumu kwa msomaji mpya. Kila kichwa cha habari kinapaswa kielezee maudhui ya kifungu kinachofuata. Kichwa cha habari kinapaswa kumpatia msomaji maelezo machache ya muktadha, ili kwamba aelewe mada gani inayokuja kwenye kifungu, mara nyingine pia, kuwatambulisha washiriki watakaohusika. Lakini kisielezee kila kitu kilichomo kwenye kifungu- isiwe kama ni muhtasari wa kifungu. Vichwa vya habari pia vinaakisi mwelekeo mkuu na mikazo ya kitabu. Kwa mfano, kwenye Injili ya Mathayo, mada kuu ni ukweli kwamba Yesu hakuja kwa ajili ya Wayahudi peke yao, bali pia kwa watu wa mataifa mengine. Vichwa vya habari kama hivi vinaakisi haya: Mathayo 2:1-12 Wageni kutoka mbali wanakuja kumwona Yesu Mathayo 8:5-13 Yesu anamponya mtumishi wa askari wa Kirumi Mathayo 15:21-28 Yesu anamponya mwana wa mama ambaye ni mgeni Paratext inatoa zana ya kutazama vichwa vya habari mbadala ambavyo vimetumika kwenye matoleo tofauti tofauti ya Biblia. Haya yanapatikana kwenye menyu ya Paratext: “Tools> Checklists/Section Headings.” Kuona vichwa vya habari mbadala kutamsaidia mtafsiri kupata muundo ambao ni bora kwa ajili ya tafsiri yake. Vichwa vya sehemu (Matendo 1:1–4:37) Tafsiri kutoka NIV Tafsiri kutoka ESV Tafsiri kutoka NLT Tafsiri kutoka GNT 1:1 Yesu anachukuliwa Mbinguni Ahadi ya Roho Mtakatifu Ahadi ya Roho Mtakatifu 1:6 Kupaa Kupaa kwa Yesu Yesu Anachukuliwa kwenda Mbinguni 1:12 Kuchaguliwa kwa Mathiya kuchukua nafasi ya Yuda Kuchaguliwa kwa Mathiya kuchukua nafasi ya Yuda Mathiya anachukua nafasi ya Yuda Mrithi wa Yuda 2:1 Roho Mtakatifu anakuja siku ya Pentekoste Kuja kwa Roho Mtakatifu Kuja kwa Roho Mtakatifu Kuja kwa Roho Mtakatifu 2:14 Petro Anahubiria Umati Mahubiri ya Petro siku ya Pentekoste Petro anauhubiria umati Ujumbe wa Petro Vichwa vya habari vya vifungu  Tafsiri kutoka NIV Tafsiri kutoka ESV Tafsiri kutoka NLT Tafsiri kutoka GNT 2:42 Ushirikiano wa Waumini Ushirikiano wa Waumini Waumini wanaanzisha ushirikiano 2:43 Maisha miongoni mwa Waumini 3:1 Petro Anamponya Ombaomba Kiwete Ombaomba Kiwete Anaponywa Petro Anamponya Ombaomba Mlemavu Ombaomba mlemavu Anaponywa 3:11 Petro anaongea na watazamaji Petro Anaongea kwenye Ukumbi wa Sulemani Ujumbe wa Petro Hekaluni 3:12 Petro anahubiri Hekaluni 4:1 Petro na Yohana mbele ya Wanasehedrini Petro na Yohana Mbele ya Baraza Petro na Yohana Mbele ya Baraza Petro na Yohana mbele ya Baraza 4:23 Waumini Wanafanya maombi Waumini Wanafanya Maombi kwa Ujasiri Waumini Wanafanya Maombi kwa Ujasiri Waumini wanaombea kuwa na Ujasiri 4:32 Waumini Wanashirikiana kwenye mali zao Wanashirikiana kila kitu kwa pamoja Waumini wanagawana Mali zao Waumini wanagawana Mali zao Zingatia sifa hizi za msingi wakati unapojiandaa kutengeneza vichwa vya habari. .1 Kuweka habari za usuli ambazo ni za msingi Wakati mwingine, habari muhimu za usuli ambazo hazijatolewa kwenye matini zinaweza kuwekwa kwenye kichwa cha habari. Kwa mfano, Marko 15:1-5 inasimulia namna Yesu alivyopelekwa mbele ya Pilato. Lakini Injili hii ya Marko haisemi huyo Pilato alikuwa ni nani, ingawaje jambo hili liko wazi kwenye vifungu sambamba na hicho vinavyopatikana kwenye Injili za Mathayo na Yohana. Hivyo kichwa cha habari ambacho kingefaa kabla ya Marko 15:1 kinaweza kuwa: Vile wanavyomleta Yesu asimame mbele ya Pilato, Mrumi ambaye alikuwa ni Mtawala. Kwenye hadithi ya Msamaria Mwema (Luka 10:30-37), sehemu kuu ya hadithi hii inaegemea kwenye ukweli kwamba Wasamaria hawakuwa Wayahudi wa kweli na walikuwa wanadharauliwa na Wayahudi. Kiashiria cha jambo hili kingeweza kutolewa kwenye kichwa cha habari kifuatacho: Hadithi inayomhusu mgeni kutoka Samaria Sura ya 14 Hatua ya 3: Misaada ya ziada – Utangulizi wa kitabu na vichwa vya habari vya vifungu  Wakati mwingine ingefaa kutoa kidokezo kwenye kichwa cha habari ambacho kitamsaidia msomaji kuweza kupata uelewa sahihi wa matini. Kwa mfano, kabla ya kifungu kwenye Yohana 1:1-18, tafsiri moja ina kichwa cha habari kifuatacho, kinachomwandaa msomaji kuelewa kwamba “Neno” kwenye matini ifuatayo inamhusu Kristo: Jambo kuhusu Yesu Kristo, ambaye ni Neno wa Mungu .2. Wakati wa kutayarisha vichwa vya habari Wakati muafaka wa kutengeneza kichwa cha habari ni wakati ule unapotafsiri kifungu. Wakati huo, maudhui ya kifungu bado yanakuwa mabichi akilini mwako. Baada ya kukamilisha utafisri wa kitabu kizima, kagua vichwa vya habari kwenye kitabu chote, ili uone namna vinavyohusiana. Vichwa vya habari vinatakiwa viakisi maudhui ya kitabu, vikionesha mtiririko wa matukio au maendeleo ya vipengele vya mafundisho yaliyoko ndani. .3 Muundo wa vichwa vya habari Vichwa vya habari ni lazima viwe vifupi kiasi. Lakini visiwe vinachanganya wasomaji au kutoeleweka. Ni bora kuwa na kichwa cha habari kirefu kinachoeleweka kwa urahisi, kuliko kuwa na kichwa kifupi ambacho kinamchanganya msomaji. Hii hapa ni baadhi ya miundo tofauti ya vichwa vya habari vilivyoko kwenye matoleo kadhaa ya Kiingereza: Sentensi kamili Maelezo: Yesu anawatuma wanafunzi kumi na wawili (Marko 6:7) Yesu anawalisha wanaume elfu tano (Marko 6:30) Swali: Ni nani aliye mkubwa? (Marko 9:33) Amri: Geukeni kutoka kwenye dhambi zenu au mfe (Luka 13:1) Sentensi ambazo hazijakamilika Kukiri na Kumkataa Kristo (Luka 12:8) Kuufahamu wakati (Luka 12:54) Virai vya Nomino Kugeuka sura (Luka 9:28) Yesu na Belzebuli (Luka 11:14) Kondoo aliyepotea (Luka 15:1) Virai vya kuonesha mahali – kwa mfano, kuambua mahali ambako tukio fulani limetokea Huko Kupro (Matendo 1:4) Antiokia, huko Pisidia (Matendo 13:13) Ikonio (Matendo 14:1) Vichwa vya habari vya vifungu  Baadhi ya Lugha zinapendelea kutumia sentensi kamili badala ya vitenzi viambishi Banaba na Paulo wanatembelea Kupro (Matendo 13:4) Baadhi ya lugha zinapendelea mitindo kama ifuatayo: Namna Yohana alivyombatiza Yesu (Mathayo 3:13) Neno ambalo Yesu aliwafundisha watu kuhusu uombaji (Mathayo 6:5) Neno la namna ambavyo Yesu aliwaponya watu wengi (Marko 1:29) Namna Yesu alivyowalisha wanaume elfu tano (Marko 6:30) Hadithi juu ya kondoo ambaye alipotea (Luka 15:1) Mpangilio wa asili unaweza kuwa tofauti na ule wa lugha ya Kiingereza: Namna Yesu alivyowaponya watu wengi, neno lake (Marko 1:29) Kondoo ambaye alipotea, hadithi yake (Luka 15:1) Uangalifu unahitajika ili kutumia mtindo unaofaa wa vitenzi Mara nyingine, kwenye lugha ya Kiingereza, wakati uliopo unatumika kwenye kichwa cha habari kuonesha tukio lililopita. Hali hii inaitwa “historia ya sasa.” Baadhi ya lugha zinapendelea kutumia muundo wa vitenzi vinayoonyesha vitendo vilivyokamilika kwenye vichwa vya habari. Fanya majaribio ili kupata kipi kinachofaa sana! Jaribu uweze kuona ni kipi kinaeleweka na kukubaliwa na wale ambao tafsiri inaandaliwa kwa ajili yao! .4 Matumizi ya Viwakilishi Nomino kwenye vichwa vya habari Tumia majina badala ya viwakilishi nomino kwenye vichwa vya habari. Hii ni kwa sababu huenda msomaji anaanza kusoma mwanzoni mwa kifungu. .5 Matumizi ya herufi kubwa na alama kwenye vichwa vya habari Njia 1: Weka herufi kubwa kwenya herufi ya kwanza ya kichwa cha habari na baadaye herufi kubwa itatumika tu kwenye maneno ambayo yanahitajika kuandikwa kwa herufi kubwa, kama majina, viwakilishi nomino. (mtindo unaitwa “herufi kubwa kwenye sentensi”). Njia 2: Weka herufi kubwa kwenye herufi ya kwanza ya kichwa cha habari, na maneno yote yenye maudhui (nomino na vitenzi), lakini siyo maneno ya kisarufi ambayo ni viunganishi (mtindo huu unaitwa “herufi kubwa kwenye kichwa cha habari”). Njia ya 1 hapo juu ndiyo rahisi sana kuitumia kimtiririko na nyepesi zaidi kwa wasomaji wapya kuweza kusoma. Haishauriwi kuandika herufi zote za kichwa cha habari kwa kutumia herufi kubwa kwa sababu itakuwa ngumu kwa wasomaji wapya kusoma. Usiweke alama ya nukta mwishoni mwa kichwa cha habari. Iwapo kichwa cha habari ni katika muundo wa swali, weka alama ya swali. Kama kichwa cha habari ni cha mshangao, basi weka alama ya mshangao. Sura ya 14 Hatua ya 3: Misaada ya ziada – Utangulizi wa kitabu na vichwa vya habari vya vifungu  Kumbuka Vichwa vya habari vinasaidia kugawanya vifungu virefu kwenye matini. Vinamsaidia msomaji kuelewa mandhari ya kifungu. Aina zote za msaada zilizoainishwa hapo juu zinamsaidia msomaji kupata habari ambayo zitamsaidia kuelewa matini kwa njia ambayo mwandishi wa awali aliikusudia kuwa ieleweke. Raslimali za nyongeza kuhusu “Tafsiri za kitabu na Vichwa vya habari vya vifungu” BT4 Nyenzo zinazopatikana kwenye mtandao 14_Supplementary_helps_1_About_extra_textual_helps.pptx 14_Supplementary_helps_2-Book_introductions.pptx 14_Supplementary_helps_3_Section_headings.pptx 14_Bible_book_introductions.pdf 14_Section-headings_in_Ruth-Comparing_verions.pdf Kwa masomo zaidi Barnwell, Katherine. 1994. Supplementary helps in Scripture publications. Notes on Translation 8(2): 8-13. Clark, David J., and Christer Asberg. 2006. Section headings: Purposes and Problems. The Bible Translator 57(4): 194-202. Fry, Euan M. 1983. The use and value of section headings. The Bible Translator 34(2): 235-239. http://www.ubs-translations.org/tbt/1983/02/TBT198302.html?seq=37. Hoover, Joseph. 2008. Parable of the lamp: A dysfunctional section heading. The Bible Translator 59(4): 109-194. Loewen, Jacob A. 1985. A new look at section headings: The Bible Translator 36(2): 237-241. http;//www.ubs-translations.org/tbt/1985/02/TBT198502.html?num =237&x=0&y=0&num1=. Van Klinken-Rijneveld, Liesbeth. 2007. On the pupose of section headings: A functional approach. The Bible Translator 58)4):191-200. Wendland, Ernst R. 1993. On preparing a reader-friendly format: With emphasis on section headings. Notes on Translation 7(3):13-27. Zogbo, Lynell. 1990. Writing introductions to the books of the Bible. The Bible Translator 41(2):228-230. http://www.ubs-translations.org/tbt/1990/02/TBT199002.html?num =228&x=0&x=0&num1=.  Sura ya  Hatua ya 3, mwendelezo: Msaada wa ziada - Futinoti, Vifungu vya rejea, Vifungu sambamba, Faharasa, Vielelezo, Ramani na mengineyo Futinoti Futinoti zinaweza kutumika kwa sababu zifuatazo: Kutoa habari za usuli au ufafanuzi ambao hauwezi kujumuishwa kwa njia inayokubalika kwenye kifungu chenyewe. Kutoa tafsiri mbadala mara kwa mara, kwa mfano Yohana 7:37-38 kwenye NIV na GNT Kuonesha njia mbadala ya kusoma maandishi ya lugha ya awali, panapokuwa na haja ya kuonesha njia hiyo mbadala. Kwa ujumla, inashauriwa kufuata maandishi yaleyale kama yaliyoko kwenye matoleo ya Biblia ambayo yamechaguliwa kuwa matini chanzo ya msingi, kwa mfano NIV. Kuonesha mahali ambapo mpangilio wa maneno kwenye matini umebadilishwa kwa ajili ya kupata tafsiri yenye maana zaidi. Maneno yaliyo kwenye mtindo sisisi kwenye matini chanzo yanaweza kutolewa pamoja na ufafanuzi wake kwenye futinoti, ikiwa inahitajika. Uwepo wa futinoti nyingi kwenye matini unampunguzia msomaji umakini wa kusoma matini yenyewe na inaweza kuchanganya badala ya kusaidia. Punguza matumizi ya futinoti yasizidi kiwango, ili iwe tu ni ya kupata msaada muhimu unaotakiwa kuwepo Jadili jambo hili na mshauri mwelekezi wako. Programu ya Paratext inatoa njia za namna ya kuweka futinoti ili ziwe tofauti na matini. Vifungu vya rejea Vifungu vya rejea vinatambulisha kifungu kingine kwenye maandiko ambacho ni muhimu kwa kifungu ambacho kinaangaliwa. Matukio ya rejea ya vifungu yanajumuisha: kutambua kifungu ambacho kinaelezea matukio ya kihistoria yanayorejelewa, kwa mfano Mathayo 24:38 inarejea kwenye hadithi ya Nuhu, inayopatikana kwenye kitabu cha Mwanzo 6:5-8:22; na Sura ya 15 Hatua ya 3, mwendelezo: Msaada wa ziada - Futinoti, Vifungu vya rejea, Vifungu sambamba, Faharasa, Vielelezo, Ramani na mengineyo  kutambulisha chanzo cha nukuu, mara nyingi kifungu cha Agano la Kale kilichonukuliwa kwenye Agano Jipya. Kwa mfano, Matendo 13:33 inarejea Zaburi 2:7, Isaya 55:3, na Zaburi 16:10; Warumi 1:17 inarejea Habakuki 2:4. Nukuu kama hizi zinatambulishwa kwa kifungu kilichotafsiriwa neno kwa neno, “Imeandikwa.” Nukuu huenda zikajumuisha unabii ambao umetimia, kama kwa mfano, kwenye Warumi 15:12, inayorejea Isaya 11:10. Vifungu vya rejea vilivyoko kwenye matoleo ya Kiingereza vinatofautiana. Vile vilivyoko kwenye NIV, GNT na NLT ndivyo mifano mizuri ya kuzingatia. Kwa kawaida vifungu vya rejea vinawekwa chini ya ukurasa, kama futinoti. Vifungu sambamba- aina maalum ya vifungu vya rejea Kwenye vitabu vya Injili, hasa vile vitatu vya kwanza, kuna vifungu ambapo tukio lilelile linaelezewa kwenye zaidi ya kitabu kimoja cha Injili, kikiwa na maneno yaleyale. Kwa mfano, vifungu vilivyo sambamba vinaeleza jinsi Shetani alivyomjaribu Yesu ni Mathayo 4:1-11, Marko 1:12-13, na Luka 4:1-13. Hivyohivyo, kuna vifungu sambamba vingi kwenye Agano la Kale, kwa mfano Isaya 2:2-4 na Mika 4:1-3. Matoleo ya NIV na GNT vina rejea ya vifungu sambamba mara tu baada ya kichwa cha habari cha kifungu husika. Zingatia kufuata mtindo huu. Paratext ina orodha ambayo unaweza kuchagua na kulinganisha vitu vifuatavyo: vifungu vyote vinavyokwenda sambamba vifungu sambamba kwenye Agano Jipya, ikijumuisha vifungu vilivyoko kwenye Injili tatu za kwanza vifungu vya Agano la Kale vilivyonukuliwa katika Agano Jipya vifungu sambamba katika Agano la Kale. Faharasa Baadhi ya matoleo ya Biblia, kama GNT, yana faharasa nyuma ya kitabu. Hii ni orodha yenye ufafanuzi wa dhana na vitu ambavyo huenda havijulikani kwenye eneo la lugha inayopokea tafsiri. Faharasa inaweza kutumiwa vizuri kwa ajili kufafanua maneo maalum kama “Farisayo”, “Sadukayo”, “Mwana wa Mtu” na mengine mengi. Kwenye toleo la Agano Jipya pekee, inaweza pia kutumika kwa ajili ya kutoa taarifa fupi za usuli kuhusu tabia za washiriki wakuu wa Agano la Kale ambao wanatajwa kwenye Agano Jipya. Maneno ambayo ufafanuzi wake unatolewa kwenye faharasa yanawekewa alama ya nyota (*) kwenye kitabu. Lakini inapaswa kukumbukwa kwamba wasomaji wengi hawafanyi rejea kwenye faharasa wakati wanapokuwa wakisoma Matini yenyewe inapaswa kutafsiriwa kwa njia yenye kuleta maana kwa kadri iwezekanavyo. Vielelezo  Mifano ya faharasa inapatikana kwenye Translator’s workplace, ikiwa inatoa taarifa ambazo zinaweza kuchukuliwa kwa ajili ya matumizi mahsusi, kama inavyohitajika. Vielelezo Picha ambazo zimechaguliwa vizuri, zimewekwa vizuri, na sahihi kihistoria zinaweza kuwa ni msaada wa kweli kwa msomaji. Vitu au shughuli zinazotajwa kwenye matini ya Biblia ambavyo havifahamiki kwenye utamaduni wa lugha inayopokea tafsiri zinaweza mara nyingine kuwakilishwa na picha. Picha si mapambo tu; zinamsaidia msomaji kuelewa maana ya matini. Picha zinazotumika kwenye machapisho ya Maandiko ni lazima ziwe wazi na rahisi kueleweka; ijaribu kila picha unayopanga kuitumia kwa kuionesha kwa wawakilishi wa wazungumzaji wa lugha inayopokea tafsiri, ili kugundua iwapo inaweza kueleweka. Sahihi na za kweli kwa utamaduni wa Kibiblia. Wakati mwingine inasaidia iwapo kutawekwa ufafanuzi mfupi chini ya picha. Hii inaitwa “maelezo mafupi.” Toleo la Biblia ambalo linatumia vielelezo kama msaada wa kuleta uelewa kwa msomaji kwa njia hii, ni toleo la RSV, lililochapishwa na Collins kwa ajili ya British and Foreign Bible Society likiwa na vielelezo, iliyotengenezwa na Horace Knowles. Utangulizi wa toleo hili unafafanua kuwa: “Badala ya aina ya picha za kawaida za hadithi, kuna michoro midogo ya rahisi ambayo inafanana zaidi kama vielelezo vya kisasa kuliko michoro. Hii imepachikwa kwenye matini mahali penye kuhitajika msaada.” Mifano: Wanyama na mimea inayotajwa ndani ya matini ya Biblia ambayo inaweza kuwa haifahamiki miongoni mwa wasomaji: ngamia, dubu, manemane, hisopo, mtini, mzabibu na zabibu. Vitendo ambazo hazifahamiki kwenye utamaduni wa lugha inayopokea tafsiri: mchungaji na kondoo, watu wanaolima kwa kutumia jembe la kukokotwa na wanyama, mnara wa mlinzi kwenye shamba la mizabibu, mpanzi akipanda mbegu kwa kuzitmwaga kwa mkono; na Vitu vinavyohusu utaratibu wa dini ya Kiyahudi: Hema la kukutania, makuhani na walawi wakiwa kwenye mavazi yao rasmi, madhubahu. Jozi ya awali ya vielelezo ya Horace Knowles, ambayo imeongezwa na Louise Bass, kuongezea picha za nyongeza ambazo zina faida katika kuelezea tofauti za kitamaduni, kwa kutumia aina ileile ya uchoraji. Jozi hii ya michoro inadhibitiwa kwa haki miliki ya British and Foreign Bible Society. Miradi ya utafsiri inayohitaji kutumia michoro hii wanapaswa kuwasiliana na shirika la Utafsiri wa Biblia ambayo inasimamia miradi yao. Kanda iliyojaa michoro ya Horace Knowles na Louise Bass inapatikana kwa wanaoihitaji. Wote ambao wanahusika katika uandaaji wa Maandiko kwa ajili ya kuchapishwa wataweza kutoa ushauri juu ya taratibu zilizopo kwa sasa. Sura ya 15 Hatua ya 3, mwendelezo: Msaada wa ziada - Futinoti, Vifungu vya rejea, Vifungu sambamba, Faharasa, Vielelezo, Ramani na mengineyo  Jozi za michoro ya Kibiblia ambayo inapatikana Michoro ya Horace Knowles na Louise Bass * 1954, 1967, 1972- British and Foreign Bible Society. Maboresho na nyongeza –Louise Bass * 1994, -British and Foreign Bible Society. David C. Cook, *David C. Cook Publishing Co. (Ruhusa zinapatikana kutoka kwa wachapishaji kwenye tovuti, https://davidccook.org/david-c-cook/permissions/.) Michoro ya Darwin Dunham, *United Bible Societies, Africa Regional Centre, Nairobi, Kenya. Michoro ya Graham Wade, United Bible Societies, Africa Regional Centre, Nairobi, Kenya. (Tovuti http://fmosoft.com/, pata ruhusa ya kutumia bure ramani na raslimali nyingine.) Raslimali nyingine za nyongeza kuhusu “Futinoti, Vifungu vya rejea, Vifungu vinavyoenda sambamba, Faharasa, Michoro, Ramani na nyingine zaidi” Kwa habari zaidi, wasiliana na idara ua uchapaji ya Utafsiri wa Biblia ambayo mradi wako inashirikiana nayo, au wasiliana na publications_intl@sil.org. BT4 Nyenzo zinazopatikana kwenye mtandao 15_Supplementary_helps_4-Illustrations_and_maps.pptx 15_Supplementary_helps_5-footnotes_glossary_parallel-passages.pptx Kwa masomo zaidi Barnwell, Katharine. 1990. Choosing illustrations for Scripture publications. Notes on Translation 4(2):2-17 Blight, Richard C. 2005. Footnotes for meaningful translations of the New testament. Journal of Translation 1(1). (Inaweza kuonwa kwa kupitia tovuti, https://www.sil.org/resources/publications/jot/ Pia tazama kwenye https://www.sil.org/resources/publications/entry/40266.) Blight, Richard C., na Katharine Barnwell. 1999. Supplementary information for Scripture publications. Dallas: SIL International. (Inapatikana kwenye Translator’s Workplace.) Blight, Richard C., na Katharine Barnwell. 2005. How to prepare a glossary and a topical index. Dallas: SIL International. (Inapatikana kwenye Translator’s Workplace.)  Sura ya  Hatua ya 4: Ukaguzi wa ndani ya Timu Aina tofauti za ukaguzi Mtafsiri anayetengeneza rasimu ya utafsiri yeye ndiye atakayekuwa wa kwanza kuikagua kazi yake– asome kwa uangalifu rasimu hiyo kwa kufanya ukaguzi wa msingi wa tahajia na muundo kwenye Paratext. Ukaguzi mkubwa unaofuata ni “Ukaguzi wa ndani ya timu.” Hii ni hatua ya 4 katika “Utaratibu wa Hatua 10 za Utafsiri.” Inapowezekana, inatakiwa kuwe na zaidi ya mtafsiri mmoja aliyepata mafunzo ya utafsiri anayefanya kazi katika mradi huo. Watafsiri wanatakiwa kutafsiri vitabu tofauti au sehemu tofauti za kitabu kirefu. Kwa hivyo, ni muhimu kwa watafsiri wote kupata nafasi ya kukaa pamoja na kukagua kila kitabu kilichotafsiriwa, mara tu baada ya kutafsiriwa. Hii ni muhimu kwa ajili ya kukagua usahihi wa maudhui na usahihi wa matumizi ya mfumo wa tahajia na muundo. Ukaguzi mwingine ni ule unaofanywa pamoja na mshauri mwelekezi. Tazama sura ya 19 kwa maelezo zaidi kuhusu ukaguzi wa tafsiri pamoja na mshauri mwelekezi. Ukaguzi wa ndani ya timu Baadhi ya ushauri na mapendekezo muhimu zaidi huwa yanatoka kwa washiriki wengine kwenye timu ya watafsiri. Iwapo kuna watafsiri wawili au zaidi ndani ya timu, wanabadilishana kazi zao ili kupata maoni na mapendekezo kutoka kwa kila mmoja. Timu nyingi zinaona ni msaada iwapo ushauri utolewe kwanza kwa maandishi, kwa kuyumia sehemu ya kuandika “maelezo” iliyoko kwenye Paratext, na kisha wakae pamoja kusoma tafsiri kwa sauti na kujadiliana kwa pamoja shida zile ambazo hazijatatuliwa. Jaribu kutafuta njia muafaka ambayo itafaa kwa ajili ya timu yako. Wakati wa kukaa pamoja kwa ajili ya ukaguzi wa ndani ya timu, mabadiliko yanaweza kufanywa moja kwa moja kwenye matini husika ndani ya Paratext. Itakuwa ni bora iwapo kazi inayokaguliwa ikaoneshwa kwenye skrini au ukutani kwa kutumia projekta. Kwa njia hii, wale wote wanaohusika wataweza kuona marekebisho yanayofanywa na kuendele kutoa maoni yao. Kipengee cha “Paratext Live” kwenye programu ya Paratext pia kinarahisisha kazi hii. Sura ya 16 Hatua ya 4: Ukaguzi wa ndani ya Timu  Tena ukaguzi wa ndani ya timu ni fursa nyingine ya kujadili na kukagua maneno muhimu ya Kibiblia. Washiriki wa timu ya utafsiri wanahitaji kuwa na ushirikiano kwenye utafsiri wa maneno haya, ili yatafsiriwe kwa njia moja, kulingana na mazingira, kwenye vitabu vyote vya Biblia. Timu pia inapasa kutunza kumbukumbu za makubaliano yaliyofanyika na kufanya mapitio kila baada ya muda. Kwa ajili ya majadiliano (1) Je, inafaa kufanya ukaguzi wa timu mkiwa pamoja, au kila mtu afanye kivyake na kutuma hoja kwa washiriki wenziye ili wazione? (2) Ni wakati gani wa kufanya ukaguzi wa ndani ya timu? Ni mara ngapi washiriki wa timu wakutane kwa ajili ya kufanya ukaguzi wa ndani ya timu? (3) Je, iwapo timu husika ina washiriki mchanganyiko wa wazee na vijana, kifanyike nini katika kuwatia moyo wote ili wachangie mawazo, kusikilizana, na kuheshimu mawazo ya kila mmoja? Sababu za kuzingatia kwenye ukaguzi wa ndani ya timu Je, tafsiri ni sahihi? Linganisha tafsiri mstari-kwa-mstari na matoleo chanzo. Je, kuna sehemu ya maana ambayo imekosekana? Je, tafsiri imeongeza kitu chochote kwenye maana ya awali? Je, maana imbadilishwa kwa namna yoyote? Je, tafsiri iko wazi? Je, kuna kitu chochote kwenye tafsiri ambacho kinaleta mkanganyiko kwa hadhira inayolengwa? Je, kuna kitu chochote kwenye tafsiri ambacho kinaweza kutoeleweka? Je, ni wazi nani alifanya nini? Je, kuna nahau au tamathali za semi ambazo zimetafsiriwa neno-kwa neno badala ya maana halisi? Je, muunganiko wa mawazo uko wazi kwenye kifungu? Je, tafsiri ni asilia? Mshiriki mmoja wa timu, asome tafsiri kwa sauti wakati washiriki wengine wa timu wakisikiliza bila ya kuangalia kwenye matini ya tafsiri au kwenye toleo chanzo. Wasikilize na kubaini kama kuna sehemu yoyote ambayo inakosa uasilia au inaonekana kama ni ya kigeni. Je, inasomeka vizuri? Timu pia inaweza kufanya majaribio kwa kusimulia tena yaliyomo kwenye matini hiyo kwa mdomo. Je, tahajia, alama, na uumbizaji vimekaa vizuri? a. Kagueni tahajia, hususani sehemu yoyote ambayo inahitaji uangalizi wa kipekee. Kwa mfano, kwenye lugha ambazo zina alama maalumu kutenganisha herufi fulani (kama vile vidoti chini ya irabu), hizi huenda zikawa zimekosewa. Angalia mtiririko. Pia angalia kwa kuhakikisha alma zote za toni zinakuwapo. Raslimali za ziada kuhusu “Ukaguzi wa ndani ya timu”  b. Kagueni tahajia za majina. Herufi zake zimeandikwa kwa mpagilio uliokubaliwa? Paratext ina kitendea kazi kinachosaidia katika kukagua utaratibu wa jinsi majina yalivyoandikwa. c. Kagueni matumizi ya herufi kubwa na kuona iwapo herufi kubwa zimetumika kwa utaratibu? Ni vyema kuamua mapema aina ya virai vitakavyoandikwa kwa kutumia herufi kubwa kama vile, Mwana wa Mtu, Kitabu cha Mungu, Nyumba ya Mungu na kadhalika. Tunzeni orodha ya virai hivi. Hii, itawasaidia kuwa na makubaliano ambayo yatafanikisha kazi hapo baadaye. d. Kagueni alama za uandishi. Je, alama za kituo na mikato zimeandikwa pale panapohitajika? Je, kuna alama ya kuuliza mwishoni mwa kila swali? Je, alama za funga na fungua semi ( “ ”) zimewekwa kwenye alama zake, (au kwa njia nyingine ambayo mmeamua kuzionesha)? Hakikisha kuwa alama hizo zipo sehemu husika mwanzoni na mwishoni mwa sehemu zote zenye nukuu. Iwapo alama za parandesi ( ) zimetumika mahali popote, hakikisha kuwa kuna alama ya kufunga kila mahali ambapo alama ya kufungua imewekwa. e. Kagueni nambari za sura na kurasa. Iwapo kuna moja imekosekana, kuweni makini kuiweka kwenye sehemu yake sahihi. Kuna vitendea kazi kwenye Paratext vinavyosaidia kwa kiwango kikubwa ukaguzi huu. Pata nafasi ya kujifunza matumizi ya vitendea kazi hivi kwa ufanisi. Mchoro wa 3: Timu wakiwa kwenye ukaguzi. © 2018 na John Afro Enabg. Inatumika kwa ruhusa Raslimali za ziada kuhusu “Ukaguzi wa ndani ya timu” BT4 Nyenzo zinazopatikana kwenye mtandao 16_Team_Check.pptx  Sura ya  Hatua ya 5: Kuifanyia majaribio Tafsiri pamoja na Jamii inayopokea Tafsiri Kuna umuhimu gani wa kuijaribisha tafsiri? Kugundua iwapo kwa kweli tafsiri iko sahihi, wazi, na asilia. Je, inawasilisha maana ya kweli kwa hadhira iliyolengwa, ambayo ndiyo wawakilishi wa wazungumzaji wa lugha inayopokea tafsiri? Kutafuta njia za kuiboresha tafsiri. Kuwapatia wazungumzaji wa lugha nafasi ya kushirikisha mawazo yao na kutoa maoni yao juu ya tafsiri. Watajua ya kuwa tafsiri hiyo ni mali yao na kwamba maoni yao yanathaminiwa. Kuna tofauti gani kati ya “kukagua” na “kujaribisha”tafsiri? “Ukaguzi” unamaanisha kazi ambayo washiriki wa timu ya utafsiri wanaifanya baina yao wenyewe. Inajumuisha uchunguzi wa kina wa kila kipengere cha utafsiri, ili kuhakikisha kwamba ni sahihi iwezekanavyo kwa kila njia. Ukaguzi ni kazi ya kuchosha, lakini ni ya muhimu sana. “Kujaribisha” ni mchakato wa kupeleka tafsiri kwa wazungumzaji wa lugha, ili kubaini iwapo inaeleweka kwao, na kama ujumbe unaowashilisha uko sahihi. Kwenye baadhi ya maeneo hapa duniani hatua hii inaitwa “ukaguzi pamoja na mzungumzaji asilia wa lugha ambao hawajahuzishwa kwenye kazi ya kutafsiri.” Njia mbalimbali tofauti za kuijaribu tafsiri zitaelezewa kwenye sura hii. “Kuhakiki” kunafanywa na washiriki fulani wa jamii ya lugha inayopokea tafsiri ambao wameteuliwa kuwa wahakiki. Kazi yao ni kusoma rasimu za tafsiri na kutoa mrejesho wa kuwasaidia watafsiri kusahihisha na kuboresha tafsiri. Mchango wao ni wa muhimu hasa katika kujaribu kuhakikisha kwamba tafsiri inakubalika kwenye madhehebu tofauti tofauti, kwa wazungumzaji wa lahaja tofauti tofauti na makundi mengine ndani ya jamii. Baadhi ya njia za kuijaribisha tafsiri zinajumuisha: Sura ya 17 Hatua ya 5: Kuifanyia majaribio Tafsiri pamoja na Jamii inayopokea Tafsiri  Kusoma tafsiri kwa sauti a. Katika kujadili utaratibu wa kutengeneza rasimu ya tafsiri (sehemu ya ), imeshauriwa kwamba, baada ya kutengeneza rasimu ya tafsiri, jisomee kwa sauti, ukisikiliza jinsi inavyosikika. Unaweza kugundua vitu ambavyo hukuviona wakati ulipokuwa ukiipitia tafsiri yako ya maandishi. Kwa mfano, unaweza kugundua kwamba kuna haja ya kuboresha miunganiko kati ya sentensi na katikati ya vifungu. b. Jisomee tena kwa sauti siku chache baadaye. Unaweza kugundua wakati huo baadhi ya vitu ambavyo hukuweza kuviona mara ya kwanza c. Msomee mtu mwingine tafsiri hiyo kwa sauti. Muombe akuambie mahali ambapo haieleweki na siyo asilia. d. Irekodi kazi yako uliyoisoma kwenye kinasa sauti. Mtafsiri (au mtu mwingine) aisome tafsiri kwenye kinasa sauti, ili kwamba watu waweze kuisikia tafsiri na vile vile kuisoma. Wasomaji wajaribu mara kwa mara kuisoma tafsiri hiyo wakiwa wanajitayarisha kuirekodi, watagundua makosa yaliyoko kwenye tafsiri ambayo hawakuwa wameyaona hapo mwanzo. Pia, kurekodi sauti ni njia nzuri ya kufanya tafsiri iwafikie wengine ambao hawajui kusoma. Programu ya HearThis, au Scripture App Builder zinapatikana kwa ajili ya kuwezesha kurekodi. Angalia kwenye tovuti: ya https://software.sil.org/hearthis/na https://software.sil.org/scriptureappbuilder/. Kuwasikiliza wasomaji Kusudi la jaribio hili ni kutafuta sehemu ambapo tafsiri inawapa wasomaji ugumu kwa kuisoma. Iwapo mtu anakiona kifungu kigumu kwake kukisoma, inatokea hivyo kwa sababu Maana haikuwa wazi au Lugha iliyotumika siyo asilia, haikutarajiwa, ina utata. Kwa jaribio hili, unahitaji kupata msaada wa watu ambao wanaweza kusoma vizuri. Weka wazi kwa wasomaji kuwa hujaribu uwezo wao wa kusoma ili uone kama ni wasomaji wazuri, badala yake ni kujaribu tafsiri, ili uone namna ya kuiboresha. Angalia tofauti kati ya matini iliyoandikwa na kile kinachosomwa, kama vile: Iwapo msomaji anakwamakwama, au anasoma vibaya, kagua uone ni kipi kilichosababisha makosa hayo. Tafuta njia ya kuboresha tafsiri ili kwamba isomeke kwa urahisi mahali hapo. Mara kwa mara, msomaji anaweza kubadilisha maneno machache bila kujua kuwa amefanya mabadiliko. Mara nyingine hii inatokea kwa sababu msomaji anakuwa amechoka, au hayuko makini. Lakini mara nyingi, ni kwa sababu kulikuwapo na kitu ambacho si asilia kwenye tafsiri, na msomaji alibadilisha moja kwa moja na kuweka kitu kingine ambacho yeye alikiona kinafaa mahali hapo. Kuna uwezekano wa kuboresha tafsiri mahali hapo. Kunaweza kuwepo baadhi ya sehemu kwenye matini ambapo msomaji anasoma kitu ambacho ni tofauti kabisa na kile ambacho mwandishi alikikusudia. Atasoma neno hilo kwa “toni” ambayo inabadilisha maana, au huenda ikawa ni badiliko lingine. Iwapo msomaji anakosea kutamka neno ili kwamba maana yake inabadilika tofauti na kile ambacho mwandishi alikikusudia, hii inaonesha kuwa tafsiri haiko wazi. Msomaji hakuilewa maana halisi. Tafsiri hiyo inahitaji kurekebishwa. Jaribio la kusimulia tena  Chukua kila fursa kusikiliza kwa makini watu wanaosoma tafsiri ya Maandiko, kwa mfano, kwenye masomo ya Kanisani. Kwa kufanya hivyo, utaweza kujifunza iwapo tafsiri iko wazi kwa wale wanaoisoma au la. Kumbuka Kila wakati weka wazi kwa msomaji kwamba hufanyi majaribio ya kuona vile anavyosoma. Elezea kwa makini kuwa unatafuta njia za kuboresha tafisiri ili iwe bora. Jaribio la kusimulia tena Dhumuni la jaribio hili ni kugundua sehemu ndani ya tafsiri ambapo maana haiku wazi, au ambapo wasomaji watakuwa wameelewa maana potofu. Inaweza pia kutoa mawazo mazuri ya kuboresha tafsiri. a. Chagua kifungu kifupi kabisa (kama mistari mitatu au mine kwa wakati mmoja.) b. Soma kifungu hicho kwa mtu ambaye hajawahi kuijua hadithi hiyo. Au, iwapo mtu huyo anaweza kusoma, mwache asome yeye mwenyewe. c. Mwombe msikilizaji akisimulie kile kilichosomwa, kwa kutumia maneno yake mwenyewe. Ikiwezekana, kirekodi kile alichokisema. d. Sikiliza na ugundue vitu hivi vifuatavyo: Iwapo kuna sehemu yoyote ya maana inakosekana. Huenda ikawa mahali hapo hapakuwa wazi. Iwapo mtu huyo ameelewa kitu kingine tofauti na kile ambacho mtafsiri alikikusudia kieleweke. Hii nayo pia inaonesha kuwa tafsiri haiko wazi. Iwapo mtu huyo anatumia maneno mazuri kuelezea tena maana. Andika vitu hivyo, kwani yanaweza kutumika kuifanya tafisiri wazi na asilia zaidi. e. Rudia jaribio hili kwa watu wengine tofauti tofauti. Usimwombe mtu yeyote kuelezea tena kifungu ambacho amemsikia mtu mwingine akikielezea. Jaribio hili linaweza pia kutumika na kikundi cha watu. Majadiliano kati ya watu ndani ya kikundi yataleta vitu vya kuvutia kwa uwazi. Faida ya kurekodi simulizi inayosimuliwa tena ni kwamba kazi hiyo iliyorekodiwa inaweza kusikilizwa tena baadaye. Mtu anayefanya majaribio anakuwa na nafasi nyingine ya kuandika maelezo yoyote ambayo hakupata wasaa wa kuyaandika wakati wa kipindi cha kuijaribu tafsiri. Maswali na majibu Kusudi la jaribio hili ni kutafuta na kuona iwapo maana ya tafsiri ni sahihi na wazi. a. Chagua kifungu na uandae orodha ya maswali. Maswali hayo yawe mafupi. Yawe ni maswali ambayo yatahitaji majibu mafupi, majibu ya kweli. Maswali ya mfano kutoka Marko 2:1-2 Yesu alikuwa wapi wakati anahubiri? Ni nani walikuwa wanamsikiliza? Ni nani alikuja hapo na kutaka kumfikia? Sura ya 17 Hatua ya 5: Kuifanyia majaribio Tafsiri pamoja na Jamii inayopokea Tafsiri  Kwa nini walishindwa kumfikia? Walifanya nini? Yesu alisema nini kwa mtu aliyepooza? b. Soma kifungu kwa mtu mwingine (au kundi la watu) na uwaombe wajibu maswali. Andika majibu wanayoyatoa. c. Rudia zoezi hilo kwa watu wengine. Hakikisha kuwa maswali hayo yako wazi. Ikiwa msaidizi wako hajaelewa kile unachomuuliza, basi majibu yake hayatakusaidia. Yanaweza hata kukuongoza kwenye mahitimisho ambayo si sahihi. Maswali yanaweza pia kutumiwa kwenye mazingira ya mafunzo ya Biblia ya kikundi. Kuna idadi ya maswali yaliyotayarishwa katika lugha ya Kiingereza au Kiswahili kwa baadhi ya vitabu vya Biblia. Haya yanaweza kukusaidia katika utayarishaji wa maswali kwenye lugha yako. Iwapo swali fulani litajibiwa isivyo sahihi na watu tofauti tofauti, hii inaonesha kuwa matini haiko wazi mahali hapo. Epuka vitu hivi wakati wa kuuliza maswali: Usiulize “Je, umekielewa kifungu?” Usitumie maswali ambayo mtu anaweza tu kujibu “ndiyo” au “hapana.” Kumbuka Kama ilivyokuwa kwenye majaribio mengine, fafanua kwa umakini kwa kila mtu anayetoa majibu kwa maswali ambayo hujayatumia katika kuwajaribu (ili kuona kama wana akili, au wana majibu yaliyo sahihi), lakini badala yake unaifanyia majaribio tafsiri, ili kuona kama inawasilisha maana kwa uwazi. Mazoezi Kifuatacho hapa chini ni mfano wa rasimu ya kwanza ya tafsiri ya Marko 1:16-20. Jione kama unafanya jaribio la tafsiri hii. Umemuomba mzungumzaji mwingine orodha ya maswali yafuatayo na umepokea majibu haya. Kutokana na majibu haya, ni sehemu gani ndani tafsiri inayoonekana kuwa haiko wazi na labda inahitaji maboresho? Utahitaji kufanya rejea kwenye matoleo ya NIV na GNT, au toleo lolote lingine, kama toleo chanzo. Rasimu tafsiri ya kwanza kwa majaribio 16 Siku moja Yesu alikuwa akitembea kando ya maji ya Galilaya. Alipokuwa akitembea kando aliwaona Simoni na nduguye Andrea wakirusha nyavu kwenye maji. Walikuwa wakifanya hivyo kwa sababu walikuwa ni wavuvi. 17 Yesu aliwaita, “Njooni na mnifuate, nitawasaidieni kuvua watu.” 18 Mara moja waliinuka na kuacha nyavu zao na kumfuata. 19 Kisha walikwenda mbele kidogo zaidi na kuwakuta Yakobo na Yohana wakiwa wanarekebisha nyavu zao. 20 Yesu aliwaita nao pia na waliinuka mara moja na kumfuata, wakimuacha baba yao pamoja na watumishi kwenye ngalawa.  Kulinganisha njia mbadala za kutafsiri  Swali: Yesu alikuwa anatembea wapi? Jibu: Alikuwa akitembea kando ya ziwa. Swali: Aliwaona kina nani huko? Jibu: Simoni na nduguye, Andrea. Swali: Ni nani alikuwa nduguye Simoni? Jibu: Simfahamu. Swali: Walikuwa wakifanya nini? Jibu: Wanarusha nyavu baharini. Swali: Kwa nini walikuwa wakifanya hivyo? Jibu: Kwa sababu walikuwa heleyes. Swali: Heleyes ni kina nani? Jibu: Sifahamu. Swali: Kwa nini mtu anarusha nyavu baharini? Jibu: Huenda nyavu zilikuwa ni mbovu. Swali: Kwa nini Yesu aliwaambia wamfuate? Jibu: Alitaka wamsaidie kuwakamata watu fulani. Swali: Ni kitu gani Simoni na Andrea walikifanya baadaye? Jibu: Walikwenda pamoja na Yesu. Swali: Ni kina nani wengine ambso Yesu aliwaona? Jibu: Aliwaona Yakobo na Yohana. Swali: Ni nani alikuwa baba wa Yakobo na Yohana? Jibu: Sijui. Majibu haya yanaonesha kuwa kuna baadhi ya habari zimeondolewa na kwamba kuna baadhi ya vitu havieleweki, kuonesha kuwa tafsiri inahitaji kusahihishwa na kufanyiwa maboresho. Kulinganisha njia mbadala za kutafsiri Kama mtafsiri, wakati mwingine utakuwa ukifikiria juu ya njia mbadala za kutafsiri matini fulani. Unataka kutafuta ni njia gani kati ya hizo iliyo bora kwa ajili ya kuwasilisha maana sahihi kwa hadhira ambayo tafsiri inawalenga. Unahitaji pia kuvumbua tofauti zozote katika maana kwenye mibadala hiyo, na kama moja ya mibadala ni sahihi zaidi kwa maana iliyoko kwenye toleo chanzo. Waulize wale wanaokusaidia ni mbadala upi unaeleweka vyema kwao. Waombe wakueleleze maana wanayoilelewa kwa kutumia maneno yao wenyewe. Hii itasaidia kuonesha iwapo kwa hakika maana iliyo sahihi imewasilishwa. Sura ya 17 Hatua ya 5: Kuifanyia majaribio Tafsiri pamoja na Jamii inayopokea Tafsiri  Njia hii inaweza kutumiwa na wasaidizi mmojammoja au na kundi la watu, ikiwezekana kwenye kikundi cha kujifunza Biblia. Hii inaweza kuamsha majadiliano yenye manufaa. Washiriki wamjadala huenda wakapendekeza njia zingine mbadala ambazo ni bora zaidi ya zile zilizopendekezwa. Mapendekezo kama hayo yanatakiwa kuzingatiwa kwa umakini. Kuhakiki Wahakiki wanateuliwa kama wawakilishi wa wazungumzaji wa lugha inayopokea tafsiri ambao wanaleta mrejesho kwa timu ya watafsiri. Madhehebu ya makanisa yote kwenye eneo la lugha yanapaswa kualikwa kwenye uteuzi wa wahakiki. Wahakiki pia, wanateuliwa kuwakilisha eneo la lahaja mahsusi, au kikundi kingine cha kijamii. Wahakiki ni nani? Wahakiki wanapaswa kuwa ni mtu wanaozungumza kwa ufasaha lugha inayopokea tafsiri. Wanapaswa pia kuwa na nia ya kweli na kujitolea kwa kazi hiyo, ili wawe wanapeana mrejesho kadri vitabu vinavyoendelea kutafsiriwa. Kazi ya wahakiki ni ipi? Wahakikiki wanajifunza tafsiri, wanasoma kwa aumakini, kifungu kwa kifungu, ili kuona iwapo kuna makosa yoyote ama kuna jambo limeachwa au kuongezwa. Wanatoa maoni yao kwa ajili ya kuboresha tafsiri, ili kuifanya iwe wazi, na aslilia zaidi. Wataombwa kuleta mrejesho kuhusu masuala mahsusi, kama vile machaguo ya maneno maalum ya Kibiblia, au kuhusu aina ya lugha inayotumika kwenye utafsiri. Mhakiki anahitaji mafunzo gani? Iwapo mfumo wa uandishi wa lugha inayopokea tafsiri umetengenezwa hivi karibuni, wahakiki watatakiwa kupata mafunzo ya uelewa na kutumia mfumo huo wa kuandika. Watahitaji kupata nafasi ya kuufanyia mazoezi ili kwamba waweze kusoma rasimu za tafsiri kwa ufasaha na urahisi. Wahakiki wanapaswa pia kupokea mafunzo ya msingi ya kanuni na taratibu za utafsiri, ili waelewe namna ya kuweza kutoa mchango ambao utajumuishwa kwenye mchakato nzima wa utafsiri. Wanapaswa pia kujua kuwa wanatoa mchango muhimu sana kwenye mradi. Wahakiki wanafanyaje kazi zao? Wahakiki wanaweza kufanya kazi kila mtu peke yake, na pia wanaweza kukutana na kufanya kazi kwa pamoja kwa vipindi fulani kama kundi. Kukutana kama kikundi kunasaidia kuamsha hali ya kufikiri na kugundua mahali penye hoja tofauti za kuzingatia. Matoleo ya matini –iliyorekodiwa au iliyoandikwa  Matoleo ya matini –iliyorekodiwa au iliyoandikwa Toleo la rasimu kwa ajili ya kufanyiwa majaribio mapana unatayarishwa baada ya ukaguzi wa mshauri mwelekezi (angalia sura ya 19) kukamilika. Mtafsiri atakuwa anakusanya maoni na mapendekezo ambayo yamekuja kwa kupitia michakato ya ukaguzi na majaribio, na kurekebisha rasimu akifanyia mabadiliko yake kwenye Paratext. Matoleo ya rasimu yanaweza kutengenezwa aidha kwenye mfumo wa kurekodi au kuchapwa kwa maandishi, na vizuri ikawa kwenye mifumo yote miwili. Nakala zilizochapishwa zinapaswa kuandikwa kwa uwazi “Toleo la Rasimu” na liambatane na maelezo yanayokaribisha maoni na mapendekezo zaidi, ambayo yatatumwa kwa watafsiri. Habari kama hiyohiyo inapaswa kujumuishwa kwenye kanda zilizorekodiwa. Kanda zilizorekodiwa pia zinaweza kujumuishwa na matoleo ya kidijiti, ili kwamba msikilizaji anaweza kusoma pale anaposikiliza. Tazama: https://software.sil.org/scriptureappbuilder/. Kanda zilizorekodiwa, kwenye mtindo ambao unapatikana kwa urahisi kwenye simu za kiganjani, umekuwa ni maarufu sana. Watu wanasikiliza na kuanza kujadiliana kuhusu tafsiri - timu ya watafsiri ikisikiliza mjadala huo kwa makini na kutumia mrejesho katika kuisanifu tafsiri tayari kwa uchapwaji wa mwisho. Matoleo ya mswaada yatagawiwa kwa wachungaji na viongozi wa makanisa, na kwa mtu yeyote anayekubali kusoma na kutumia tafsiri. Njia ambapo rasimu hii itatumika, na mwitikio wa wasomaji na wasikilizaji, utasaidia timu ya watafsiri kutambua iwapo tafsiri iko tayari kwa ajili ya uchapishwaji kamili. Rekodi za rasimu za matoleo zinaweza kuwekwa ili kufutwa baada ya muda fulani kupita. Kabla Agano la Kale au Biblia nzima haijachapishwa, ni vyema kukachapishwa vitabu viwili au vitabu kama matoleo ya rasimu. Mambo mengi ya kujifunza yanaweza kupatikana kutokana na maoni na mapendekezo yanayotokana na matumizi ya matoleo haya ya rasimu, ili toleo la mwisho liweze kuboreshwa. Kutumia rasimu ya tafsiri kwenye vikundi vya kujifunza Biblia Matumizi ya rasimu ya utafsiri kwenye vikundi vya kujifunza Biblia, pia kwenye ibada za familia au kwenye mikusanyiko ya sharika, ni njia nzuri ya kukusanya mrejesho juu ya tafsiri. Hii inapaswa kuwa kwenye masomo yasiyo rasmi ili kwamba washiriki waweze kuuliza maswali na kujadiliana kwa uhuru. Watafsiri au wahakiki watakaopata nafasi ya kushiriki kwenye vikundi hivi wataweza kuona ni sehemu zipi ambazo matini haikueleweka vizuri, pia kupata njia mbadala zakuelezea rasimu hiyo. Maelezo ya jumla kuhusu kujaribisha tafsiri Anza kujaribu mapema kwenye mradi wa utafsiri. Kile unachokigundua kupitia majaribio ya vifungu vya mwanzoni kutafsiriwa kitawasaidia kutengeneza rasimu ya kwanza bora ya vifungu vinavyofuata na itaokoa muda baadaye. Kuanza majaribio mapema pia kunasaidia kuwafanya wananchi wa jamii inayopokea tafsiri kuwa na uelewa wa kazi ya utafsiri kutoka mwanzoni, na itawatia moyo wa kuendelea kujihusisha nayo. Sura ya 17 Hatua ya 5: Kuifanyia majaribio Tafsiri pamoja na Jamii inayopokea Tafsiri  Ijaribu kwenye eneo pana; kwa Wakristo na wasio Wakristo, kwa vijana na wazee, kwa wanaume na wanawake kwa wanaojua kusoma na wasiojua kusoma Tunza chati ya mchakato wa majaribio, ukirekodi ni vifungu gani ambavyo vimefanyiwa majaribio, na kwa njia zipi. Pia rekodi tarehe ambapo kifungu fulani kilifanyiwa majaribio. Kila kifungu kinapaswa kufanyiwa majaribio kwa kutumia njia kadhaa. Vifungu vigumu vikihitaji kufanyiwa majaribio, kupitiwa tena, na kujaribishiwa tena mara kadhaa. Tumia kitendea kazi cha maelezo (“Notes”) kwenye Paratext kuhifadhia rekodi za masuala yanayohitaji mjadala zaidi na maamuzi, mstari kwa mstari. Panga muda wa ukaguzi wa ndani ya timu kwa ajili ya kupitia mrejesho na kufanyia usanifu matini ya mwisho tayari kwa uchapishwaji. Kumbuka Majaribio sahihi ni sehemu ya muhimu ya kazi ya utafsiri. Muhtasari wa njia nane za kuijaribu tafsiri yako: Kusoma kwa sauti Kusikiliza wasomaji wanapoisoma Kusimulia tena Maswali na majibu Kulinganisha njia mbadala za utafsiri Mrejesho kutoka kwa wahakiki Matoleo ya rasimu Tumia tafsiri kwenye vikundi vya kujifunza Biblia Raslimali za ziada kuhusu “Kuifanya majaribio tafsiri pamoja na Jamii inayopokea Tafsiri” BT4 Nyenzo zinazopatikana kwenye mtandao 17_Testing_1_Why_test.pptx 17_Testing_2_Tell-it-again.pptx 17_Testing_3_Asking_questions.pptx 17_Testing_4_More_ways_test.pptx 17_Testing_5_Tips_on_testing.pptx 17_Testing_6-Genre_questions.pptx 17_Checking_concert_experiment.pdf 17_Reviewers-Their_role_and_contribution.pdf 17_Testing_questions-Luke_10_25-37.pdf Raslimali za ziada kuhusu “Kuifanya majaribio tafsiri pamoja na Jamii inayopokea Tafsiri”  Tovuti HearThis or the Scripture App Builder (Programu zinazopatikana kwenye https:// software.sil.org/herathus/, na https:// software.sil.org/scriptureappbuilder/.) Kwa masomo zaidi Iyoku, Samuel. 1977. Check the Word. The Bible Translator 28 (4):4040-407.http;//www.ubstranslations.org/tbt/197704.html/num=404&x=0&y=0&num1=. Loewen, Jacob A. 1972. Crtiticism can be helpful. The Bible Translator 23(2):234- http:www.ubs-translations.org/tbt/1972/02/TBT197202.html?num=234&x =0&y=0&num1=. SIL Africa Area Translation Department. 1985. How to use testing questions for testing translation. Africa Area Translation Aids 5. Nairobi:SIL International. (Zinapatikana kwenye Translator’s Workplace.)  Sura ya  Hatua ya 6: Kujiandaa kwa ajili ya Ukaguzi wa Mshauri Mwelekezi – Jinsi ya Kutengeneza Tafsiri ya Kujirudia “Tafisiri ya kujirudia” ni nini? Tafsiri ya kujirudia ni tafsiri ya neno kwa neno ya matini iliyotafsiriwa inayofanywa kwa lugha ya Kiingereza, au lugha nyingine yoyote inayozungumzwa kwa upana mkubwa katika eneo husika, ambayo mshauri mwelekezi na watafsiri wanaweza kuwasiliana kila mmoja. Inatumia misamiati ya Kiingereza, (au ya lugha nyingine yoyote inayozungumzwa kwa upana mkubwa) huku ikionesha kwa ukaribu maudhui na muundo wa sarufi wa matini iliyotafsiriwa kwa umbo ambalo yule ambaye hafahamu lugha hiyo aweze kuelewa. Tafsiri ya kujirudia siyo tafsiri sahihi. Haitasikika asilia kwa lugha inayorejea, kwa sababu muundo wa kisarufi huakisi lugha ya tafsiri, na si wa lugha inayorejea. Hapa kuna mifano ya rasimu ya awali wa tafsiri ya Luka 1:26-33 kwenye lugha ya Hohumono ya huko Nigeria, ikiwa na tafsiri ya kujirudia, kama ilivyoweza kuonekana kwenye Paratext, upande kwa upande, na matini iliyotafsiriwa: Rezeb a remare a Jizos o 26 Bhaa ihuhun hobhorayen a reme hohumo a Erisabe, Obhazi othom enjer Gebira bhaa Nazaret, usa gwen bhaa Gariri o. 27 Eethom onyi wunagwa gw’ora orom-hozeng, rehonaase ora Meri. Orom gw’ eepo rebhan ora Josef, gw ozeng bhaa emarethai a Ovai Dever o. 28 Gebira opa eehobhe bho eero, ‘Rajuno haraku ara gwo! Obhazi oku ara agwo ofene bho oothaa roso-aone sa rokpoi o! Ubashiri wa kuzaliwa kwa Yesu 26 Kwenye mwezi wa sita wa ujauzito wa Elizabeth, Mungu yeye alimtuma malaika Gabrieli kwenda Nazareti, mji mmoja katika Galilaya, 27 alimpa mdogo binti ambaye yeye ali mwanaume hakumjua, jina lake ni Mariamu. Mwanaume ambaye yeye aliyopendekeza ndoa yeye alikuwa Yusufu yeye alikuja kutoka jamii ya laini ya mfalme Daudi. 28 Malaika huyo alikwenda kwake huko yeye alisema, “Salaamu, wewe ambaye yeye ame zaidi ameangalia mzuri uso! Bwana yeyeyuko pamoja nawe.” Sura ya 18 Hatua ya 6: Kujiandaa kwa ajili ya Ukaguzi wa Mshauri Mwelekezi – Jinsi ya Kutengeneza Tafsiri ya Kujirudia  29 Meri rofem sa re-vuvura, bhaa hezeere bho, bhaa ramon a hithere aaje, okhubo otun bhoven fa reya sem reja. 30 Asi enjer gwe sa-eero. ‘Meri ho-za oohara, ozama afong roso aone ara Obhazi o. 31 Agwo akura ahumo reme, amar wun-orom gwa ara afi Jizos o. 32 Ame ora onoo a hekpeere ada bheeya Wun-orom ame, Gwe Obhang ota. Jihova Obhazi eenyi hisee a ibhobhe ase aagwe Dever o. 33 Ame ofene obhob don a Jekob bhaa ikpakpa-ikpa, ibhobhe a hevai aase rekpune hi-ma iyina.’ 29 Wa Mariamu moyo yeye ulichanganyikiwa sana mno kutokana maneno yake huyo, alikuwa akiwaza kitu yakuwa salamu hii inaonyesha. 30 Lakini malaika huyo yeye alimwambia, “Usiogope wewe Mariamu, kwa sababu wewe uso mzuri na Mungu. 31 Wewe utabeba tumbo, wewe utamzaa mtoto mwanaume ambaye utamwita yeye Yesu. 32 Yeye atakuwa mtu wa ukuu na watamwita Mwana wa Yule Yeye ni Mkuu Zaidi. Yehova Mungu atampatia yeye kiticha ufalme cha baba yake Daudi. 33 Yeye tena atatawala Israeli milele; serikali ya ufalme wake mwisho siyo itakuwa.” Kusudi la kufanywa tafsiri ya kujirudia Kusudi la kufanya tafsiri ya kujirudia ni kumsaidia mshauri mwelekezi wa utafsiri, au mtu mwingine ambaye haijui lugha, kujadili kazi hiyo na watafsiri. Ingawaje haitampa mshauri mwelekezi uelewa wa kina (kama angekuwa anaijua lugha), lakini itampatia ufahamu fulani na itumike kama hatua ya mwanzo kwa ajaili ya mijadala na maelekezo vitakavyofuata. Ni muhimu iwapo tafsiri ya kujirudia itatengenezwa vyema, kwa kuzingatia kanuni zilizobainishwa hapa chini. Vinginevyo, itampoteza mshauri mwelekezi. Kwa kuzingatia kuwa tafsiri ya kujirudia haikufanywa na mmoja ya watafsiri, tafsiri ya kujirudia, itakuwa njia nyingine ya kugundua jinsi mzungumzaji mwingine anavyoielewa tafsiri. Mahali ambapo tafsiri siyo sahihi au haiko wazi, zimekuwa zikigunduliwa mara nyingi kupitia tafsiri ya kujirudia. Ni nani anayepaswa kufanya tafsiri ya kujirudia? Tafsiri ya kujirudia inatakiwa kufanywa na mzungumzaji wa lugha ya kwanza wa lugha inayopokea tafsiri. Kama itawezekana, inatakiwa ifanywe na mtu ambaye hajui Biblia vizuri, na ambaye hana ufahamu wa kifungu husika. Kisha, kuna uwezekano mkubwa wa kuakisi kile ambacho tafsiri inakiwasilisha, bila kuathiriwa na ufahamu wa awali wa mtu anayefanya tafsiri ya kujirudia ya kifungu husika. Kuna sababu mbili zinaonesha ni kwa nini tafsiri ya kujirudia inatakiwa ifanywe na mtu mwingine asiyekuwa mtafsiri: Mtafsiri ana ufahamu wa awali wa kifungu tayari kwani amekichambua vizuri. Mtafsiri anajua kipi kipo ndani ya tafsiri. Na anadhani kuwa kina maana sahihi (kama si hivyo, hangekitafsri kwa njia hiyo). Lakini tunahitaji kufahamu iwapo maana sahihi imeeleweka na mzungumzaji mwingine kwa uhakika. Mtu anayefanya tafsiri ya kujirudia anahitaji kupata mafunzo. Tazama kipengele cha 7 hapa chini. Ya mdomo au ya kuandikwa?  Ya mdomo au ya kuandikwa? Tafsiri ya kujirudia inaweza kufanyika kwa mdomo wakati wa kipindi cha ukaguzi wa ushauri elekezi. Hii inatoa nafasi kwa mshauri mwelekezi kuuliza maswali na kuhitaji maelezo ya ziada, pale inapohitajika. Pia hii intoa fursa ya kufanya majadiliano. Tafsiri ya mdomo ambayo inafanyika wakati wa kipindi cha ushauri elekezi inasaidia pia kwa mshauri kuelewa iwapo mzungumzaji wa lugha anayefanya tafsiri ya kujirudia anailelewa tafsiri hiyo kwa urahisi. Kwa njia nyingine, timu ya watafsiri inaweza kupanga taratibu za kutayarisha tafsiri ya kujirudia iliyoandikwa ili iweze kutumwa kwa mshauri mwelekezi kabla ya kufanyika kwa kazi ya ushauri elekezi. Faida za kuwa na tafsiri ya kujirudia iliyoandikwa kwa ajili ya ukaguzi wa mshauri elekezi zinajadiliwa kwenye sura ya 19, kipengele cha 4. Kutazama tafsiri ya kujirudia kwenye Paratext Kwenye Paratext, inawezekana kufungua mradi wa “tafsiri ya kujirudia” ambao unalingana na lugha inayopokea tafsiri. Tafsiri ya kujirudia inaweza kuchapwa na kuingizwa kwenye mradi huu na kuonekana kwenye dirisha la Paratext. Madirisha yanapangwa ili tafsiri ya kujirudia ionekane upande kwa upande mkabala na tafsiri, na inaweza kulinganishwa kwa urahisi. Faida za kuwa na tafsiri ya kujirudia kwenye mfumo wa kielektroniki zinajumuisha yafuatayo: Tafsiri ya kujirudia inaweza kusasishwa kama marekebisho yanapofanywa kwenye tafsiri, ili kutoa rekodi iliyosasishwa ya tafsiri. Inaweza kutumwa kwa mshauri mwelekezi wa utafsiri kabla ya kikao cha ushauri elekezi, kwa kutumia njia ya “Tuma/Pokea” kwenye Paratext. Mshauri mwelekezi anaweza kujiandaa kwa kikao hicho kabla ya wakati huo kufika. Anaweza pia kutuma maoni kwa timu ya watafsiri kabla ya kikao ili maelekezo mengi yaweze kupitiwa na kupatiwa majawabu kabla ya kikao. Kisha, wakati wa kukutana ana kwa ana kwenye kikao cha ushauri elekezi, watajikita kwenye kuzingatia mambo ambayo yanahitaji majadiliano. Tafsiri za kujirudia kwenye mfumo wa kielektroniki inakuwa kwa urahisi. (Mara kadhaa tafsiri za kujirudia zilizoadikwa kwa mkono huenda zisipatikane pale zinapohitajika.) Zinaweza pia kushirikishwa kwa urahisi kwa wale ambao huenda wanatafsiri kwenye lugha zinazofanana, wakishiriki mapendekezo ya namna ya kufanya tafsiri nzuri na kukaribisha maoni. Kifaa cha rejesho la neno kwa neno kwenye Paratext Programu ya Paratext ina njia ya kutengeneza rejesho la neno-kwa neno la tafsiri. Kompyuta inabahatisha maana, kulingana ni mara ngapi neno limetumika. Kwa kuanza kubahatisha mara nyingi siyo sawa, lakini kadri mtumiaji anavyorekebisha rejesho la neno kwa neno, msitari kwa msitari, kompyuta inakumbuka marekebisho, na rejesho la neno kwa neno linakuwa na ongezeko la usahihi. Mtu anayefanya marekebisho anatakiwa kuwa mzungumzaji wa lugha ya kwanza ya lugha inayopokea tafsiri. Sura ya 18 Hatua ya 6: Kujiandaa kwa ajili ya Ukaguzi wa Mshauri Mwelekezi – Jinsi ya Kutengeneza Tafsiri ya Kujirudia  Mchoro wa 4: Taswira inayoonesha uso unaoonesha tafsiri ya kujirudia na dirisha la Interlinear, kwenye lugha ya Malagasy-Bara ya huko Madagascar. © 2018 na Barthine Rasoanirina, Inatumika kwa ruhusa. Kwa kawaida tafsiri yote ya kujirudia inafanywa na mtu, mzungumzaji wa lugha ya kwanza ya lugha inayofanyiwa tafsiri. Inaakisi kile ambacho mzungumzaji huyu amekielewa pale anaposoma tafsiri. Inaonesha kwa uwazi kama anauelewa ujumbe wa awali ambao mwandishi aliukusudia kwa hadhira ya awali au la. Tafsiri zote mbili za kujirudia inayofanywa na mtu na ile inayotengenezwa na kompyuta kwa njia ya kupeana rejesho ya neno kwa neno, zinafaa kwa matumizi, lakini kwa makusudio tofauti. Mfano wa tafsiri sisisi ya rejesho la neno-kwa neno, iliyotengenezwa kwa kutumia Paratext: Anong p’akkere nnwer nwoma, ode kaam Paul, watu wa-naoandika karatasi hii, ni Mimi Paulo kw’nyim mgakkohbho okuro k’eso ch’Jisus Kraist ni-lalaye minyororo kwa sababu kwa kichwa cha-Yesu Kristo [niko jela] [kwa sababu ya Yesu] Omaana Timot, agbaanakka kwamina. na/pamoja na Timotheo, ndugu yetu. Mokker onang Philemon, oyodikkoh kwamina Tunaandika tena kumpatia Filemoni rafiki yetu kw’msokọ ettem kwmọtọnọ osi ọtọhm. Mobira Tunayemweka moyo ambaye sisi wote tunafanya kazi. Sisi pia Kuwafundisha wafanya tafsiri ya kujirudia  ozima Aphiya, agbnaaka kwamina k’epanong ọttara Akipus salimu Apiya, ndugu wetu mwanamke na Akipo kw’ode mach’oyok-osojanong kwamina kw’motono ambaye-ni kama-askari-mwenzetu wa-kwetu ambaye-tu-pamoja osi erima ch’otohm mva. Mobira ozima ekkobazikaan fanya pigano la-kazi hii. Sisi-pia salimia kundi-la kanisa maphyir ch’ettong ny’osohm kwo. Tte Ibinokpaabyi, yote wanao-kusanyika kwa-nyumba yako aku Mungu kw’ode Ttatta kwamina, omaana Ovaar Jisus Kraist, mado ambaye Baba yetu pamoja Chifu Yesu Kristo abariki bonga, mabira anang bonga odaam. nyinyi pia patia nyinyi amani/kuridhika Mshauri mwelekezi anaweza kutumia njia hii ya neno-kwa neno ili kuweza kuelewa. Hii inaweza kuwa muafaka wakati ambapo mambo yafuatayo yanapatikana: a) Lugha ambayo tafsiri rejesho inatolewa ina muundo wa sarufi ambao ni tofauti sana ikilinganishwa na lugha ambayo inatumika kutafsiri, kama Kiswahili, hususani kwenye mpangilio wa maneno. b) Mshauri mwelekezi si mjuzi wa lugha za jamii hizo. Wakati hali hizi zinapodhihirika, mshauri mwelekezi anaweza kuomba timu ya watafsiri kumpatia tafsiri ya kujirudia huru, ya mdomo au ya maandishi, kama nyongeza ya ile iliyoko kwenye rejesho la neno kwa neno katika Paratext. Kuwafundisha wafanya tafsiri ya kujirudia Njia nzuri ya kumfundisha mtafsiri wa tafsiri ya kujirudia ni kumuomba afanye tafsiri ya kujirudia ya baadhi ya matoleo asilia, yasiyo ya Kibiblia ya lugha inayopokea tafsiri. Kwenye hali hii, hakutakuwa na jaribio la ushawishi wa tafsiri zilizoko kwa wakati huo, kama za Kiingereza (au lugha nyingine kuu) au kutokana na mtazamo wa kitheolojia. Mtie moyo mtafsiri wa tafsiri ya kujirudia asome sentensi moja kwa wakati, na kisha aandike maana, kirai kwa kirai. Kwa majaribo na makosa yanayojitokeza, mpatie maoni kwa kila jaribio, na msaidie kufikia kiwango sahihi ili kuakisi muundo wa lugha inayopokea tafsiri, na huru kiasi ili iwasilishe maana. Kwa kuanzia na toleo ambalo siyo la Kibiblia inasaidia kwa sababu mtafsiri wa tafsiri ya kujirudia anafanya kazi tu kutoka kwa rasimu hiyo. Hapati majaribu ya kuangalia Biblia ili kuona inasemaje, au kushawishiwa na kumbukumbu ya kifungu. Watu wengi wanajikuta wako huru wanapofanya kazi kwa kutumia matoleo yasiyo ya Kibiblia. Jaribio! Wajaribu watu tofauti tofauti. Baadhi yao wataonesha kufanya vizuri kwenye ufanyaji wa tafsiri ya kujirudia, na watafurahia kazi hii, wakati wengine hawataonesha maendeleo yoyote. Sura ya 18 Hatua ya 6: Kujiandaa kwa ajili ya Ukaguzi wa Mshauri Mwelekezi – Jinsi ya Kutengeneza Tafsiri ya Kujirudia  Mtafsiri au mshiriki mwingine yoyote wa timu anapaswa kupitia kwa umakini kazi hiyo ya tafsiri ya kujirudia kabla haijatumwa kwa mshauri mwelekezi, ili kuhakikisha kwamba tafsiri hiyo inawakilisha tafsiri kwa usahihi. Anaweza kutumia rangi tofauti tofauti ili kuongeza maelezo ya ziada pale panapohitajika. Hata kwenye mchakato huu, mtafsiri anaweza kugundua makosa kadhaa kwenye tafsiri na akaweza kuyarekebisha yeye mwenyewe. Masuala haya yanaweza kushughulikiwa na watafsiri wenyewe kabla tafsiri haijaenda kwa mshauri mwelekezi. Mwombe mshauri mwelekezi wako akupatie mrejesho kuhusiana na tafsiri ya kujirudia ulizozifanya. Baadhi ya maelezo ya kukumbuka  Mtafsiri wa tafsiri ya kujirudia hapaswi kuangalia toleo lolote jingine isipokuwa tafsiri wakati anapofanya tafsiri ya kujirudia. Biblia zote zifungwe. Hutakiwi kwa namna yoyote ile kuchungulia kuona matolea mengine ya Biblia yanasemaje. Tafsiri ya kujirudia inatakiwa kuonesha tu kile ambacho tafsiri inasema.  Tafsiri ya kujirudia inatakiwa kuwa sisisi ambayo bado inaleta maana. Fanya marekebisho ili kuifanya isomeke na inayoeleweka. Lakini isisomeke kana kwamba ni fafsiri rahisi. Badala yake inatakiwa kuakisi muundo wa lugha ya tafsiri.  Tafsiri ya kujirudia inatakiwa iwe kirai-kwa kirai (badala ya neno-kwa neno).  Zingatia mahali ambapo aya, sentensi, na vifungu zinaishia, pamoja na alama za kiuandishi kama ilivyo kwenye tafsiri.  Weka mpangilio wa sentensi na vifungu kama ilivyo kwenye tafsiri.  Mahali penye nahau au tamathali ya semi, weka maana yake kwenye matini, pamoja na kwa mtindo sisisi kwenye parandesi mraba. Vinginevyo, iwapo tafsiri ya kujirudia inafanywa neno kwa neno katika Paratext, weka maelezo kwa mtindo sisisi chini ya lugha na maana halisi iweke ndani ya parandesi mraba. Kwa mfano, Kimbembe: kaam anong kimchi [Siwalaghai watu] Mimi watu si-wali Kimbembe: otor be otohng [aliwaonya vikali] Alivuta wao masikio Iwapo nahau inatokea mara kwa mara, si lazima kurudia maelezo kila wakati inapotokea.  Jumuisha habari za kisarufi kwenye parandesi mraba, pale panapohitajika. Kwa mfano, onesha iwapo kiwakilishi nomino “you” kilichofanyiwa tafsiri ya kujirudia katika lugha ya Kingereza kipo kwenye umoja au uwingi.  Mahali ambapo neno moja ama mawili yanahitaji neno moja kwenye tafsiri, unganisha maneno hayo kwa kuweka alama ya mkwaju. Kwa mfano, upendo/ukarimu.  Iwapo maneno ya lugha inayopokea tafsiri yanajumuishwa kwenye tafsiri ya kujirudia kwa sababu yanaonekana kuwa hayatafsiriki, weka malelezo ya ufafanuzi kwenye parandesi mraba baada ya neno. Raslimali za nyongeza kuhusu “Namna ya kufanya Tafsiri ya Kujirudia”   Ongeza maelezo mahali panapohitaji kueleza kitu chochote cha tofauti au kisicho cha kawaida ndani ya tafsiri. Ongeza maelezo ya kufafanua habari za za usuli za utamaduni. Maelezo haya yanaweza kuwa mwishoni mwa mstari. Au unaweza kutumia futinoti kama tafsiri ya kujirudia inachapwa au inafanywa kwenye kompyuta. Kumbuka Tafsiri ya kujirudia inamsaidia mtu ambaye haijui lugha ya tafsiri kuelewa namna maana inavyoelezwa kwenye tafsiri. Jumuisha maelezo ya nyongeza pahali panapohitajika. Raslimali za nyongeza kuhusu “Namna ya kufanya Tafsiri ya Kujirudia” BT4 Nyenzo zinazopatikana kwenye mtandao 18_Back_translation_Best_practices.pptx 18_How_to_make_a_back_translation.pptx 18_Sample_back_translation-Ruth_1_1-13.pdf  Sura ya  Hatua ya 7: Kukagua Tafsiri na Mshauri Mwelekezi Wajibu wa mshauri mwelekezi wa utafsiri ni kuzisaidia timu za utafsiri wa Biblia kufaulu kwenye kazi yao ya kuzalisha tafsiri yenye kiwango bora, ambayo itakidhi hitaji la jamii inayopokea tafsiri. Mshauri mwelekezi anatafuta kuzifundisha, kuziongoza na kuzitia moyo timu za utafsiri kwa njia nyingi tofauti tofauti. Ni nini kusudi la kukagua kazi na Mshauri mwelekezi wa utafsiri? Ukaguzi wa mshauri mwelekezi wa utafsiri unatoa mwongozo na msaada kwa timu za utafsiri, kuwasaidia kufuata kanuni nzuri na kuhakikisha kuwa tafsiri zinakidhi vigezo vinavyohitajika kabla hazijachapishwa. Mshauri mwelekezi anatafuta kuwasaidia watafsiri kuboresha ujuzi wao kwenye utafsiri, na katika kukagua na kuboresha tafsiri zao wenyewe. Kadri wanavyoendelezaa ujuzi huo, timu itapata kugundua makosa zaidi na zaidi, na kufanya maboresho yao wenyewe. Tafsiri zinazowasilishwa kwa ajili ya ukaguzi zitakuwa bora na bora kadri mradi unavyoendelea. Mshauri mwelekezi anafanya kazi na timu katika kuwasaidia kukagua tafsiri kwa ajili ya kuona usahihi unaoendana na matini ya awali ya Kiebrania, Kiaramu au ya Kiyunani, na kuona uwazi uliopo katika kuwasilisha maana iliyokusudiwa na mwandishi wa awali kwa hadhira mpya. Yeye pia anachangamana na timu kwenye masuala ya lugha, na kuhimiza matumizi ya raslimali nyingi za lugha inayopokea tafsiri. Kabla ya Maandiko yaliyotafsiriwa kukubalika kwa ajili ya kuchapishwa na wakala wa uchapaji Biblia, wakala atahitaji itahitaji kupata uthibitisho kutoka kwa mshauri mwelekezi aliyefuzu kwamba kwa hakika tafsiri hiyo iko tayari kwa kuchapishwa, na imekidhi vigezo vinavyotakiwa. Hii ni kweli kwa programu za utafsiri ziliko chini ya usimamizi wa mashirika yote ya kutafsiri Biblia, ambayo ni wanachama wa Umoja wa Mawakala wa Biblia Kimataifa. Ni kitu gani kinahitajika kukaguliwa? Maandiko yote yaliyotafsiriwa yanahitaji kukaguliwa, pia taarifa zote za nyongeza ambazo zimeingizwa kwenye chapisho la Maandiko, kama vile tangulizi za vitabu, vichwa vya habari, futinoti, na faharasa. Sura ya 19 Hatua ya 7: Kukagua Tafsiri na Mshauri Mwelekezi  Ukaguzi wa tafsiri unapaswa kufanywa lini? Rasimu za tafsiri ambazo zimefanyiwa ukaguzi wa timu na zimepitia hatua za majaribio ya mwanzoni na uhakiki, inakuwa tayari kwa ukaguzi na mshauri mwelekezi. Hivyo, ukaguzi wa mshauri mwelekezi unatakiwa kufanywa haraka iwezekanavyo, hii ni muhimu kwa sababu ya maendeleo ya timu ya utafsiri na kwa ajili ya kuwatia moyo. Wakati wa hatua za awali za mradi wa utafsiri, ukaguzi wa mshauri mwelekezi unahitajika kufanya mara kwa mara, kwani hii pia ni sehemu ya kuipatia mafunzo timu ya utafsiri. Ukaguzi unapaswa ufanyike kwa kukutana ana kwa ana kwa kadri iwezekanavyo. Baadaye, wakati timu inapokuwa imepata uzoefu, na wanaanza mazoea mazuri ya kutafsiri, baadhi ya shughuli za ukaguzi zinaweza kufanywa kwa njia ya kimtandao, na mikutano ya mara kwa mara ya ana. Jaribu kusasiha mipangilio ya ukaguzi ili kusiwe na mlundikano wa vitabu ambavyo havijakaguliwa. Andaa ukaguzi wa kila kitabu mara tu kinapokamilika. Inasaidia iwapo mshauri mwelekezi huyohuyo anaweza kuendelea kuisaidia timu kwa kipindi chote cha mradi. Kwa njia hii, mshauri mwelekezi anaweza kujenga uhusiano imara na watafsiri, na kufahamu uwezo wao na madhaifu yao na kuwasaidia kujiendeleza. Yeye pia atajenga uwezo wake wa kuifahamu lugha na utamaduni wa lugha inayopokea tafsiri. Hata hivyo, mara nyingi haiwezekani kuwa na mshauri mwelekezi huyohuyo kwa kipindi chote, na ikumbukwe kwamba washauri elekezi tofauti wana uwezo tofauti na wanaweza kufundisha timu katika ujuzi tofauti. Je, timu ya utafsiri na mshauri mwelekezi wanafanyaje ukaguzi wa tafsiri kwa pamoja? Kwa kawaida, mshauri mwelekezi anatumia wakati akiwa pamoja na timu ya utafsiri kwenye eneo ambako lugha inayopokea tafsiri inapozungumzwa. Anakaa na timu ya utafsiri kufanya nao kazi ya kupitia tafsiri mstari kwa mstari. Wakati mwingine kunaweza kuwa na warsha za ukaguzi, wakati ambapo timu zaidi ya moja zinakutana pamoja kwa ajili ya ukaguzi wa kitabu hichohicho, wakinufaika kutokana na ushirika na kuchangamana pamoja. Isipokuwa kwa matukio machache, mshauri mwelekezi anakuwa si mzungumzaji wa lugha inayopokea tafsiri, hivyo atakuwa anatumia tafsiri ya kujirudia ili kupata ufahamu wa maana kwenye matini iliyotafsiriwa. Hii inatoa msingi wa kuanza majadiliano na timu. Kama ilivyoelezwa kwenye sura ya 18, kuna aina mbili za tafsiri ya kujirudia: ya mdomo (inayosimuliwa) na iliyoandikwa. Kwa kawaida hupendekezwa kwamba timu iandae tafsiri ya kujirudia iliyoandikwa mapema kabla ya kipindi cha ukaguzi, kwa sababu zifuatazo: Hii inamsaidia mshauri mwelekezi kujiandaa kabla ya muda atakaokuwa pamoja na timu. Atapata muda wa kutafiti mambo ambayo yanahitaji uchambuzi, pale panapohitajika. Mshauri mwelekezi anaweza kutuma maoni kwa timu ya utafsiri mapema, kwa kutumia nyenzo ya “Maelezo” iliyoko kwenye Paratext. Timu itaweza kufanyia kazi masuala kadhaa kabla ya kipindi cha ukaguzi kuwadia, ili kwamba kipindi cha kukutana kitumike kwa ajili ya kuchambua sehemu zenye changamoto zinazohitaji kujadiliwa.  Kujiandaa kwa ukaguzi wa mshauri mwelekezi  Inampatia mshauri mwelekezi fursa ya kuangalia mitindo ya uandishi na vitu vingine vya kisarufi katika sehemu kubwa ya matini. Inamwezesha mshauri mwelekezi kulinganisha sehemu tofauti tofauti ndani ya matini iliyotafsiriwa, kama vile vifungu vinavyokwenda sambamba kwenye vitabu vya Injili. Kwa kupitia na kuangalia tafsiri ya kujirudia kabla ya kipindi cha ukaguzi wa mshauri mwelekezi, watafsiri wenyewe wanaweza kuona sehemu ambazo zinahitaji kufanyiwa marekebisho ndani ya tafsiri. Tafsiri ya ziada ya kujirudia ya mdomo bado inaweza kuhitajika wakati wa kipindi cha ukaguzi, wakati ambapo inahitajika kukusanya maoni kutoka kwa wazungumzaji wengine. Tafsiri ya kujirudia (baada ya kukaguliwa na kuhaririwa) inaweza kugawiwa kama msaada kwa watafsiri wengine, hasa wale wanaofanya kwenye lugha zinazolingana. Washauri elekezi wa utafsiri wengi wanathibitisha utahamani wa kupokea tafsiri ya kujirudia iliyoandikwa kabla ya kipindi cha ukaguzi. Hata hivyo, huenda kukawa na mazingira ambapo matumizi ya tafsiri ya kujirudia ya mdomo inakubalika. Hii inajumuisha mazingira ambapo mradi upo kwenye hatua ya juu na ambapo mshauri mwelekezi amekwisha fanya kazi na maradi kwa muda na amekuwa mzoefu wa mazingira na hali ya lugha inayopokea tafsiri. Kujiandaa kwa ukaguzi wa mshauri mwelekezi Kwenye maandalizi ya kipindi cha ukaguzi, zaidi ya kupata tafsiri ya kujirudia, mshauri mwelekezi anaweza kuomba timu kumpatia vitu hivi vifuatavyo: Orodha ya maneno muhimu ya Kibiblia yaliyopendelezwa - yakiwa na maelezo ya maneno yaliyotumika kwa muda na sababu zilizofanya yachaguliwe. Huenda itasaidia kurejea kwenye maneno ambayo yameorodheshwa kwenye Paratext. Baadhi ya matini zilizosimuliwa (siyo kutafsrirwa) kwenye lugha inayopokea tafsiri, zikiwa na rejesho ya neno kwa neno. Pia kupata nakala za maelezo ambayo yameandikwa kuhusu muundo wa kiuandishi na miundo mingine ya lugha inayopokea tafsiri. Maelezo juu ya hoja ambazo timu ingependa kuvijadili au mambo ambayo wangehitaji kupatiwa mafunzo zaidi. Hii huenda itajumuisha namna ya kutumia raslimali kadhaa. Shughuli zingine wakati wa ziara ya mshauri mwelekezi Ziara ya mshauri mwelekezi inatoa fursa ya kuhakiki mpango na maendeleo ya mradi wa utafsiri na kujadili mipango ya wiki na miezi ijayo. Mshauri mwelekezi ataialika timu kwa ajili ya kushirikishana magumu na masuala wanayokutana nayo, na kuona ni kwa namna gani na atafute njia za kupata masuluhisho. Huu ni wakati wa timu kupitia mpango wa kuona ni vitabu gani vinavyofuata kwa ajili ya kutafsiriwa, wakizingatia maoni ya viongozi wa makanisa. Kila mshiriki kwenye timu anapaswa kuwa anafahamu juu ya kazi yake maalum na majukumu. Washauri elekezi wanaweza kusaidia timu kupata itifaki za Biblia na misaada mingine inayopatikana kwa ajili ya vitabu vya Biblia ambavyo vinaandaliwa kutafsiriwa. Wanaweza pia kuleta raslimali na Sura ya 19 Hatua ya 7: Kukagua Tafsiri na Mshauri Mwelekezi  kugawana na timu, zinazozingatia kanuni za utafsiri au masuala ambayo timu inahusika nayo. Kwa mfano, Powerpoints, au kanda za video zenye kuonesha usuli wa Biblia. Washauri elekezi wanakaribisha nafasi za kukutana na kamati za utafsiri za mradi, na na kusaidia mradi katika mahusiano ya umma kwenye eneo la lugha. Hii ni fursa ya kushughulikia matatizo yoyote na kuhimiza ushirikiano mpana. Mawazo kwa ajili ya kukuza matumizi ya tafsiri yanaweza pia kushirikishwa. Iwapo dhehebu la kanisa lolote, au lahaja ya mkoa fulani, hawatumii Maandiko yaliyotafsiriwa, mshauri mwelekezi anaweza kushirikiana na wajumbe wa kamati au timu ya utafsiri kwa kuwatembelea viongozi wa makanisa hayo au eneo hilo, kuelezea programu na kujibu maswali yatakayojitokeza. Timu za utafsiri zinahimizwa kuwaambia washauri elekezi wao njia ambazo zinaweza kuwasaidia. Washauri elekezi wako tayari na wepesi kusaidia timu ziweze kufikia malengo. Kazi ya Ukaguzi wa tafsiri ikiwa inaendelea…. Mchoro wa 5: Ukaguzi wa Tafsiri. © 2018 na CharlesNkanu David. Inatumika kwa ruhusa. Raslimali za nyongeza kuhusu “Ukaguzi wa tadsiri pamoja na Mshauri mwelekezi  Raslimali za nyongeza kuhusu “Ukaguzi wa tadsiri pamoja na Mshauri mwelekezi BT4 Nyenzo zinazopatikana kwenye mtandao 19_Checking_translation_with_a_consultant.pptx 19_How_translation_consultants_can_help.pptx 19_Planning_for_a_consultant_check.pptx 19_The_role_and_function_of_a_translation_consultant.pdf (Zinapatikana pia kwa kuangalia kwenye Handbook for Translation Consultants, kwenye Translator’s Workplace.) Tovuti The Forum of Bible Agencies International “Statement on qualifications for translation consultants.” (Inaweza kuonwa kwenye https://forum-intl.org/resources/translationstandards/.)  Sura ya  Hatua ya 8 mpaka 10: Hatua za baadaye za mchakato wa utafsiri Tukiendelea kuangalia “Utaratibu wa hatua kumi za Utafsiri”, sasa tunaangalia hatua za kukamilisha tafsiri na kuzitayarisha kwa ajili ya kuchapishwa. Hatua ya 8: Uhakiki na majaribio zaidi- kuzingatia uhakiki Njia tofauti tofauti za kuijaribu tafsiri zilifafanuliwa kwenye sura ya 17, hatua ya 5. Mchakato wa uhakiki ulielezewa pia kwenye sura hiyo. Kazi ya kujaribu na kuhakiki inaendelea kwa kipindi chote cha mradi. Uhakiki ni kazi muhimu na maalum hasa kwenye hatua za baadaye za mradi. Kadri vitabu vingi vinazidi kuchapishwa, kufanyiwa ukaguzi wa timu, na baadaye kukaguliwa na mshauri mwelekezi, hapo zinatambulika kama, “rasimu za tafsiri.” Rasimu za tafsiri zinagawanywa kwa wahakiki. Wahakiki wanazisoma, kuzichambua, na wanazitumia tafsiri hizo kwa kuwashirikisha watu wengine. Wakati mwingine wahakiki wanakutana na kusoma pamoja rasimu za tafsiri. Kisha, wanatuma mrejesho kwa timu ya utafsiri, wakionyesha makosa yoyote yanayokisiwa au marekebisho yanayohitajika, pia kutoa mapendekezo ya kuboresha. Wakati mwingine pia, wahakiki wanaweza kukutana na watafsiri kwa ajili ya kusoma pamoja vifungu na kujadili masuala yanayohusu utafsiri. Mabadiliko makubwa yatakayotokana na mchakato wa uhakiki inapaswa ipitiwe pamoja na mshauri mwelekezi. Kila kitabu ni lazima kihakikiwe na wahakiki kadhaa. Mchakato huu unasaidia kuhakikisha kuwa kuna fursa ya kupokea maoni kutoka ehemu mbalimbali za kijamii, ikihusisha pia madhehebu ya makanisa tofauti tofauti. Kumbukumbu: Kuna tofauti gani kati ya “majaribio” na “uhakiki?” Majaribio na uhakiki ni shughuli ambazo zinakamilishana, zote zikiwa na lengo la kusaidia kukagua usahihi wa tafsirina kuboresha uwezo wake wa kuwasilia. Chati iliyoko hapa chini inatoa muhtasari wa tofauti hizi: Sura ya 20 Hatua ya 8 mpaka 10: Hatua za baadaye za mchakato wa utafsiri  Majaribio kwenye jamii Uhakiki Wakati timu ya utafsiri inafanya kazi ya majaribio kwenye jamii, kundi la watu mbalimbali linahusishwa. Baadhi watasaidia kwenye tukio moja tu, wengine wanasaidia mara nyingi, lakini kwa kawaida hakuna kujitolea kwa muda mrefu. Wahakiki wanateuliwa na kamati ya utafsiri na makanisa. Wanateuliwa kuwakilisha madhehebu tofauti tofauti, lahaja, na makundi mengine ya kijamii. Wanajitolea kutumika mara kwa mara kwa kipindi chote cha mradi wa utafsiri. Wote ambao wanasaidia kwenye majaribio wanatoka kwenye usuli tofauti tofauti. Wanaweza kuwa ama wasiwe waumini kwenye makanisa. Wanaweza au hawawezi kusoma. Sharti pekee ni kwamba wao wanaweza kuzungumza lugha kama lugha yao ya kwanza. Wahakiki wanafundishwa kusoma (na labda kuandika) lugha inayopokea tafsiri. Wanaunga mkono mradi wa utafsiri na wako tayari kutoa msaada wao. Wote wanaosaidia kwenye mchakato wa kuijaribu tafsiri hawajafundishwa. Wahakiki wanafundishwa kutambua kanuni za msingi za utafsiri na kutoa mrejesho kuhusu tafsiri. Wahakiki pia huenda wakasaidia kwenye kuifanyia majaribio tafsiri kwa watu wengine. Majaribio yanaanza mapema kwenye mchakato wa utafsiri, kadri tu rasimu ya kwanza kuandaliwa, na inaendelea kipindi chote cha mradi. Uhakiki mara nyingi unafanyika wakati rasimu ya tafsiri ukiwa kwenye hatua za juu, kwa kawaida baada ya ukaguzi wa mshauri mwelekezi. Kwa kawaida, majaribio yanafanywa kwa mdomo, kwa kukutana ana kwa ana. Wahakiki wanapatiwa nakala za tafsiri zilizoandikwa ili wasome. Mchangamano baina ya watafsiri na wahakiki unaweza kuwa ni wa mdomo, kukutana ana kwa ana, au mara nyingie pia kwa kupitia maandishi. Wahakiki wanaweza kufanya kazi kwa makundi au mmojammoja. Mchangamano wa ana kwa ana na majadiliano ni kitu kinachosaidia sana. Hatua ya 9: Uhariri wa mwisho na ukaguzi wa uthabiti, maandalizi kwa ajili ya kuchapishwa Wakati wa kujiandaa kwa ajili ya kuchapishwa kwa Agano Jipya au Biblia, viongozi wa mradi wanapaswa kuwa kwenye majadiliano na idara ya shirika la utafsiri wa Biblia ambalo linasimamia mradi. Kwa ajili ya taratibu za uchapishwaji wa Agano Jipya na Biblia, inashauriwa kuanza kupanga na kutafuta usaidizi angalau mwaka mmoja kabla ya makadirio ya kukamilishwa kwa ukaguzi wa mshauri mwelekezi Timu ya utafsiri inatakiwa kutarajia kuwa kutahitajika muda wa kufanya uhariri wa mwisho na kukagua usahihi. Programu ya Paratext inatoa nyenzo muafaka za kusaidia kwenye mchakato wa uhariri wa mwisho, hususani kwenye ukaguzi wa usahihi. Hatua ya 10: Usomaji wa mwisho kwa ajili ya kuidhinishwa na wawakilishi wa makanisa na jamii ya lugha inayopokea tafsiri  Hapa ni baadhi ya masuala ambayo yatahitaji kuangaliwa:  Kulinganisha vifungu sambamba kwenye vitabu vya Injili, na vifungu vingine sambamba, kwa ajili ya uthabiti unaofaa kwenye tafsiri  Uthabiti wa matumizi ya maneno muhimu ya Kibiblia, huku utofauti wa maana kulingana na muktadha ukiruhusiwa  Uchaguzi wa mwisho wa vielelezo, kuingizwa kwa vifungu vya rejea katika matini ipasavyo kulingana na maeneo yanapopaswa kuwekwa  Uthabiti wa tahajia na majina  Ukaguzi wa uthabiti wa umbo, mpangilio, tahajia na alama za uandishi (ikijumuisha ukaguzi wa uthabiti kwenye alama za uandishi wa nukuu za moja kwa moja na zisizo za moja kwa moja  Uhakiki wa sentensi ndefu na fupi  Kuandaa faharasa, iwapo itajumuishwa, pia kufanya mapitio ya habari nyingine za ziada zitakazojumuishwa, kama vile dibaji na tangulizi za vitabu Hatua ya 10: Usomaji wa mwisho kwa ajili ya kuidhinishwa na wawakilishi wa makanisa na jamii ya lugha inayopokea tafsiri Wakati wa kuandaa kutuma tafsiri kwa ajili ya uchapwaji, kwa nyongeza ya ukaguzi mwingine, ni muhimu kuweka mpango kwa ajili ya kufanywa uthibitisho rasmi na kamati ya utafsiri na viongozi wengine wanaoshirikiana na mradi. Inashauriwa kwamba wakati tafsiri inapoonekana kuwa iko tayari kwa kuchapishwa, maandalizi rasmi inafaa ifanyike yakiwaalika wawakilishi wa makanisa na viongozi wa kijamii, na watu wenye mapenzi na mradi, wakutane kwa ajili ya kusoma vifungu vya tafsiri ambavyo vimechaguliwa, wasikie wakati vinaposomwa kwa sauti huku pia wakiangalia matini, na wapate muda wa majadiliano. Wanapaswa pia wapate fursa ya kuchukua vifungu vya tafsiri na kwenda kuwasomea wengine kwenye makanisa na kwenye jamii. Idadi ya vipindi vya kukutana na kukaa pamoja itategemea hali iliyopo. Endapo wahakiki walioteuliwa wamekuwa wakitoa mrejesho mara kwa mara, na matoleo ya rasimu za tafsiri za vitabu vya mfano kugawanywa, basi makubaliano ya uthibitisho yanaweza kufanyika kwa kikao kimoja au viwili. Kwenye mazingira mengine, mfululizo wa vikao vitahitajika kwa ajili ya kutoa fursa ya mwingiliano. Wakati kila mmoja amekubali kwamba tafsiri iko tayari, inaweza kutumwa kwa ajili ya kuchapishwa, kwenye maandishi au kama rekodi ya sauti! Raslimali za nyongeza kuhusu “Hatua za baadaye za Mchakato wa Utafsiri” BT4 Nyenzo zinazopatikana kwenye mtandao 20_Final_editing.pptx 20_Punctuating_speech_quotations.pdf Sehemu ya tatu Utafiti kuhusu maneno na jinsi yanavyotumiwa (Maana ya maneno)  Sura ya  Kuvumbua maana za Maneno Kiufundi istilahi inayotumika kuelezea maana za maneno ni maana ya kileksia. Sura zilizoko kwenye sehemu ya 3 kwenye mwongozo huu, zinaonesha namna ngani maneno yanaweza kuwa na maana tofauti kulingana na mazingira yanamotokea. Tunaangalia ukweli kwamba maeneo ya maana, na maana tofautitofauti za maneno kwenye lugha moja haziwiani na zile zilizoko kwenye lugha nyingine na kujadili matokeo haya kwenye utafsiri. Tunaangalia pia njia za kutafsiri dhana ambazo hazifahamiki kwenye utamaduni wa lugha inayopokea tafsiri, tukiangazia sana matumizi maalum katika kutafsiri maneno muhimu yanayopatikana kwenye Biblia. Watafsiri wanahimizwa kutumia Kamusi ili kugundua maana tofautitofauti ambazo zipo kwa maneno yanayotumika kwenye lugha mbalimbali, kwa kutegemea mazingira husika. Kwa mfano katika Kingereza, kamusi ya Oxford Advanced Learners Dictionary (OALD) inapendekezwa kwa kusudi hii. Kwa maelezo zaidi angalia mwishoni mwa sura hii. Istilahi ya kiufundi ambayo inaweza kutumika wakati wa kujadili maana za maneno inajulikana kama mofimu. Mofimu ni sehemu ile ndogo sana kwenye lugha ambayo ina maana. Kila neno linaundwa na mofimu moja au zaidi. Neno ni sehemu ya lugha ambayo inaweza kusimama peke yake. Neno linaweza kuundwa na mofimu moja au zaidi. Tofauti baina ya neno na mofimu ni kwamba baadhi ya mofimu haziwezi kusimama peke yake. Kwa mfano, neno la Kiswahili “malengo” lina mofimu mbili: mzizi “lengo” na kiambishi cha wingi “ma-”ambapo kiambishi cha wingi “ma-” hakiwezi kusimama peke yake. Neno moja linaweza kuwa na maana zaidi ya moja, kutegemeana na mazingira yake Ndani ya lugha moja, neno lilelile linaweza kuwa na maana kadhaa tofautitofauti, mara nyingine ikijulikana kama “maana nyingi.” Mazingira ambao neno hutokea yanaonesha ni maana gani inatumika. Sura ya 21 Kuvumbua maana za Maneno  Baadhi ya mifano kwenye lugha ya Kiswahili: “Paka” ni mnyama anayefugwa mahsusi kwa ajili ya kukamata panya majumbani; lakini “paka” pia hutumika kwenye uwekaji wa rangi kwenye kitu kingine kama nyumba, gari, kucha nk. “Ua” ni sehemu ya mti ambayo huzalisha tunda na mbegu; lakini pia “ua” ni kuondoa roho ya kiumbe, na pia “ua” ni sehemu inayojengwa na kuzunguka eneo fulani na mara nyingine nyuma ya nyumba. “Meza” ni kitendo cha kupitisha kitu kama maji ama chakula kwenye koo kupeleka tumboni; na “meza” kwa maana nyingine ni kifaa kinachotengenezwa kwa matumizi ya nyumbani na taasisi nyingine kama maofisini, mashuleni, hospitali, madukani nk. Zoezi la kwanza Utatafsirije kila moja ya maneno haya kwenye lugha yako? a. “Paka” kama ilivyo kwenye “Natafuta paka nyumbani kwangu.” “Paka” kama ilivyo kwenye “Napaka rangi gari langu.” b. “Ua” kama ilivyo kwenye “Waridi ni ua zuri mno.” “Ua” kama ilivyo kwenye “Ua kunguni kwa sumu hii.” “Ua kama ilivyo kwenye “najenga ua wa bustani.” c. “Meza” kama ilivyo kwenye “Meza dawa na maji mengi.” “Meza” kama ilivyo kwenye “Natengeneza meza ya mwalimu mkuu.” Kumbuka Mara zote tafsiri neno kwa kulingana na maana yake ambayo inatokea kwenye mazingira husika. Zoezi la pili Toa mifano mitatu kutoka kwenye lugha yako ya maneno ambayo yana maana tofautitofauti. Kwa mfano, kwenye lugha ya Kimbembe, Ogbangbang inaweza kuwa na maana: ‘Paa la la nyumba la mabati’ ‘Beseni la kioo’ Fohno linaweza kuwa na maana: ‘pangusa’ (kama ilivyo kwenye ofohno okpokoro – ‘alipangusa meza’) ‘kupiga pasi (kama ilivyo kwenye ofohno ibara, ‘alipiga pasi nguo’) ‘kutoa kafara’ (kama ilivyo kwenye ofohno eja ‘alifanya tambiko’) Kwenye lugha nyingi zisizo za Ulaya, toni ambayo inatokea inatumika pale neno linapotamkwa huwa inaleta utofauti wa maana ya neno. Kwa mfano kwenye lugha ya Kimbembe, efa (toni ya chini-juu) inamaanisha ‘mbwa’, wakati ambapo efa (kwa toni ya juu-chini) linamaanisha ‘nguvu.’ Kwa mifano kama hii siyo maana tofauti ya neno lilelile, bali ni maneno tofauti. Neno moja linaweza kuwa na maana zaidi ya moja, kutegemeana na mazingira yake  Kumbuka Mtu ambaye anatafsiri kutoka kwenye lugha ambayo si lugha yake ya kwanza, huenda asijue maana zote tofauti ambazo neno linazo kwenye lugha chanzo. Anaweza kuwa akifikiria tu kwenye maana ya kawaida ya neno na anaweza kutafisri maana hiyohiyo, bila ya kufahamu kuwa neno hili lina maana zingine tofauti kwenye mazingira tofauti. Uwe mwangalifu kutambua maana sahihi ya kila neno kwenye mazingira ambako linatokea. Zoezi la 3 Kwa kila mfano mmojawapohapa chini, angalia kwa umakini maana ya neno ambayo imepigiwa mstari. Kwa ajili hiyo tumia kamusi yako ya Advanced Learners Dictionary (au kamusi yoyote nyingine iliyo bora kwa matumizi), na pia ufanye marejeo kwenye matoleo tofauti tofauti ya Biblia. Je, utatafsiri vipi maneno ambayo yamepigiwa mstari kwenye lugha yako, kwa kila muktadha? a. Matendo 9:18 Ghafula vitu kama magamba vikaanguka kutoka machoni mwake, akapata kuona tena. b. Ufunuo Yeye aliyempanda alikuwa na mizani mkononi mwake. c. Matendo 7:35 kwa mkono wa yule malaika aliyemtokea [Musa] katika kile kichaka. (Linganisha na Kutoka 3:2) d. Mathayo 6:34 Jipeni moyo basi msifikirie kesho, (Tafsiri kutoka KJV) e. Matendo 23:11 Jipe moyo. f. Waebrania 11:7 Nuhu alijenga safina kwa ajili ya kuiokoa jamaa yake g. Waebrania 9:4 na lile sanduku la agano lililofunikwa pande zote kwa dhahabu. h. Isaya 56:10 Wote ni mbwa ambao ni kimya, hawawezi kubweka; i. Yoeli 1:7 Limeharibu mzabibu wangu na kuuvunja mtini wangu; imewavua magome yao na kuyatupa chini. Zoezi la nne Kamilisha somo lifuatalo la neno nyumba (Kiyunani oikos; Kiebrania bayit) (1) Biblia toleo la KJV linatumia neno “nyumba” kwenye sehemu rejea zote zilizoorodheshwa hapa chini. Angalia kila mstari kwenye toleo la Swahili Union Version (SUV) na Biblia Habari Njema (BHN) na ulinganishe ni kwa namna gani matoleo haya yametafsiri maana katika kila muktadha. (2) Tafakari kwa makini kuhusu maana ambayo neno inalo kwenye kila kifungu, kisha onesha neno au kirai utakachokitumia katika kutafsiri maana kwenye muktadha huo katika lugha yako. Sura ya 21 Kuvumbua maana za Maneno  Kifungu Tafsiri kutoka KJV SUV BHN Tafsiri kutoka kwenye Lugha yako Mathayo 7:24 mtu mwenye busara, aliyejenga nyumba juu ya mwamba Mathayo 9:7 akaenda kwenye nyumba yake Luka 1:27 Mtu ambaye jina lake lilikuwa Yusufu, wa nyumba ya Daudi Matendo 2:36 nyumba yote ya Israeli Matendo 7:20 kwenye nyumba ya baba yake Matendo 16:31 utaokolewa, na nyumba yako 1Timotheo 3:15 kwenye nyumba ya Mungu Ruthu 4:11 kama Raheli, na Leah ambao hao wawili walijenga nyumba ya Israeli, Maana ya maneno hailingani katika lugha tofauti Mfano Hapa chini kuna sentensi tatu za lugha ya Kimbembe ya huko Nigeria, zikiwa na tafsiri ya Kiingereza. ochi eten ‘anakula nyama’ anakula eten ọwa eten ‘anavua samaki’ anashika eten eten ndo kk’erobha z‘ẹgba ‘mnyama yule amekimbilia porini’ eten yule ame-kimbilia porini Neno eten limetafsiriwaje kwenye lugha ya kiingereza? Kwenye sentensi ya kwanza, inahusu “nyama” Kwenye sentensi ya pili inahusu “samaki” Kwenye sentensi ya tatu inahusu “mnyama” aliye hai Maana iliyoko kwenye neno moja la Kimbembe, eten, inajumuishwa kwa maneno matatu kwenye lugha ya Kiswahili: ‘Nyama’, ‘samaki, ‘mnyama.’ Mtu ambaye atakuwa anatafsiri kutoka kwenye lugha ya Kimbembe kwenda kwenye lugha ya Kiswahili atatakiwa kutumia maneno tofauti tofauti ili kutafsiri neni eten ili kuleta maana sahihi kwa kila muktadha.  Maana ya maneno hailingani katika lugha tofauti  Maana za maneno kwenye lugha moja mara nyingi haziwiani moja kwa moja na maneno yaliyoko kwenye lugha nyingine! Mifano mingine a. Kwenye lugha ya Kiingeerza kuna neno moja lenye kumaanisha nguo, wakati kwenye Kihausa kuna maneno matatu: Zane ‘nguo inayovaliwa kwa kufungwa kuzunguka kiuno’ Yadi ‘nguo inayonunuliwa kwa kipimo cha yadi’ Kyale ‘kipande kidogo cha nguo’ b. Kwenye lugha ya Kiingereza kuna maneno matatu; ‘nyasi’, ‘maua’ na ‘mimea.’ Kwenye lugha ya Kimbundu ya Sudan ya Kusini, maneno hayo matatu yana neno moja tu linalotumika, go. c. Kwenye lugha ya Kiingereza kuna neni moja tu la kumaanisha “kubeba”, huku kwenye lugha ya Tzeltal ya huko Mexico, kitendo hicho kina maneno zaidi ya kumi yanayotofautisha matukio ya “kubeba;” “kubeba begani,” “kubeba kwenya kiganja kwa mkono,” “kubeba mfukoni,” “kubeba kichwani,” “kubeba kwapani,” kubeba mikononi,” na mengine mengi. d. Kwenye lugha ya Kiarabu cha huko Sudan, neno moja mara lina maana ya maneno mawili kwenye lugha ya Kiingereza, ‘mke’ au ‘mama’ kwa kutegemea muktadha wake. e. Kwenye lugha ya Kiarabu cha huko Sudan, neno moja asma, lina maana ya maneno matatu kwenye lugha ya Kiingereza, ‘sikia’, ‘elewa’, au ‘tii’, kwa kutegemea muktadha husika. f. Kwenye Kimbembe kuna neno moja, okor ambapo kwenye Kiingereza kuna maneno matatu: nyekundu, rangi ya machungwa, njano. Hali kadhalika, kuna neno moja, obina; ambalo lina maneno matatu kwenye lugha ya Kiingereza: ‘kijani’, ‘bluu’, na ‘nyeusi’. Baadhi ya lugha zina maneno mengi zaidi ya kutofautisha rangi tofauti tofauti kuliko zingine, na zinagawanya aina za rangi kwa njia tofauti tofauti. Kumbuka Kwa sababu maana ya maneno katika lugha tofauti hailingani, neno moja kwenye lugha chanzo lazima wakati mwingine kutafsiriwa kwa maneno tofauti kwenye lugha inayopokea tafsiri. Mara zote, neno lazima litafsiriwe kwa kulingana na maana iliyonayo kwenye muktadha ambako linatokea. Kuielezea tena maana ya neno Katika kamusi, maana ya neno wakati fulani inaweza kufafanuliwa kwa kutaja sehemu mbalimbali za maana ya neno hilo. Sura ya 21 Kuvumbua maana za Maneno  Mifano Kunyata “kutembea polepole, kufuatilia kitu kwa mwendo wa pole.” Kunukia “kuwa na harufu nzuri” Kunuka “kuwa na harufu mbaya” Hapa ni mifano ya ufafanuzi wa maneno ambayo imepatikana kutoka kwenye kamusi. Angalia maneno haya kwenye kamusi yako na kulinganisha fafanuzi hizo: Kasri – “nyumba kubwa ya makazi.” Kanzu –“nguo ndefu inayovaliwa na wanaume” Kifutu – “aina ya nyoka anayetema sumu kali” Filimbi – “aina ya kifaa cha muziki inayochezwa kwa kupulizwa na mdomo” Neno la kitaalamu ambalo linatumika kuelezea sehemu zenye kuleta maana ni “vipengele za maana.” Mara nyingine inaonekana kama hakuna neno kwenye lugha inayopokea tafsiri ambali linalingana moja kwa moja na neno ambalo unajaribu kulitafsiri. Wakati jambo hili linapotokea, fikiria kuelezea maana ya neno hilo kwa kulivunjavunja kwenye visehemu. Katika kufanya ufafanuzi wa neno, inasaidia kulinganisha neno hilo na maneno mengine yenye maana sawa. Kwa mfano, “Kasri” linaweza kulinganishwa na nyumba, kibanda, nyumba ndogo, ghorofa, ikulu, nyumba la kifahari. Maneno haya yanashirikiana kwenye kipengele cha kuleta maana, “jengo ambalo mwanadamu anaishi ndani yake.” Kwa mifano zaidi angalia sehemu ya 4 hapo chini. Moja ya njia zinazopendekezwa kwa kufanya utafsiri wa mawazo yasiyojulikana ni ya kutumia “kirai cha maelezo.” Kirai cha maelezo kinajumuisha uvunjaji wa maana ya neno, ukielezea maana ya vipengele hizo ambazo ni muhimu kwenye muktadha. Njia hii inaweza pia kutumiwa kutafsiri neno kwa wazo ambalo linajulikana, lakini hakuna neno moja linalolingana nalo kwenye lugha inayopokea tafsiri. Kwa maelezo zaidi tazama kifungu . Njia ya kulinganisha maana za maneno Mara nyingi inasaidia kujifunza na kulinganisha maneno kadhaa yenye maana inayofanana kwenye lugha. Kuyalinganisha maneno haya yenyewe kwa yenyewe kunasaidia kuonesha maana halisi ya kila neno, na kuona vile neno hilo linavyotofautiana kwenya maana na maneno mengine. Njia hii inaonyesha sehemu za maana ambazo zinafanana na zile zinapotofautiana. Hapa kuna utaratibu wa kufuata: Andaa orodha ya maneno ambayo yanafanana maana. Yaorodheshe kwenye upande wa karatasi huku kwa kila neno ukiacha mistari miwili au mitatu chini yake. Kwa mfano, maneno yanayoelezea kitu ambacho kinaandikwa ndani yake: kitabu, kijitabu, jarida, karatasi, barua, makala. Au, orodhesha maneno ya mahali ambamo watu wanaishi: nyumba, kibanda, nyumba ndogo, ghorofa, ikulu, jumba la kifahari. Andika maelezo ya ufafanuzi wa kila neno, ukivunjavunja sehemu za maana. Linganisha maneno na maneno mengine kwenye kikundi ili kuhakikisha kuwa umefafanua kwa usahihi ni kwa njia gani maana ya kila neno ni tofauti.  Njia ya kulinganisha maana za maneno  Hakikisha kwamba umeorodhesha kweli zote ambazo ni muhimu kuonesha utofauti wa maana kati ya maneno haya. Iwapo hakuna utofauti inayoweza kuonekana miongoni mwa maneno yoyote mawili, hiyo inamaanisha kuwa maneno haya ni visawe, angalau kwenye baadhi ya mazingira. Mfano Kwenye lugha ya Kingereza, kuna maneno kadhaa kwa maeneo tofauti ambayo yanaonesha mahali ambapo panapatikana maji. Maneno haya yanajumuisha maneno yafuatayo: “mto,” “kijito,” “ziwa,”, “bwawa,” “kisima,” “bahari.” Mto ni maji mengi safi ambayo yanatiririka. Kijito ni maji kidogo safi ambayo yanatiririka. Ziwa ni maji mengi safi ambayo hayatiririki. Bwawa ni maji kidogo ambayo hayatiririki. Kisima ni shimo la kina, lililotengenezwa na mwanadamu, ambamo maji huchotwa. Bahari ni maji mengi sana ya chumvi. Uchunguzi sawa wa maneno yenye maana inapishana unatakikana ufanywe kwenye lugha inayopokea tafsiri. Kwa mfano, kwenye lugha ya Kimbembe kuna naneno matatu yanayohusu maji: epe linahusu maji yeyote ambayo haitiririki; ekeka linahusu maji madogo yanayotiririka. ọraanga linahusu maji mengi yanayotiririka; kama ni ya chumvi au la, hakuna tofauti kwenye mfumo wa lugha ya Kimbembe. “Bahari” inaitwa kwa Kimbembe ọraanga kwiden ‘mto mkubwa.’ Ni wazi basi kwamba maneno ya Kimbembe hayalingani moja kwa moja na maneno ya lugha nyingine kama Kiingereza kwa maneno yanayohusu maeneo yanayokaliwa na maji. Mtu ambaye anatafsiri kutoka lugha ya Kiingereza kwa mfano kwenda kwenye lugha ya Kimbembe anapaswa kuchagua maneno yanayofaa kwa kila neno kwenye muktadha unaohusika. Zoezi la tano (1) Kwenye lugha ya Kiswahili kuna maneno yanayotumika kwa ajili ya njia tofauti za kupika chakula: Kuchoma “Kupika kitu kwenye tanuri ama juu ya moto, ukitumia mafuta.” Kuoka “Kupika kitu kwa kutumia tanuri (bila kutumia mafuta)” Kukaanga “Kupika kitu kwenye mafuta kwa kutumia sufuria” Kuchemsha “Kupika kitu ndani ya maji kwa kutumia sufuria” Kubanika “Kupika kitu kwa kukiweka karibu au juu ya moto, au kwenye mkaa” (2) Orodhesha maneno mengi kadri uwezavyo kwenye lugha yako yanayohusiana na kitendo cha kupika. Onesha jinsi maneno hayo yanavyotofautiana maana kwa kila moja. Kisha linganisha maana za maneno hayo na maneno haya ya Kiswahili yaliyoorodheshwa hapa juu. Sura ya 21 Kuvumbua maana za Maneno  Zoezi la sita (1) Jadili maana ya maneno haya ya Kiswahili yafuatayo hapa chini: Alishangazwa Alishikwa na butwaa Alibung’aa Alishtuka Alibaki mdomo wazi (2) Orodhesha maneno au misemo kadri uwezavyo kwenye lugha yako yanayohusiana na wazo la mshangao au kushikwa na butwaa. Onesha ni kwa jinsi gani maneno hayo yanavyotofautiana katika maana. Kwa ajili ya majadiliano Jadili maneno haya ya Kiswahili ambayo yapo kwenye mafungu yafuatayo ya maneno na ulinganishe na mafungu ya maneno katika mazingira sawa ya maana kwenye lugha yako. a. Kosa, uhalifu, dhambi, hatia, tabia mbaya b. Methali, mfano, hadithi, kitendawili, mafumbo, hekaya c. Kupaza sauti, kupiga kelele, kupiga mayowe Maneno yanayoenda pamoja Maneno mengi huwa yana “mshirika” wa asili; “yanayotangamana” au “yanayokwenda pamoja” na maneno mengine fulani. Kwa mfano, kwenye lugha ya Kiswahili, ni rahisi kusema kinahau, “ana shida” au “ana shida nyingi.” Kwenye lugha zingine, ni asilia kusema, “anaona shida” au “anakutana na shida.” Kila lugha, mtangamano wa asili wa neno ni wa neno au maneno ambayo hutokea pamoja nayo. Kwa mfano, mtangamano wa maneno “kuuliza swali” ni mtindo maarufu kwenye lugha ya Kiswahili. Mitangamano mingine ni kama: “kuimba wimbo” “kushika sheria” “kuendesha gari” Wakati mwingine, maana ya neno inabadilika kulingana na mtangamano uliopo. Mfano Kwenye lugha ya Kimbembe, kitenzi chi ‘kula’linaweza kutumika kwa mitangamano kadhaa: chi ọdaang ‘kula foufou’ kula foufou chi akpuka ‘fuja fedha’ kula fedha Maneno yanayoenda pamoja  chi eden ‘anza kwenda’ kula njia chi ngwo ‘chukua rushwa’ kula rushwa chi akpen ‘ishi maisha ya hali ya juu’ kula maisha chi ọnong ‘kulaghai mtu’ kula mtu Zoezi la saba (1) Ni kitenzi gani kinatumika kwa ajili ya neno “kula” kwenye lugha yako? (2) Tengeneza orodha ya vishazi ambavyo neno hili linatangamana na vitu tofautitofauti. Kisha toa Mifano sisisi ya neno-kwa-neno kwenye lugha ya Kiswahili na Kirai asilia kwa lugtha ya Kiswahili chenye maana inayolingana. Kumbuka Kosa la kawaida ambalo watafsiri wanalifanya ni kufanya utafsiri ulio sisisi mno, wakichukua mtangamano wa maneno kutoka kwenye lugha chanzo. Matokeo yake ni kuwa na tafsiri isiyo asilia na mara nyingi inayochanganya mno. Kumbuka kutumia mitangamano ambayo ni asilia kwenye lugha inayopokea tafsiri. Mifano zaidi ya mitangamano ambayo hailingani miongoni mwa lugha: Marko 1:6 Tafsiri kutoka Kiingereza: Yohana … alikula nzige na asali ya mwitu. Jukuni (tafsiri sisisi): Yohana … alikula nzige na kunywa asali. Katika lugha zingine “unanyonya” au “unalamba” asali. Marko 1:9 Tafsiri kutoka Kiingereza: kurekebisha nyavu Jukuni (tafsiri sisisi): wakifunga nyavu zao. Marko 2:22 Kiyunani: oudeis ballei oinon neon eis askous palaious hakuna yeyote anayerusha mvinyo mpya wenye kiriba kikukuu Tafsiri kutoka ESV: hakuna mtu awekaye divai mpya katika viriba vikuukuu Tafsiri kutoka GNT: wala hakuna mtu anayeweka divai mpya kwenye viriba vilivyotumika Sura ya 21 Kuvumbua maana za Maneno  Marko 3:6 Kiyunani: hoi Pharisaioi sumboulin edidoun kat’ autou Hao Mafarisayo shauri/panga kutoa kuhusu yeye Kiyunani (tafsiri sisisi): Mafarisayo … walipeana mpango kuhusu yeye. Tafsiri kutoka ESV walifanya mashauri...dhidi yake Tafsiri kutoka KJV walichukua mashauri … dhidi yake Tafsiri kutoka GNT walipanda mipango. Tafsiri kutoka NIV walianza kupanga Ufunuo: 11:1b Kiyunani Egeire kai metrēson ton naon tou theou kai Inuka na upime hiyo hekalu la Mungu na to thusiastērion kai tous proskunountas en autō hiyo madhubahu na hao wanaabudu ndani yake Tafsiri kutoka ESV Inuka na ulipime hekalu la Mungu na madhabahu wale wanaoabudu humo. Tafsiri kutoka GNT Nenda na ukapime hekalu la Mungu na madhubahu, na uwahesabu wale wanaoabudu hekaluni. Zoezi la nane Tafsiri sentensi zifuatazo kwenye lugha yako. Onesha mahali popote ambapo mtangamano asilia wa maneno unatofautiana na wa Kiswahili. a. Alikula chungwa b. Alikula miwa. c. Aliweka mwavuli. d. Alijenga makazi. e. Alivuta sigara. f. Alipakia bunduki yake. g. Ana mafua. h. Ana baridi. i. Ana njaa. j. Alifanya kafara. k. Alitengeneza sanamu. l. Aliwapatia watoto hao ushauri wake. m. Alitoa nafasi kwa rufaa ya kaka yake. n. Alizaa mtoto wa kiume. Zoezi la tisa Tafsiri kwenye lugha yako vishazi vilivyopigiwa mistari. Uwe mwangalifu kutumia mtangamano asilia. Tafadhali toa rejesho la neno kwa neno kwa Kiswahili. a. Mathayo 3:4 Chakula chake kilikuwa ni nzige na asali ya mwitu. Linganisha na Mwanzo 16:12 mwanao wa kiume ataishi kama punda mwitu (Tafsiri kutoka GNT) Mpangilio asilia wa maneno  b. Mathayo 26:75 Alitoka nje na akalia kwa uchungu. c. Yohana 2:10 Kila mtu hutoa divai nzuri kwanza, na watu wakisha kunywa sana ndipo huleta divai mbaya; wewe umeiweka divai nzuri hata sasa. d. Matendo 15:39 Kulikuwa na mabishano makali. (Tafsiri kutoka GNT) e. Tito 1:13 Ni lazima uwakemee vikali. (Tafsiri kutoka GNT) f. Yuda 13 katika giza yenye kina (Tafsiri kutoka GNT) g. Ufunuo 11:19 Kukawa na umeme, ngurumo, radi, tetemeko la ardhi, na ‘mvua kubwa ya mawe.’ Zoezi la kumi Kwenye mifano iliyo hapa chini, tambulisha mtangamano wowote wa maneno ambao unahitaji marekebisho wakati unapoitafsiri kwenye lugha yako. a. Mathayo 27:48 Na mmoja wao akakimbia, akachukua sifongo, akaijaza siki, akaiweka juu ya mwanzi, akampa anywe. b. Mathayo 27:54 Walijawa na hofu. c. Mathayo 28:8 Yule mwanamke akatoka upesi kutoka kaburini, akiogopa lakini akijawa na furaha. (Tafsiri kutoka NIV) d. Luka 3:4 Itengenezeni njia ya Bwana, yanyosheni mapito yake. e. Yohana 3:8 Upepo huvuma unapotaka. Linganisha na Ufunuo 8:7 na Malaika wa kwanza akapiga tarumbeta lake f. Waebrania 8:5 kwa maana wakati Musa alipokuwa karibu kusimamisha hema g. Waebrania 8:8 Nitaweka agano jipya na nyumba ya Israeli. Kumbuka Angalia kwamba kila neno linatumika kwenye mtangamo wake asilia. Epuka kuchukua mitangamano kutoka kwenye lugha chanzo ambayo si asilia kwenye lugha inayopokea tafsiri. Mpangilio asilia wa maneno Kwenye lugha nyingi kuna maneno ambayo mara nyingi yanatumika kwenye mpangilio maalum. Kwa mfano kwenye lugha ya Kiswahili, watu husema, “mabibi na mabwana” siyo “mabwana na mabibi.” Lakini katika baadhi ya lugha, mpangilio asili wa kishazi sawa ni “mabwana na mabibi.” Baadhi ya lugha za Afrika ya Mashariki, watu husema, “akina baba na akina mama.” Kwa mfano mwingine, wazungumzaji wa Kiingereza husema “kwenda nyuma na mbele.” Kishazi cha maneno sawa kwa lugha ya Kamasau ya huko Papua New Guinea, mpangilio unaotumika ni wa kusema, “kwenda mbele na nyuma.” Sura ya 21 Kuvumbua maana za Maneno  Mifano zaidi kutoka kwenye lugha ya Kingereza wana na binti siyo “binti na wana” mkate na siagi siyo “siagi na mkate” nyeusi na nyeupe siyo “nyeupe and nyeusi” mbingu na nchi siyo “nchi na mbingu” Je, utafanyaje katika kuelezea vishazi sawa kwenye lugha yako? Zoezi la kumi na moja Ni mpangilio gani wa asili kwa wa jozi zifuatazo za maneno katika lugha yako? a. Mwanzo 2:24 Ndiyo maana mwanaume anawaacha baba na mama yake. b. Matendo 7:2 Kaka na baba zangu, nisikieni! (Zingatia muktadha - pia angalia maelezo yaliyoko kwenye UBS Translators Handbook.) c. 2 Wafalme 9:25 Wakati wewe na mimi tulibebwa (na farasi) upande kwa upande (Kiebrania kina mpangilio wa “mimi na wewe.” Tafsiri ya KJV imefuata mpangiliowa Kiebrania.) Kumbuka Mpangilio asilia wa maneno kwenye lugha inayopokea tafsiri unaweza kuwa tofauti na ule ulioko kwenya matini za awali za Kiebrania au Kiyunani au wa lugha nyingine ya chanzo. Rekebisha mpangilio kwa ajili ya kutunza uasilia. Maneno yanayojumuisha kipengele “sema” Kuna baadhi ya maneno ya Kiswahili ambayo ndani yake yanajumuisha maana ya kitu fulani ambacho kimesemwa au kimewazwa. Kwa kutegemeana na muktadha, maneno haya mara nyingine yanaelezwa kwa kutumia mtindo wa kutumia nukuu ya maneno. Mifano Niwaza ikiwa hii ni kweli. => Nilijisemea, “Je, hii ni kweli?” Aliuliza iwapo mwanaume huyo amekuja. => Alisema, “Mwanaume huyo amekuja?” Alisema kwa mshangao. => Alisema, “Ashe!” (“Ashe” ni neno la kuonesha mshangao kwenye lugha ya Kihausa.) Marko 5:13 Kwa hiyo aliwaruhusu. => Kwa hiyo aliwaambia, “Nendeni” (Linganisha na Mathayo 8:31-32) Raslimali za nyongeza kuhusu “Kuvumbua Maana za Maneno”  Marko 14:31 Lakini alisema kwa msisitizo, “Kama ni lazima nitakufa pamoja nawe, sitakukana.” => “ … kama ni lazima nitakufa pamoja nawe, sitasema kuwa sikujui.” 1 Wakorintho 11:22 Nitasema nini kwenu? Nitawasifu kwenye hili? => Nitasema nini kwenu? Nitasema kuwa mlifanya vyema? Kumbuka Wakati unapojifunza maana ya neno kwenye lugha yoyote ile, unatakiwa kwanza ufanyie utafiti mada zifuatazo: 1) Maana tofautitofauti za neno hilo; je lina maana tofauti tofauti kulingana na muktadha tofauti? 2) Maneno mengine yenye maana zinazofanana; maneno haya yanatofautiana vipi katika maana? 3) Neno hili linatokea kwa maneno gani mengine? Ni mtangamano gani asilia wa neno haya? Raslimali za nyongeza kuhusu “Kuvumbua Maana za Maneno” Kwa masomo zaidi Oxford advanced Learner’s Dictionary (OALD). 2014. Ninth edition. (Toleo la tisa). Oxford: Oxford University Press. (Matoleo ya hivi karibuni yanajumuisha kanda (CD) na njia za mawasiliano ya kimtandao, pia vifaa vya sauti ambavyo vimetengenezwa kwa ajili ya kuwasaidia hao wanaojifunza Kiingereza kwa ajili ya kuvumbua maana za maneno zilizopo ndani yake, kwa kutegemeana na muktadha.)  Sura ya  Kutafsiri Dhana Zisizojulikana Kutambua dhana zisizojulikana (pia huitwa “mawazo yasiyojulikana”) Hebu fikiria tena tofauti ziliyopo kati ya utamaduni na hali ya maisha kwenye nyakati ambako Biblia iliandikwa, na utamaduni na hali za maisha kwenye nchi ambako wewe unaishi. Kwa mfano, kuna tofauti za kijiografia na hali ya hewa. Kwa sababu ya tofauti hizi, kuna dhana nyingi na matendo ambayo yametajwa kwenye Biblia ambayo hayajulikani na watu wa eneo ambako lugha inayopokea tafsiri inazungumzwa. Kwa watu wa huko Alaska, kondoo na nzige ni vitu ambavyo havijulikani. Kwa watu wengi wa Afrika, theluji kwao ni kitu ambacho hakijulikani. Pia, kuna mila nyingi ambazo hazijulikani: kwa mfano, mila ya kupumzika juu ya dari, au ya kumuosha mgeni miguu. Baadhi ya makundi makuu ya dhana zisizojulikana ni kama: majina ya wanyama kama vile dubu, ngamia majina ya mimea na miti kama vile mzabibu, mtini, mwaloni, hisopo, bizari hali za kijiografia kama vile jangwa, bahari, mlima tofauti za hali ya hewa kama vile theluji, barafu, kiangazi, msimu wa baridi fedha na vipimo kama vile dinari, pauni, pishi, maili vitu vinavyovaliwa kama vile taji, kofia ya chuma, dirii nyumba na vifaa vya nyumbani kama vile jiwe la pembeni, chumba cha juu, jiwe la kusagia, mizani Makundi mengine ya muhimu kuhusu dhana zisizofahamika ni kama ifuatavyo: Majina yasiyofahamika ya mahali na watu: Iwapo mtu fulani anasikia jina ambalo halijui (kwa mfano “Ataparo”), hatajua kuwa ni jina la mji au la nchi au labda la mtu. Angalia sura ya 23, kipengele cha 2. Maneno muhimu ya Kibiblia ambayo yanarejelea dini ya Kiyahudi; Kwa mfano, “hekalu,” “sinagogi,” “kuhani,” “mwandishi wa sheria.” Kwa maelezo zaidi angalia kwenye sura ya 24. Sura ya 22 Kutafsiri Dhana Zisizojulikana  Kitu kisichojulikana kitategemea mahali husika. Kwa mfano, ngamia wanajulika sana kaskazini mwa Nigeria, lakini hawajuikani kusini mwa Nigeria, au Papua New Guinea. Kwa hali hiyohiyo tu, bahari inafahamika sana kwa watu wa visiwa vya Solomon, lakini watu wa kaskazini ya Nigeria haijulikani. Vitu vingi na mila nyingi hazifahamiki huko Ulaya, zinafahamika Afrika. Wakati ambapo wazo linajulikana na watu wa eneo lako, kazi yako kama mtafsiri ni kuchagua neno sahihi au msemo ambayo itarejelea wazo hilo. Lakini wakati wazo halijulikani kwa watu, hapo basi kazi yako itakuwa ni ngumu zaidi. Utapaswa kutafuta njia ya kuwasilisha wazo jipya kabisa. Utapaswa kuwasaidia watu kuelewa kitu ambacho kiko nje ya ujuzi wao. Njia za kutafsiri dhana zisizojulikana Kwenye sura za 14 na 15, tuliziangalia njia za kumpatia msomaji habari muhimu za usuli ambazo anazihitaji ili aweze kuuelewa ujumbe kwa usahihi. Baadhi ya habari ambazo zinahusu mawazo yasiyofahamika zinawekwa nje ya matini. Kwa mfano, kwa njia ya vielelezo, faharasa, na futinoti. Inashauriwa kwamba visaidizi kama hivyo vijumuishwe kwenye Biblia iliyotafsiriwa. Lakini hii haiwi mbadala wa kuwa na tafsiri yenye maana ndani ya matini yenyewe. Bado unapaswa kuwa la lengo la kufanya tafsiri yenyewe kueleweka kwa kadri iwezekanavyo. Je, utawezaje kuwasilisha maana ya dhana hizi zisizofahamika? Fuata kanuni za utafsiri hatua kwa hatua. Kwanza, vumbua maana kamili ya wazo ambayo unaitafsiri. Kisha, tafuta njia ya kueleza tena maana hiyo kwenye lugha inayopokea tafsiri. Kumbuka Kwanza, vumbua maana. Huwezi kutafsiri hadi pale ambapo utaifahamu maana ya neno la awali au kirai husika kwa usahihi. Tumia kamusi au kamusi ya Biblia, Translators Notes, na raslimali nyingine zinazofaa kutoka mtandaoni, ili upate maana ya wazo la awali. Pia angalia kwenye raslimali zilizoelezwa kwenye maelezo ya nyongeza. Kisha, ielezee maana tena. Kuna njia kuu tano ambazo maana ya mawazo yasiyojulikana yanaweza kuwasilishwa. Kila njia ina faida na hasara zake kadhaa. 1) Tumia kirai cha maelezo. 2) Tumia mbadala wa kitu kinacholingana na kinachofahamika kwa wazungumzaji wa lugha inayopokea tafsiri. 3) Tumia neno lenye maana pana. 4) Tumia neno ambalo lina maana mahsusi. 5) Tumia neno la kigeni kutoka kwenye lugha nyingine, likiwa na maelezo ya ufafanuzi. Wakati mwingine, mchanganyiko wa zaidi ya njia moja unaweza kutumika. Njia ya 1: Tumia kirai cha maelezo  Jambo la muhimu ambalo unapaswa kuliweka akilini wakati unapotafsiri mawazo ambayo hayajulikani ni kwamba kweli za kihistoria hazipaswi kamwe kubadilishwa. Inawezekana kubadilishana na mtindo unaolingana kwa kielelezo cha kufundishia, lakini si kwa rejea za kihistoria. Njia ya 1: Tumia kirai cha maelezo Badala ya neno moja, inawezekana kutumia kirai cha maelezo katika kufafanua dhana ambayo inaongelewa. Tambua sehemu ya maana ambayo ni ya muhimu sana kwenye kifungu ambacho kinatafsiriwa. Mifano a. kalamu => “kitu/kijiti kinachotumika kuandikia” b. saa => “Kitu cha kupimia mwenendo wa jua” c. ndege => “mtumbwi unaotembea angani” Mfano unaotoka kwenye lugha ya Kimbembe (tafsiri sisisi): “mtubwi wa juu”. d. madhabahu => “mahali/meza ambapo watu wanatolea sadaka kwa Mungu” (Mathayo 5:23) e. mbwa mwitu =>“mnyama mkali wa porini” - siyo “mnyama mwenye mkia mrefu anayefanana na mbwa” (Yohana 10:12) Kuna mambo mengi ambayo yanaweza kusemwa kuelezea mbwa mwitu, lakini jambo la muhimu kwenye kifungu hiki ni kwamba mbwa mwitu ni mnyama mkali ambaye si tisho kwa kondoo tu, bali hata kwa mtu anayewachunga. f. mtunza bustani => “mtu anayengalia bustani/shamba” (Yohana 20:15) g. Walipima nanga => “Waliinua kitu kizito ambacho wanakitumia ili kuifanya mashua itulie” (Ufunuo 17:4) Hapa siyo umbo la nanga ambao ni muhimu lakini inatumika kwa nini. h. vito na lulu =>“aina mbalimbali za mawe/miamba vyenye kuvutia ambayo yanatumika kuweka kurebesha/kupamba vitu.” (Matendo 17:4) Hasara moja ya kutumia kirai cha maelezo ni kwamba kirai kinaweza kuwa ni kirefu. Mtafsiri anatakiwa kuwa mwangalifu katika kufanya kirai kinaendana vyema kwenye kifungu ili kisiwatoe wasomaji nje ya mada kuu. Ikiwa neno limetajwa mara nyingi kwenye kifungu, inaweza isiwe ni lazima kutumia kirai kizima cha maelezo kila mara linapotajwa. Kwa mfano, neno “sinagogi” linaweza kutafsiriwa kama “nyumba ambako Wayahudi wanakutana kumwabudu Mungu” katika tukio la kwanza, na kisha inapotajwa tena baadaye ndani ya kifungu hichohicho, inaweza kurejewa kwa urahisi kama “nyumba ile ya kukutania.” Maneno ambatani Neno ambatani ni aina ya kirai cha maelezo. Kweneye baadhi ya lugha, maneno mawili ama matatu yanaweza kuunganishwa pamoja ili kuleta maana maalum: Sura ya 22 Kutafsiri Dhana Zisizojulikana  Kiti cha enzi => “kiti-uchifu” Benki => “Nyumba-fedha” Mchungaji => “mwangalizi-kondoo” Fikiria baadhi ya maneno ambatani ya Kiswahili. Baadhi ya maneno ambatani yamevumbuliwa kwenye kuelezea dhana ambazo zimeingizwa kwenye utamaduni. Kwa mfano, “kandambili,” “ndala,” “katambuga,” na kadhalika. Kwa ajili ya majadiliano Fikiria baadhi ya maneno ambatani kwenye lugha yako. Je, kuna maneno ambatani ambayo yamekuwa yakitumika kwa miaka mingi na yamekuwa rasmi? Je, kuna maneno ambatani mapya ambayo yanatumika kwa kiwango kikubwa? Zoezi la kwanza Kwa kila kifungu kifuatacho, fanya yafuatayo: 1) Wekea alama neno lolote ambalo linaelezea wazo ambalo halifahamiki kwa watu wa eneo lako. 2) Liezee tena neno hilo kwenye lugha ya Kiswahili ukitumia kirai cha maelezo. Tumia kamusi au kamusi ya Kibiblia ili kuangalia maana ya maneno mahali popote kila inapobidi. Angalia muktadha wa kifungu kwenye Biblia yako na ulinganishe ni kwa namna gani dhana hiyo imetafsiriwa kwenye matoleo tofautitofauti ya Biblia. Kumbuka kuweka msisitizo kwenye sehemu hiyo ya maana ya neno ambayo ni ya muhimu kwenye muktadha husika. a. Luka 1:63 Na [Zakaria] aliomba kibao cha kuandikia. b. Luka 7:2 Jemedali mmoja alikuwa na mtumishi aliyekuwa mgonjwa karibu ya kufa, mtu, ambaye aliyekuwa mtu wa thamani sana kwake. c. Luka 7:14 Na [Yesu] akakaribia, akagusa jeneza, nao walibebao wakasimama tuli. d. 2 Nyakati 9:1 Wakati malkia wa Sheba aliposikia juu ya sifa za Sulemani, akaja Yerusalemu kumjaribu kwa maswali magumu. Tambua: Neno “malkia” lina maana mbili za msingi kwenye lugha ya Kiswahili.Linaweza kumaanisha “mwanamke ambaye anatawala nchi” (kama vile malkia Elizabeth, aliye malkia wa Uingereza, au malkia wa Sheba kwenye 1Wafalme 10:1). Au inaweza kumaanisha “mke wa mfalme.” Fanya tafsiri ya neno hili kulingana na muktadha uliopo kwenye kifungu. e. Nehemia 2:6 Mfalme aliniambia (malkia akiwa ameketi kando yake), … f. Matendo 10:6 Yeye anakaa kwa Simoni mtengenezaji wa ngozi, ambaye nyumba yake iko kando ya bahari. g. Ufunuo 6:5 Na yule aliyekuwa anamwendesha alikuwa na mizani mkononi mwake. h. Ufunuo 9:16 Hesabu ya askari wapanda farasi ilikuwa elfu kumi mara elfu kumi (Tafsiri kutoka RSV). i. Ufunuo 9:17 Walikuwa wamevaa dirii za kifuani rangi ya moto, na yakuti samawati na salfa. Njia ya 2: Tumia mbadala wa kitu fulani kinacholingana  Njia ya 2: Tumia mbadala wa kitu fulani kinacholingana Mara nyingine kitu halisi ambacho kinatumika kwenye matini huenda kisifahamike na watu wa eneo la lugha inayopokea tafsiri, lakini huenda kukawa na kitu kingine ambacho kinalingana nacho kwenye eneo hilo ambacho kinaweza kutumika badala yake, labda kikiongezewa na kirai cha maelezo. Hata hivyo, njia hii inapaswa kutumiwa kwa tahadhari, kwa uangalifu wa kutobadulisha habari zozote za kihistoria zilizoko kwenye matini. Njia hii inaweza kutumiwa pale ambapo panafanyika ulinganisho, kama ilivyo kwenye mifano hii ifuatayo: 1 Petro 5:8 Adui yenu Ibilisi huzungukazunguka kama simba angurumaye akitafuta mtu ammeze. Kwenye kifungu hiki, wazo la muhimu ni kwamba simba ni mnyama hatari ambaye anazungukazunguka akitafuta ampate mnyama wa kurukia na kumla. Kwenye eneo ambako simba hawafahamiki, lakini chui wanapatikana, fikiria kubadilisha “chui” mahali pa “simba.”Chui kama alivyo simba, naye ni mnyama mkali anayeshambulia na kuwala wanyama wengine, pia ni mnyama wa kundi moja na simba. Ufunuo 1:14 Nywele za kichwani chake zilikuwa nyeupe kama sufu, nyeupe kama theluji. Kwenye lugha moja katika Afrika, hii ilitafsiriwa kama “Nyeupe kama manyoya ya nyangenyange.” Tafsiri hii inawasilisha maana husika, yaani weupe uliopitiliza. Baadhi ya lugha zinatumia “ideofoni”- msemo unaotumika kuelezea weupe uliopitiliza. Kumbuka Katika kuamua endapo itafaa kufanya mbadala wa kitu fulani kutoka kwenye utamaduni wa lugha inayopokea tafsiri au la, zingatia mambo yafuatayo: 1) Chagua kitu fulani ambacho kinalingana kwa muundo na kile cha wazo la awali, mradi pia kitawashilisha wazo lililo na muhimu kwenye muktadha husika. 2) Wazo lazima liwe ni kitu kinachoendana na utamaduni wa Kibiblia, kitu ambacho kingekuwapo wakati huo, ama ambacho hakitaonekana kuwa hakifai kwenye muktadha. 3) Suluhisho hili ni jema pale ambapo patatumika mafundisho kwa njia ya vielelezo, au mahali ambapo tamathali za semi, kama ulinganisho, zinatumika. Lakini haipaswi kutumika mahali ambapo panaelezea matukio ya kihistoria. Kwa mfano, kwenye Marko 11:13, Yesu aliulaani mti, na mti huo ulikuwa ni mtini. Kufanya mbadala wa kutumia mti wa aina yoyote nyingine, itakuwa si kweli kwa ukweli wa kihistoria. 4) Dhana kadhaa zinarejelewa kwenye Biblia yote, na zina maana za kiishara kwenye Agano Jipya kwa sababu ya marejeo kutoka Agano la Kale. Kwa mfano, kwenye baadhi ya vifungu, mzabibu na shamba la mzabibu ni ishara ya Israeli (Isaya 5:7). Marejeo ya mti wa mtini, mchungaji wa kondoo na kondoo wake, pia zina uhusiano mkubwa na Agano la Kale. Uangalifu unatakiwa katika kutafsiri marejeo kama haya kwa njia hiyohiyo, pale panapowezekana, ili kwamba muunganiko huo wa kimawazo usipotee. Sura ya 22 Kutafsiri Dhana Zisizojulikana  Zoezi la pili Kwenye mifano ifuatayo, ni maneno gani kati ya yaliyopigiwa mstari yanarejelea vitu ambavyo vilitokea wakati mahsusi katika historia? Na ni mifano gani ambayo ni vielelezo au ulinganisho kwa ajili ya kuleta mafundisho? Mifano yametafsiriwa kutoka kwenye toleo la ESV isipokuwa ionyeshwe vinginevyo. Unahimizwa kuangalia tafsiri ya mstari kutoka kwenye matoleo mengine ya Biblia. a. Yohana 12:3 Mariamu…alichukua kama nusu lita ya thamani kubwa yaliyotengenezwa kwa marhamu safi na akaipaka miguu ya Yesu. b. Yohana 12:13 Kwa hiyo walichukua matawi ya mitende na wakaenda kumlaki. c. Luka 6:44 Kwa maana tini hazichutwi katika miiba, wala zabibu katika michongoma. (Tafsiri kutoka RSV) d. Marko 13:28 Jifunzeni somo hili kutoka kwa mtini: Mara tu tawi lake linapokuwa laini na kuchanua majani yake, mnajua kwamba wakati wa kiangazi umekaribia. e. Marko 15:17 Wakamvika joho la zambarau, wakasokota taji ya miiba, wakamvika. (Tafsiri kutoka RSV) f. Marko 4:31 Ni kama punje la haradali, ambayo ikipandwa ardhini, ndiyo ndogo kuliko mbegu zote duniani. g. 2 Wafalme 13:15 Elisha akamwambia, “Chukua upinde na mishale.” Kwa hivyo akachukua upinde na mishale. h. Zaburi 150:3 Msifuni Mungu kwa sauti ya tarumbeta; msifuni kwa kinanda na kinubi! Zoezi la tatu Kwenye kifungu kifuatacho hapa chini, anza kwa kuonesha neno lolote au kirai ambacho kinaelezea mawazo ambayo hayafahamiki kwenye eneo la lugha yako. Angalia kila kifungu na ulinganishe kwa namna gani dhana hiyo imetafsiriwa kwenye matoleo tofautitofauti ya Biblia. Je, ni kwa namna gani utatafsiri kila dhana ambazo umezionesha kwenye lugha yako? a. Mathayo 3:7 Enyi wazao wanyoka! Ni nani aliwaonya ninyi kuikimbia ghadhabu inayokuja? b. Mathayo 5:15 Wala watu hawawashi taa na kuiweka chini ya pishi, bali juu ya Kiango, nayo yawaangazia wote waliomo nyumbani. (Tafsiri kutoka RSV) c. Mathayo 5:40 Na kama mtu atakushtaki na kuchukua kanzu yako, mwachie na joho lako pia. d. Marko 9:42 Ingekuwa afadhali kwake jiwe kubwa na kusadia lingefungwa shingoni mwake na kutupwa baharini. e. Luka 10:19 Nimewapeni mamlaka ya kukanyaga nyoka na nge. f. Ufunuo 18:22 Na sauti za wapiga vinubi na wapiga filimbi na tarumbeta, hazitasikika tena ndani yako. Njia ya 3: Tumia neno ambalo lina maana pana zaidi  Zoezi la nne Kwa kila kifungu kifuatacho, fanya haya yafuatayo: (1) Kwanza, wekea alama kila neno ambalo linaelezea mawazo ambayo yanaweza kuwa hayafahamiki kwa watu wa eneo la lugha yako. (2) Kisha, onesha kwa namna hani utatafsiri kila wazo, kwa kutumia neno ya kitu kinacholingana kutoka kwenye utamaduni wako. a. Wimbo ulio bora 2:2 Kama yungi kati ya miiba, ndivyo alivyo mpenzi wangu kati ya wasichana. b. Wimbo ulio bora 2:3 Kama mti wa tufaa kati ya miti ya msituni, ndivyo alivyo mpenzi wangu miongoni mwa vijana. c. Wimbo ulio bora 2:15 Kamata mbweha kwa ajili yetu, mbweha wadogo wanaoharibu mashamba ya mizabibu, kwa maana mizabibu yetu inachanua. Njia ya 3: Tumia neno ambalo lina maana pana zaidi Je, neno lenye maana pana zaidi inamaanisha nini? Linganisha maneno mawili “paka” na “mnyama.” Paka ni aina mojawapo ya mnyama; pia kuna aina nyingine za wanyama, kama “mbwa,” na “farasi.” Kwa hiyo neno “mnyama” ni neno lenye maana pana zaidi kuliko neno “paka”, kwa sababu linajumuisha aina zingine za wanyama zaidi ya paka. Paka wote ni wanyama, lakini si wanyama wote ni paka! Vilevile, neno “samani” ni neno pana zaidi ya neno “meza” kwa sababu meza ni mfano mmoja wa samani. Kuna aina nyingine pia za samani, kama vile “kiti” “kabati” au “kitanda.” Neno “jengo” ni neno lenye maana pana zaidi ya neno “nyumba” kwa sababu nyumba ni aina mojawapo ya jengo. Kuna aina nyingine za majengo kama vile “shule” au “msikiti.” Neno “kuua” ni neno lenye maana pana zaidi kuliko neno “kunyonga” kwa sababu kunyonga ni njia moja tu ya kumuua mtu. Zoezi la tano Kwa kila maneno yafuatayo, toa mfano wa neno ambalo litakuwa na maana pana zaidi ya neno hilo: a. shati b. shomoro c. lori d. bunduki e. kushambulia Kwenye baadhi ya vifungu ambavyo kuna wazo lisilofahamika, neno lenye maana pana zaidi linaweza kutumika bila ya kupoteza maana ya ujumbe. Sura ya 22 Kutafsiri Dhana Zisizojulikana  Mathayo 6:28 Tafakarini kuhusu mayungi ya kondeni jinsi yanavyokua: hayafanyi kazi wala hayasokoti. => Angalieni maua ya mwituni, jinsi yanavyokua. “Maua” ni neno lenye maana pana zaidi zaidi ya “yungiyungi.” Kwenye kifungu hiki, aina halisi ya maua siyo inayozingatiwa. Luka 12:18 Huko nitahifadhi nafaka yangu yote na mali yangu. Kwenye eneo lolote ambako nafaka siyo zao kuu linalokizwa kwenya mashamba, neno lenye maana pana zaidi au kirai vinaweza kutumika, kama vile “mazao” au “vitu/mavuno ya shambani mwangu.” Matendo 3:6 Sina fedha wala dhahabu. => Sina pesa. Njia ya 4: Tumia neno au kirai chenye maana mahsusi Mara nyingine pale panapoonekana kuwa hakuna neno la kuelezea dhana hiyo kwenye lugha inayopokea tafsiri, wazo linaweza kutafsiriwa kwa kutoa mifano mahsusi ya kitu kinachorejewa. Mwanzo 1:16 Na Mungu aliumba mianga miwili mikubwa. Iwapo hakuna neno kwa ajili ya kuelezea “mwanga” kwenye muktadha huu, inawezekana kwa urahisi kabisa kusema “jua na mwezi,” kwa kutumia maneno hayo mahsusi. Mathayo 5:29 Ni afadhali kupoteza kiungo chako kimoja kuliko mwili wako wote kutupwa katika Jehanamu. Tafsiri inaweza kuwa, “Ni vyema kwako iwapo utapoteza jicho au sikio badala ya mwili wako wote kutupwa Jehanamu.” Marko 4:4 Mbegu zingine ziliangukia njiani. Kifungu hiki hakielezi ni mbegu gani zilikuwa zilipandwa. Hata hivyo, kutokana na ufahamu wa usuli huo, kwa hakika ilikuwa ni mbegu za ngano. Inawezekana katika baadhi ya lugha kutumia neno lenye maana pana zaidi kwa ajili ya kutafsiri mbegu, lakini kwa lugha zingine italeta mkanganyiko. Kwa hali hiyo, mtafsiri atatakiwa kutafsiri kielelezo hiki cha mafundisho kwa kutumia neno lenye maana mahsusi kwa zao lolote la nafaka ambalo linafahamika sana kwenye eneo la lugha inayopokea tafsiri. Huko Afrika Magharibi, halii ingekuwa “mbegu ya mtama” (zao ambalo linafanana sana na ngano). Kwenye baadhi ya lugha za kaskazini ya Nigeria, neno “acha” lingependelewa, kwa sababu mbegu zake hupandwa kwa njia ya kumwaga, wakati ambapo mbegu ya mahindi ya guinea hupandwa mbegu moja moja. Matendo 5:1 Mtu mmoja aitwaye Anania, pamoja na mkewe Safira, waliuza kipande cha mali. Iko wazi kutokana na muktadha unaofuata (mstari wa 3) kwamba hiki kilikuwa ni kipande cha ardhi. Kwa hiyo kama hakuna neno lenye maana pana zaidi la “mali,” kwenye lugha (au kama neno lililo pana kawaida halihusiani na ardhi) basi hii inaweza kutafsiriwa kwa kutumia neno mahsusi “aliuza kipande cha ardhi (au shamba) bila kupoteza usahihi wake. Njia ya 5: Tumia neno la kigeni kutoka kwenye lugha nyingine  Kumbuka Kipitie kifungu chote kwa umakini. Ni lazima neno litafsiriwe kwa kulingana na maana na umuhimu wake kwenye kifungu linapotokea. Njia ya 5: Tumia neno la kigeni kutoka kwenye lugha nyingine Tofautisha kati ya neno la kigeni na neno lililoasiliwa kama ifuatavyo: Neno la kigeni ni neno lililochukuliwa kutoka kwenye lugha nyingine. Maneno ya kigeni ni maneno ambayo hayajatumika tayari na wazungumzaji wa lugha inayopokea tafsiri. Neno lililoasiliwa ni neno ambalo limechukuliwa kutoka kwenye lugha moja tangu awali, na limekuwa ni sehemu ya lugha nyingine. Lugha zote zinaasili maneno kutoka kwenye lugha nyingine kwa njia hii. Kwa kawaida, maneno yanaasiliwa kutoka kwenye lugha kubwa ambazo zinazungumzwa kwenye eneo husika, likitumika kwa ajili ya vitu au mawazo abayo yameanza kufahamika hivi punde. Kwa mfano, tangu siku za nyuma, lugha ya Kiingereza imechukua maneno kutoka kwenye lugha za Kiyunani, Kilatini, na Kifaransa. Maneno ya kuasili pia huitwa “maneno ya kuazimwa” au “maneno ya kukopwa.” Maneno yanaasiliwa hatua kwa hatua. Mwanzoni, neno huwa halitumiki mara kwa mara. Kisha watu huanza kulitumia zaidi na zaidi na kila mtu anakuwa akilifahamu maana yake. Baada ya hapo, kila mtu anakuwa akilitumia, hata na watu ambao hawafahamu neno hilo limetoka kwenye lugha gani. Matamshi yanabadilika, kiasi kwamba neno hilo hutamkwa kulingana na mifumo ya sauti ya lugha ambayo imeliasili. Maneno ambayo yameasiliwa kwenye lugha, hayawi tena maneno ya kigeni. Mazoezi mawili yafuatayo yameandaliwa kumsaidia mtafsiri kutofautisha kati ya maneno yaliyoasiliwa na maneno ya kigeni. Zoezi la sita Kwenye kifungu hiki, fanya haya yafuatayo: (1) Wekea alama mifano mitatu ya maneno ambayo yameasiliwa kutoka kwenye lugha ya Kiswahili. (2) Zungushia mifano mitatu ya maneno ambayo unayaona kuwa ni ya kigeni kwako. Yohana alikwenda hotelini na kuketi. Alichukua menu na kuanza kuchagua kitu ambacho atakula. Chaguo lake likawa kati ya tim-sam na salad, au laska, au gado-gado, au kitu kilichoitwa “escargots.” Alikuwa amechagua kuagiza laska na kikombe cha kahawa, pale alipomwona Kim Sai akiingia akiingia mgahawa. Alikuwa amevalia cheongsam na akiwa amesjika wok mkononi mwake. Kwenye zoezi hili, utakutana na ugumu wa kutambua maneno ambayo yameasiliwa kwenye lugha ya Kiswahili. Hii ni kwa sababu maneno ambayo yameasiliwa kwenye lugha yamekuwa kama tu maneno mengine katika lugha. Isipokuwa uwe unafahamu historia ya lugha, haitawezekana kujua kama yalivyoasiliwa kwenye lugha. Ila ni rahisi kuyatambua maneno ya kigeni. Sura ya 22 Kutafsiri Dhana Zisizojulikana  Zoezi la saba Orodhesha mifano mitano ya maneno yaliyoasiliwa kwenye (1) lugha yako (2) lugha inayozungumzwa kwa upana mkubwa katika eneo lako Matumizi ya maneno ya kigeni kwenye tafsiri Ifauatayo ni tafsiri ya Marko 1:1-4 kutoka kwenye toleo la awali kabisa la Biblia kwenye lugha moja ya Afrika. (Tahajia imefanyiwa maboresho madogo.) Wekea alama neno lolote ambalo unalitambua kwenye tafsiri. Ni tatizo gani ambalo msomaji anakutana nalo kwenye maneno haya? 1Eritono gospel Jesus Christ Eyen Abasi. 2Kpa nte ewetde ke nwed prophet Isaiah, ete, Sese, mmodon isunutom mi ebem Fi iso, Emi edinamde usun Fo; 3Uyo andifiori ke desert, ete, Mbufo edion usun Jehovah, Eneng ere okpousung Esie;  John oto edi edinim owo baptism ke desert, edinyun okworo baptism erikabare esit, man efen mme idiok-knpo. Hasara ya kutumia maneno ya kigeni kwenye utafsiri ni kwamba, wasomaji kwenye lugha inayopokea tafsiri watakosa kuelewa maana ya maneno hayo. Maneno hayo huenda yakawa hayafahamiki miongoni mwao, kwa hiyo hayana maana kwao. Kwa hivyo, matumizi ya maneno ya kigeni unapaswa kuwa ni wa tahadhari. Hata hivyo, kuna baadhi ya sehemu ambako inakuwa ni bora sana kukitumika maneno ya kigeni, hususani kwa marejeo ya matukio ya kihistoria. Kwa hali kama hizi, neno la kigeni linapaswa kutambulishwa kwa njia ambayo inampatia msomaji wazo kuhusu maana yake: (1) Tumia neno la kigeni pamoja na kirai cha maelezo kinachofafanua maana yake. (2) Tumia neno la kigeni pamoja na neno lenye maana pana zaidi ambalo litamsaidia msomaji kuelewa maana. (3) Weka maelezo kwenye futinoti. (4) Weka picha karibu na kifungu husika, ili kuonesha mwonekano wa kitu kile ambacho hakifahamiki na vile kilitumikaje kihistoria, kama ilivyo muhimu kwenye matini (iwapo itafaa.) Mifano Marko 1:6 Yohana alikuwa amevaa manyoya ya ngamia. Kwenye lugha inayozungumzwa kwenye eneo ambako ngamia hawafahamiki, hii inaweza kutafsiriwa kama, “Yohana alikuwa anavaa vazi lililotengenezwa kwa manyoya ya mnyama aitwaye ‘ngamia’.” Neno lenye maana pana zaidi “mnyama” linatoa taarifa kwamba ngamia ni aina ya mnyama. Na kwa kuwa ngamia wanatajwa mara kadhaa ndani ya Biblia, itakuwa ni jambo jema iwapo kutawekwa picha ya ngamia mahali pale panapostahili. Njia ya 5: Tumia neno la kigeni kutoka kwenye lugha nyingine  Marko 14:1Sasa ni siku mbili kabla ya Pasaka Sasa ni siku mbili kabla ya Sikukuu ya Pasaka (Tafsiri kutoka GNT) Kuongezwa kwa neno lenye maana pana zaidi “sikukuu” kunaonesha kwamba neno la kigeni “Pasaka” ni jina la sikukuu fulani maalum. Kwa njia hii, sehemu fulani ya maana imewasilishwa. Ni muhimu kuzingatia kwa umakini kuwa ni kipengele gani ni cha muhimu kwenye muktadha husika. Kwa mfano, linganisha tafsiri hizi zinazopendekezwa hapa chini za marejeo matatu ya manemane. Marko 15:23 Na wakampa divai iliyochanganywa na dawa iitwayo “manemane.” Mathayo 2:11 Wakampatia zawadi za thamani: dhahabu, na uvumba na “manemane.” Wimbo ulio bora 1:13 Mpenzi wangu kwangu ni kama mfuko wa manemane yenye harufu nzuri ulio kati ya matiti yangu. Kwenye Marko 15:23, ni hali ya manemane kama dawa ya kupunguza maumivu, ambayo ni muhimu sana. Kwenye Mathayo 2:11, ni ukweli kwamba manemane ilikuwa ni zawadi ya thamani kubwa iliyotolewa ama kupokewa na wafalme (kunaweza pia kuwa na ishara zaidi) ambao ni muhimu, na kwenye Wimbo ulio bora 1:13, ni ukweli kwamba manemane ilikuwa ni kitu chenye kutoa harufu nzuri ya kupendeza ambao ni muhimu. Zoezi la nane Kwenye kila kifungu kifuatacho, fanya yafuatayo: (1) Weka alama kwenye wazo lolote ambalo huenda watu wa lugha yako hawalifahamu. (2) Angalia ni kwa namna gani unaweza kutafsiri ukitumia neno la kigeni pamoja na kirai cha maelezo au neno lenye maana pana zaidi ambalo linawasilisha kipengele cha maana ambacho ni muhimu sana. a. Hesabu 11:5-6 Tunakumbuka samaki tuliokula huko Misri ambapo hawakughalimu chochote, matango, matikiti, vitunguu maji, vitunguu na vitunguu saumu. Lakini sasa nguvu zetu zimekauka, na hakuna kitu chochote isipokuwa mana hii ya kutazama. b. Hesabu 11:31 Ndipo upepo kutoka kwa Mwenyezi-Mungu ukavuma, nao ukaleta kware kutoka baharini, nao ukawafanye wanaanguke kando ya kambi. c. Hesabu 13:23 Wakafika Bonde la Eshkoli na kukata kutoka huko tawi lenye kishada kimoja la zabibu, wakalibeba juu ya mti kati yao wawili; wakaleta pia makomamanga kadhaa na tini. d. Isaya 41:19 Nitasimamisha nyikani mwerezi, mshita, mhadasi, na mzeituni; Nitaweka jagwani mberoshi, mvinje na msonobari pamoja. e. Mathayo 23:33 Ole wenu waandishi na Mafarisayo, wanafiki! Kwa maana zaka za mnanaa na bizari na jira, na mmeacha mambo muhimu ya sharia: haki na huruma na uaminifu. Sura ya 22 Kutafsiri Dhana Zisizojulikana  Fanya mazoezi ya kutambua na kutafsiri dhana zisizofahamika Zoezi la tisa Kila moja ya kifungu kifuatacho kinajumuisha dhana moja ama zaidi ambayo huenda haifahamiki kwenye eneo la lugha inayopokea tafsiri (ama labda kwenye lugha hiyo haijaelezwa kwa urahisi kwa kutumia neno moja.) (1) Wekea alama dhana zote ambazo hazifahamiki. (2) Onesha ni kwa namna gani utaelezea tena kwenye lugha yako maana ya neno au kirai ulichokiwekea alama. Fikiria iwapo kila mfano ni kielelezo cha mafunzo au unareja ukweli wa kihistoria. Kwa kila mfano, onesha ni njia ipi miongoni mwa njia zinazotumika kutafsiri wazo ambalo halijulikani ambayo umeitumia. a. Mathayo 10:29 Je, shomoro wawili hawauzwi kwa senti moja? b. Mathayo 21:33 Sikilizeni mfano mwingine. Palikuwa na mwenye mwenye nyumba aliyepanda shamba la mizabibu, akalizungushia ukuta, akachimba shinikizo ndani yake, na akajenga mnara. (Tafsiri kutoka RSV) c. Marko 1:12-13 Mara Roho akamwelekeza mpaka nyikani. 13Na akakaa huko nyikani siku arobaini. d. Marko 11:13 Na akaona kwa mbali mtini wenye majani, [Yesu] akaenda ili aone kama angepata chochote juu yake. e. Marko 13:18 Ombeni kwamba hilo lisitokee wakati wa baridi. f. Marko 14:14 Nitakayembusu ndiye huyo. Zoezi la kumi Kwa kila moja ya mifano ifuatayo, elezea tena kwenye lugha ya Kiswahili maana ya kila neno lililopigiwa mstari, kwa kutumia njia ambayo inaonekana kuwa inafaa kwenye muktadha husika. a. Mathayo 20:1 Kwa maana ufalme wa mbinguni unafanana na mtu mwenye nyumba ambaye alitoka asubuhi na mapema kuwaajiri wafanyakazi kwa ajili la shamba lake la mizabibu. b. Luka 11:3 Utupe kila siku mkate wetu wa kila siku. c. 1 Samweli 2:13-14 Desturi ya makuhani na watu ilikuwa kwamba, kila mtu akitoa dhabihu, mtumishi wa kuhani alikuja wakati nyama ikiwa inachemka akiwa na uma wenye ncha tatu mkononi mwake, 14naye hulinguiza kwa nguvu humo chomboni, au birikani, au sufuriani, au chunguni. Yote ambayo uma ilileta kuhani anagejitwalia mwenyewe. d. Mithali 15:17 Afadhali chakula cha jioni wa mchicha ambapo kuna upendo, kuliko ndume aliyenona pamoja na chuki. Fanya mazoezi ya kutambua na kutafsiri dhana zisizofahamika  Zoezi la kumi na moja Kila mojawapo ya vifungu vifuatavyo kina wazo moja au zaidi ambalo huenda halifahamiki kwenye eneo la lugha inayopokea tafsiri. Kunaweza pia kukawa na mawazo ambayo ingawaje yanafahamika, hayawezi kutafsiriwa kwa urahisi kwenye lugha inayopokea tafsiri kwa kutumia nejno moja. (1) Wekea alama mawazo yote ambayo hayafahamiki au maneno yenye tatizo, ambayo hakuna neno la moja kwa moja ambalo liko na maana sawa. (2) Andika ni kwa namna gani utaelezea maana ya neno au kirai ulichokiwekea alama kwa njia ambayo inaweza kutafsiriwa kwa urahisi kwenye lugha yako. Eleza ni njia ipi miongoni mwa njia tano zinazotumika kufanya utafsiri wa mawazo yasiyofahamika ambayo umeitumia. a. Luka 1:27 bikira aliyeposwa kwa mwanaume aliyeitwa Yusufu. b. Luka 9:58 Mbweha wana mashimo, na ndehe wa angani wana viota. c. Luka 9:62 Hakuna anayeshika jembe la kulima linalovurutwa na ng’ombe na kutazama nyuma anafaa kwa ufalme wa Mungu. d. Luka 12:33 ambapo hakuna mwizi anayekaribia wala nondo kuharibu. e. Luka 19:4 [Zakayo] alitangulia mbio, akapanda juu ya mkuyu ili amwone. (Angalia kielelezo kuhusu mti huyo kilicho kwenye UBS Translator’s Handbook na Translator’s Notes, yote mawili yako kwenye Paratext.) f. Matendo 2:1 wakati siku ya Pentekoste ilipowadia g. Matendo 3:15 Kwa hili sisi ni mashuhuda. h. Matendo 16:24 [Askari jela] akafunga miguu yao katika mkatale. i. Matendo 19:29 Walikimbilia pamoja kwenye ukumbi wa maonyesho. j. Matendo 27:5 tulipokwisha kuvuka bahari kando ya pwani ya Kilikia na Pamfilia k. Matendo 27:28a Hivyo wakapima kina na wakapata iliyokuwa fathomu ishirini. Zoezi la kumi na mbili (Mifano kwenye Agano la Kale) Maelekezo ni kama ya zoezi la 11. a. Mwanzo 6:14 Jitengenezee safina kwa mbao za mvinje. Tengeneza vyumba ndani ya safina, na uifunike kwa lami ndani na nje. b. Mwanzo 8:8-11 Kisha [Noa] akamtuma njiwa kutoka kwake …11Na njiwa huyo Akarudi kwake jioni, na tazama, kinywani mwake alikuwa na jani bichi la mzeituni. c. Mwanzo 37:7 Tazama, tulikuwa tukifunga miganda shambani, na tazama, mganda wangu ukainuka na kusimama wima. Na tazama, miganda yenu ikakusanyika kuuzunguka na kuuinamia mganda wangu. d. Mwanzo 37:25 Kisha wakaketi kula. Na walipotazama, wakaona msafara wa Waishmaeli ukitoka Gileadi, na ngamia zao wakibeba sandarusi, zeri, na manemane, wakisafiri kuvipeleka Misri. e. Mwanzo 43:11 Ndipo Israeli, baba yao, akawaambia, “Ikiwa ndivyo, basi, fanyeni hivi: twaeni baadhi ya matunda yaliyo bora ya nchi katika mifuko yenu, mkampelekee huyo mtu zawadi, zeri kidogo, na asali kidogo, ubani, manemane, kokwa za pistachio, na lozi.” Sura ya 22 Kutafsiri Dhana Zisizojulikana  f. Mwanzo 50:2 Kwa hivyo, waganga hao wakampaka Israel dawa. g. Kutoka 2:3 Aliposhindwa kumficha tena, alimchukulia kikapu kilichotengenezwa na mafunjo na kukipaka sifa na lami. Akamtia mtoto ndani yake na kukiweka kati ya mianzi kando ya mto. h. Kutoka 8:16 Kisha, Mwenyezi-Mungu akamwambia Mose, “Mwambie Aroni, ‘Nyosha fimbo yake na uyapige mavumbi ya nchi, ili yapate kuwa chawa katika nchi yote ya Misri.” i. Kutoka 9:8 Mwenyezi-Mungu akamwambia Mose na Aroni, “Chukueni konzi za masizi kutoka tanuri, kisha Mose ayarushe hewani mbele ya Farao. j. Kutoka 12:22 Twaeni rundo la hisopo na kulichovya katika damu ndani ya beseni, na kugusa kizingiti cha juu na miimo miwili ya milango pamoja na damu iliyo ndani ya beseni. k. Kutoka 16:13-14 Wakati wa jioni kware walikuja na kufunika kambi, na asubuhi umande ukatanda pande zote za kambi. Na umande ulipotoweka, palikuwa huko nyikani kitu kama bamba, safi kama theluji juu ya nchi. Zoezi la kumi na tatu (Inaendelea) Maelekezo ni kama kwenye zoezi la 11 a. Mathayo 3:12 Peli yake i mkononi mwake, naye atasafisha nafaka yake na kukusanya ngano yake ghalani, lakini makapi atayateketeza kwa moto usiozimika. b. Mathayo 9:17 Wala divai mpya haiwekwi katika viriba vikuukuu. Kama ni hivyo, viriba hupasuka na divai ikamwagika, na viriba vikaharibika. Lakini, divai mpya hutiwa katika viriba vipya, na vyote viwili, huhifadhiwa. c. Mathayo 11:21 Kwa maana, kama miujiza iliyofanyika kwenu ingalifanyika katika Tiro na Sidoni, wangalitubu zamani wakiwa wamevaa magunia na majivu. d. Mathayo 11:29 Jitieni nira yangu, mkajifunze kwangu, kwa kuwa mimi ni mpole na mnyenyekevu wa moyo, nanyi mtapata pumziko kwa nafsi zenu. e. Yohana 15:1 Mimi ndimi mzabibu wa kweli, na Baba yangu ndiye mkulima. f. Yakobo 3:3 Ikiwa tunatia lijamu katika vinywa vya farasi ili watutii, tunaongoza miili yao yote pia. g. Yakobo 3:4 Ziangalie merikebu pia: ingawa ni kubwa sana na husukumwa na upepo mkali, huongozwa kwa usukani mdogo sana popote ambapo nahodha anakusudia. h. Ufunuo 1:12 Nikaona vinara saba vya taa vya dhahabu. i. Ufunuo 4:7 na kiumbe wa kwanza alikuwa kama simba, wa pili kama ng’ombe, wa tatu alikuwa na uso wa mwanadamu, na wa nne alikuwa kama tai anayeruka. j. Ufunuo 8:3 Malaika mwingine akaja akasimama mbele ya madhabahu akiwa na chetezo cha dhahabu, naye akapewa uvumba mwingi ili autie pamoja na maombi ya watakatifu wote juu ya madhabahu ya dhahabu iliyo mbele ya kiti cha enzi. Raslimali za nyongeza kuhusu “Kutafsiri Dhana Zisizofahamika”  Zoezi la kumi na nne (1) Tafsiri Matendo 8:26-28 kwenye lugha yako. Uwe makini hasa kwenye kutafsiri mawazo yoyote ambayo hayafahamiki na watu wako. (2) Fanya tafsiri ya kujirudia ya tafsiri yako ukitumia lugha ya Kiswahili. Jadiliana na mshauri wako au mshauri mwelekezi faida na hasara za njia ambazo umezitumia katika kutafsiri mawazi haya yasiyofahamika. Zoezi la kumi na tano Esther 1:5-7: Maelekezo ni kama ya zoezi la 14. Raslimali za nyongeza kuhusu “Kutafsiri Dhana Zisizofahamika” BT4 Nyenzo zinazopatikana kwenye mtandao 22_Unknown_ideas_1.pptx 22_Unknown_ideas_2.pptx 22_Unknown_ideas_in_Luke-exercise.pptx  Sura ya  Mengi zaidi kuhusu kutafsiri dhana zisizofahamika Kwenye sura hii, utafsiri wa vipimo, uzito, na viwango unajadiliwa. Vitu hivi ni changamoto kutafsiri kwa sababu maneno ya awali ya Kibiblia yanarejea mifumo ya kihistoria ambayo haiendani na mifumo ya kisasa. Maneno ya mifumo ya kibiblia mara nyingi si sahihi kama ya vipimo vya kisasa. Pia unukuzi na utambulisho wa majina ya kigeni zitajadiliwa. Kutafsiri vipimo, uzito na viwango vya pesa Mifumo tofauti tofauti ya vipimo inatumika katika mataifa ambayo zanazungumza Kiingereza. Nchi nyingi zinatumia mfumo wa kimetriki (au desimali), unaotumia mafungu ya makumi, ikiwa ni pamoja na vipimo kama “mita na kilomita” na pia vipimo vya “gramu na kilogramu.” Nchi chache zinatumia mtindo wa kizamani wa kipimo ama kinacholingana, ambavyo vinatumia vipimo vya “futi,” “yadi,” “maili,” “wakia” na “paundi.” Vipimo hivi vyote vya kisasani tofauti na mifumo ya vipimo viliyotumika kwenye matini za awali za Biblia. Wakati unapojiandaa kutafsiri, ni muhimu kutafiti maana ya maneno chanzo, kwa kutumia visaidizi kwa watafsiri (angalia raslimali zilizoorodheshwa kwenye kisanduku hapo chini.) Wakati unapoelezea tena maana kwenye tafsiri, zingatia kwa makini ni mfumo gani ambao unafahamika kwa watu ambao tafsiri inaandaliwa kwa ajili yao. Zingatia iwapo badiliko katika maneno yanayotumika lipo kwenye mchakato ama linatarajia kutokea. Baadhi ya matoleo ya Kiswahili na Kiingereza yanatumia futinoti ili kutoa mfumo mbadala. Toleo la NIV mara nyingi linatumia mtindo wa kisasa kwenye matini zake, na kuweka nukuu za futinoti ikijumuisha unaokubalika kwenye wa lugha ya awali, na mara nyingine tena hutumia mfumo mbadala na mtindo wa kisasa. Matoleo makuu ya Biblia kwenye lugha ya Kiingereza yanachapishwa kwenye matoleo zaidi ya moja, kulingana na eneo la usambazaji, kwa mfano Marekani au Uingereza. Mifumo mbalimbali ya kisasa inayolingana inaweza kutumika katika matoleo tofauti, kulingana na eneo lililokusudiwa la usambaji. Kila mradi wa utafsiri unahitaji kuamua kuhusu mfumo ambao wataenda kuutumia na utumike kwa uthabiti. Njia tofauti ambazo zinaweza kutumika zinatakiwa kuzingatiwa kwa Sura ya 23 Mengi zaidi kuhusu kutafsiri dhana zisizofahamika  umakini na kujaribiwa. Mara baada ya uamuzi kufikiwa kuhusu mfumo gani utumike kwenye mradi wa utafsiri, watafsiri wote kwenye timu, na wengine wanaohusika, watatakiwa kufuata mfumo uliokubaliwa kwa uthabiti. Ni jambo la muhimu kutunza kumbukumbu ya maneno muhimu yaliyotafsiriwa, na jinsi ambavyo kila moja limetafsiriwa. Programu ya Paratext ina orodha ya maneno ambayo itakusaidia kwa kuangalia uthabiti. Kuna orodha muhimu ya uzito na vipimo nyuma ya toleo la New International Version Study Bible. Tena vidokezo vilivyoko kwenye toleo la Biblia la NET ni rasilimali inayosaidia kupata habari kuhusu vipimo vya awali, uzito na maneno yaliyotumika kuelezea kiasi cha pesa. UBS Translator’s Handbook na Translator’s Notes pia zinasaidia kutoa habari kwa kila mstari zinazohusu vipimo sawia katika mifumo tofauti. .1 vipimo vya umbali na viminika Mwanzo 6:15 Hivi ndivyo utakavyoitengeneza: urefu wa safina dhiraa mia tatu, upana dhiraa hamsini, na kimo chake dhiraa thelathini. Tafsiri kutoka GNT Ifanye urefu wa futi 450, upana wa futi 75, na urefu wa futi 45. Tafsiri kutoka NIV Hivi ndivyo utakavyoijenga: Urefu wa safina utakua ndiraa mia tatu, upana wa dhiraa hamsini na kwenda juu kwake dhiraa thelathini. [pamoja na maelezo ya chini: yaani, urefu wa futi 450, upana wa futi 75 na kimo cha futi 45 au urefu wa mita 135 hivi, upana wa mita 23 and kimo ach mita 14.] Yohana 11:18 Bethania ilikuwa karibu na Yerusalemu, kama maili mbili kutoka hapo. Tafsiri kutoka KJV umbali wa takriban maili kuma na tano Tafsiri kutoka NIV Sasa Bethania ilikuwa chini ya maili mbili kutoka Yerusalemu. [pamoja na maelezo ya chini: Kigiriki stadia kumi na tano (kama kilomita tatu)] Matendo 1:12 Kisha wakarudi Yerusalemu kutoka mlima uitwao Mizeituni, ulio karibu na Yerusalemu, ubali wa safari ya siku ya Sabato. Tafsiri kutoka GNT Kisha mitume wakarudi Yerusalemu kutoka kwenye Mlima wa Mizeituni, ulio karibu nusu ya maili kutoka jiji hilo. Tafsiri kutoka GNT UK Kisha mitume wakarudi Yerusalemu kutoka kwenye Mlima wa Mizeituni, ulio karibu kilomita moja kutoka jiji hilo. Tafsiri kutoka NIV Kisha mitume wakarudi Yerusalemu kutoka kwenye mlima uitwao Mlima wa Mizeituni, mwendo wa siku ya Sabato kutoka mjini. .2 Vipimo vya Uzito Yonaha 19:39b Nikodemo naye . . . akaja akileta mchanganyiko wa manemane na udi, yapata ratili sabini na tano kwa uzito. Tafsiri kutoka NIV Nikodemo akaleta mchanganyiko wa manemane na uudi, kiasi cha ratili sabini na tano. [na maelezo ya chini: karibu kilo 34] Kutafsiri vipimo, uzito na viwango vya pesa  Tafsiri kutoka REB mchanganyiko wa manemane na udi, zaidi ya nusu mia. Tafsiri kutoka GNT akichukua pamoja naye raba mia za manukato, mchanganyiko wa manemane na udi. Baadhi ya lugha za Afrika zinafanya tafsiri kwa kutumia uwiano wa ulinganisho kama “uzito wa gunia la chumvi, karibu uzito wa gunia la chumvi.” Uzito wa ‘gunia la chumvi” ni kiwango cha paundi mia moja kwenye baadhi ya maeneo, na uzito huo unatumika sana kama kipimo cha kibiashara. Kuna uwezekano kuwa na uzito au vipimo vingine vya kienyeji ambavyo vinaweza kuzingatiwa. .3 Kiasi cha pesa Mwanzo 23:16 Abrahamu akamsikiliza Efroni, naye Abrahamu akampimia Efroni zile fedha alizozitaja masikioni mwa Wahiti, shekeli mia nne za fedha, wa uzani uliokuwapo kati ya wafanya biashara. Kiebrania shekeli za fedha Tafsiri kutoka GNT vipande vya fedha (pia hata kwenye tafsiri la NLT na CEV) Huko nyuma kabla matumizi ya sarafu hayajaanza kutumika, bei ilikuwa napimwa kwa uzito. Mathayo 20:9 Na wale walioajiriwa yapata saa kumi na moja walipofika, kila mmoja wao akapokea dinari moja. Kiyunani dēnarion Tafsiri kutoka GNT sarafu ya fedha Tafsiri kutoka NLT mshahara wa siku nzima Tafsiri kutoka REB mshahara wa siku nzima [na kielelezo chini: “dinari moja kila mmoja”] Tafsiri kutoka KJV senti moja Marko 14:5 Maana marhamu hii ingaliweza kuuzwa kwa zaidi ya dinari mia tatu, wakapewa maskini. Tafsiri kutoka GNT sarafu mia tatu za fedha Tafsiri kutoka NIV kwa zaidi ya mshahara wa mwaka mmoja [pamoja na maelezo chini: dinari mia tatu] Tafsiri kutoka KJV pesa mia tatu Baadhi ya lugha za Kiafrika: mifuko mitatu ya pesa Kwenye maeneo mengi ya Afrika Magharibi, neno “mfuko wa pesa” inamaanisha paundi mia moja. Neno hili linatumika sana kwa ajili ya kiasi kikubwa sana cha fedha kinaporejelewa kwa ujumla. Mathayo 18:24:28 akaletwa mtu mmoja aliyekuwa na deni ya talantaa elfu kumi… 28 mmoja wa watumishi wenzake aliyekuwa na deni lake la dinari mia moja Tafsiri kutoka NIV Mtu aliyekuwa anamdai magunia elfu kumi ya dhahabu aliletwa kwake....[na maelezo ya chini: Kigiriki talanta elfu kumi; talanta ilikuwa na thamani ya takriban miaka 20 ya mshahara wa mfanyikazi wa siku.] 28akamkuta mmoja wa Sura ya 23 Mengi zaidi kuhusu kutafsiri dhana zisizofahamika  watumishi wenzake aliye na sarafu mia za fedha [pamoja na maelezo ya chini: Kigiriki dinari mia moja; dinari ilikuwa mshahara wa kawaida wa kila siku wa mfanyikazi wa siku (ona 20:2).] Maelezo ya chini katika tolea la Uingereza la NIV lina [24 Yaani, mamilioni ya pauni28 Yaani, pauni chache]. Tafsiri kutoka GNT ambaye alikuwa amamdai mamilioni ya dola……28akamwona mmoja wa watumishi wenzake ambaye alikuwa anamdai dola chache Tafsiri kutoka NLT ambaye alikuwa amamdai mamilioni ya dola……28akaenda kwa mtumishi mwenzake ambaye alikuwa anamdai dola elfu chache Tafsiri ya NLT inatambua kwamba kiasi ambacho mtumishi mwenziye alikuwa nacho kilikuwa bado ni kikubwa, ingawaje ni kidogo sana ikilinganishwa na kiasi cha deni kilichosamehewa. Marko 12:42 Akaja mjane mmoja maskini, akatia sarafu mbili ndogo za shaba, zenye thamani ya senti moja. Tafsiri kutoka NIV sarafu mbili ndogo sana za shaba, zinazostahili senti moja tu [na maelezo ya chini: Kigiriki ni lepta mbili] Tafsiri kutoka GNT sarafu mbili ndogo za shaba, zenye thamani ya senti moja Tafsiri kutoka NLT sarafu mbili ndogo Muhtasari Kutokana na mifano iliyotolewa hapo juu, tunaona kwamba kuna njia kadhaa za kutafsiri vipimo, uzito na kiasi cha pesa: Elezea tena kiwango kamili kwa kutumia malipo ya kisasa au mfumo wa kisasa: Kwa mfano, “dola ishirini”, “senti.” Njia hii inawasaidia watu kuelewa maana kamili. Kuwa mwangalifu katika kutumia mfumo huu kwa ajili ya kiasi cha pesa kwa sababu mifumo na thamani zinaweza kubadilika. Kushuka kwa thamani ya pesa kunaweza kufanya takwimu zisizo sahihi, na huenda pia pesa ikabadilika. Elezea tena ili kuonesha thamani inayolingana, lakini ukiepuka matumizi ya maneno mahsusi ya kisasa. Kwa mfano, “mshahara kamili wa siku” ni thamani kamili ya dinari. Inawasilisha kiasi hicho kwa maana halisi na kwa usahihi. Kwa ajili ya kupima urefu, baadhi ya lugha zinakuwa na vipimo vyao kwenye mfumo wao wa kitamaduni, ambao unafanana sana na ule wa awali. Neno la Kiebrania lililotafsiriwa kwenye lugha ya Kiingereza kama “dhiraa”, ni kama inchi kumi na nane, urefu wa mkono wa mtu, kutoka kwenye kiwiko mpaka mwisho wa kidole cha kati. Iwapo lugha inayopokea tafsiri inayo neno la urefu huu, basi hilo litakuwa ni jawabu muafaka kwenye baadhi ya muktadha husika. Tunza neno chanzo au tafsiri yake sisisi: Kwa mfano, dinari, dhiraa. Hasara za njia hii ni kwamba wote wanaosoma tafsiri hawatafahamu ni kiasi gani ama kipimo ambacho kimemaanishwa. Tafsiri haitakuwa na maana. Futinoti inaweza kuongezwa ili kufafanua zaidi. Hata hivyo, futinoti mara nyingi haziangaliwi, au Unukuzi na kutambulisha majina yasiyofahamika  hawazisikii wakati Maandiko yanaposomwa kwa sauti. Itakuwa ni vyema kuweka mfumo wa kueleweka kwenye matini, na neno chanzo, likiwa na ufafanuzi kwenye futinoti. Kisome kila kifungu ili kupata jawabu litakalofaa zaidi. Kumbuka kwamba, tafsiri nzuri inatakiwa iwe kila moja ya haya yafuatayo: Wazi – inatakiwa iwasilishe maana sahihi ambayo mwandishi wa awali aliikusudia; Sahihi – maana ambayo mwandishi wa awali aliikusudia inatakiwa ieleweke na hadhira mpya, siyo tu kwa vipimo au kiasi kinachoonekana, bali pia maana ambayo imefundishwa kwenye muktadha husika; Asilia – inatakiwa iwe asilia kwenye lugha, na iendane na hali iliyopo; na Kukubalika – wakati mifano inapojaribiwa kwenye jamii, mfumo unaotumika lazima uwe umekubalika. Zoezi Kwa kila mojawapo ya mifano iliyoorodheshwa chini ya kipengele .3 hapo juu, andika kwa namna gani utatafsiri kiasi kwenye lugha yako. Unukuzi na kutambulisha majina yasiyofahamika “Viwakilishi nomino” ni majina ambayo yanarejea maeneo maalum ama watu. Viwakilishi nomino ambayo havijulikani wa wazungumzaji wa lugha inayopokea tafsiri vinaweza kusababisha ugumu kwa sababu kadhaa: Jina huenda likawa gumu kulitamka. Kwa sababu hii, kwenye tafsiri nyingi, viwakilishi nomino vinawekwa kwa mtindo ambao ni rahisi kutamkwa kwenye lugha inayopokea tafsiri. Basi yaandikwe kulingana na tahajia ya mfumo wa kuandika wa jamii inayopokea tafsiri. Inawezekana wasomaji au wasikilizaji wasifahamu kile kinachorejelewa. Kwa mfano, jina linaweza kuwa linarejelea mkoa, au mji, au mto, au mlima. Kwenye baadhi ya muktadha, huenda isiwe wazi kama mahali au mtu anarejelewa. Inaweza kutokea kwamba kiwakilishi nomino kilichofanywa unukuzi huenda kikawa ni neno la kukera kwenye lugha inayopokea tafsiri. Iwapo hilo litatokea, marekebisho madogo kwenye matamshi na tahajia ya jina hilo ni jambo ambalo linaruhusiwa. Pale inapohitajika, mtafsiri atatakiwa kupeana taarifa ambayo wasikilizaji wanahitaji ili kuelewa kitu kinachorejelewa kwa usahihi . Hili linaweza kufanyika kwa kujumuisha neno lenye maana pana zaidi, ambalo litaonesha aina ya mahali ambapo panaelezewa, kama vile inavyoelezwa hapa chini. Mtafsiri anapaswa kuwa mwangalifu kuangalia majina yote ya sehemu ambazo hazifahamiki kwenye ramani ili kuhakikisha kwamba yeye mwenyewe na aelewe kile kinachorejelewa. Katika muktadha ambao jina la mtu ni muhimu, ina maana jina chanzo linapaswa liwekwe kweye futinoti. Kwa mfano, angalia Mwanzo 17:5. Paratext ina mfumo wa kuweka kumbukumbu ya tahajia ya viwakilishi vya nomino. Hii inamsaidia mtafsiri kupata uthabiti. Sura ya 23 Mengi zaidi kuhusu kutafsiri dhana zisizofahamika  Hesabu 25:1 Israeli walipokuwa wakiishi Shitimu, watu walianza kufanya uasherati na mabinti wa Kimoabu. => Wakati Waisraeli walipokuwa wanaishi kwenye mkoa wa Shitimu, wanaume walianza kujiingiza katika usherati na wanawake wa Kimoabu (yaani wanawake wa nchi ya Moabu.) Mathayo 4:25 Na umati mkubwa wa watu kutoka Galilaya, na Dekapoli, na Yerusalemu na Judea, na ngʼambo ya Yordani wakamfuata. => Umati mkubwa ulimfuata kutoka mikoa ya Galilaya na Dekapoli, na kutoka mji wa Yerusalemu na mkoa wote wa Yudea, na kutoka upande wa pili wa mto Yordani. Jina Dekapoli maana yake ni “Miji Kumi” kwa hivyo GNT na NLT zimetafsiri kama “Miji Kumi.” Matendo 27:7 Tulisafiri polepole kwa siku kadhaa na kwa shida tukafika karibu na Nido, na kwa kuwa upepo ulikuwa hauturuhusu kwenda mbele, tukasafiri chini ya Krete mkabala na Salmone. Tafsiri kutoka GNT Tulisafiri polepole kwa siku kadhaa, na kwa shinda sana tukafika karibu na Nido. Upepo haukuturuhusu kwenda mbele upande huo, kwa hivyo tukapitia kando ya kisiwa cha Krete, tukapitia Cape Salmoni.  Sura ya  Kutafsiri maneno muhimu ya kibiblia Kuna maneno mengi ndani ya Biblia ambayo yanahitaji uangalifu na umakini wakati wa kuyatafsiri kwa sababu yana uhusiano na mawazo na mila za Kiyahudi au ya Kikristo. Mara nyingi yanatambulisha wazo ambalo inaweza kuwa halifahamiki hapo awali ama halieleweki vizuri kwenye eneo ambalo tafsiri yake inafanywa. Watafsiri wanahitaji kutambua maneno kama hayo ambayo ni maalum Kibiblia, na kuyafanyia kazi kwa uangalifu wa kipekee katika kujifunza maana ya kila moja ya hayo kwenye matini chanzo. Mistari kutoka kwenye sura ya kwanza ya Injili ya Marko Mistari ifuatayo ni tafsiri iliyochukuliwa kutoka sura ya kwanza ya Injili ya Marko katika ESV. Kwenye mistari hii, wekea alama kila mfano wa maneno au kirai ambacho kinaongelea imani na mifumo ya kidini za Kiyahudi au Kikristo: 1Mwanzo wa Injili ya Yesu Kristo, Mwana wa Mungu. 2Kama ilivyoandikwa katika nabii Isaya, “Tazama, namtuma mjumbe wangu mbele ya uso wako, atakayeitengeneza njia yako, 3Sauti ya mtu aliyae nyikani: ‘Itengenezeni njia ya Bwana, yanyosheni matipito yake.’” 4Yohana alitokea, akibatiza nyikani, na kuuhubiri ubatizo wa toba liletao ondoleo la dhambi. 9Siku hizo, Yesu alikuja kutoka Nazareti ya Galilaya, akabatizwa na Yohana katika mto Yordani. 10Mara alipopanda kutoka majini, aliona mbingu zinapasuka na Roho akishuka juu yake kama njiwa, 11Na sauti ikatoka mbinguni, “Wewe ndiwe Mwanangu, mpendwa wangu; nimependezwa nawe.” 12Mara Roho akamweleza mpaka nyikani. 13Akakaa huko siku arobaini, akijaribiwa na Shetani. Naye alikuwa pamoja na wamyama wa mwitu, na malaika walikiuwa wakimhudumia. 21Na wakaingia Kapernaumu, na mara ilipofika sabato akaingia katika sinagogi, akafundisha. 22 Wakastaajabia mafundisho yake, kwa maana alifundisha kama mtu mwenye mamlaka, wala si kama waandishi. Sura ya 24 Kutafsiri maneno muhimu ya kibiblia  Maneno mengi ambayo umeyawekea alama yanaelezea vitu ambavyo vilikuwa havifahamiki kwenye eneo la lugha inayopokea tafsiri kabla ya kuingia kwa Ukristo. Hii itategemea hali ya mahali husika. Kwenye maeneo ambako Uislamu umekuwepo, baadhi ya maneno haya huenda yanafahamika tayari. Maneno ambayo umeyawekea alama yanaweza kujumuisha yafuatayo: Mistari 1-4 injili Kristo nabii Bwana batiza hubiri Mistari 9-12 mbingu Roho Shetani malaika Mistari 21-22 Sabato sinagogi waalimu wa sheria Hii yote ni mifano ya maneno muhimu ya Kibiblia, wakati mwingine hujulikana kama maneno maalum ya Kibiblia. Hii ni aina maalum ya dhana isiyofahamika. Utafsiri wa maneno haya ni muhimu katika mawasiliano kamili ya ujumbe wa Kibiblia. Uchaguzi usio sahihi wa maneno, au tafsiri isiyo thabiti, itasababisha kutokueleweka. Kwa kila mradi wa utafsiri, hali huwa inatofautiana: Kwenye baadhi ya maeneo, kuenda kukawa bado hakuna Wakristo, au wako wachache sana, na hakuna maneno ambayo bado yanatumika kwa ajili ya kuelezea maneno haya makuu ya Kibiblia. Kwenye maeneo mengine, Ukristo huenda umeanzishwa kwa muda, na baadhi ya maneno tayari yanatumika. Maneno haya yatahitaji kuhakikiwa na kutathminiwa kwa uangalifu ili kuona kama ni maneno bora yanayofaa katika kuwasikisha kwa usahihi maana ya awali. Pale ambapo tayari kumekuwepo na matumizi ya maneno haya, hizi basi huenda zikawa ni changamoto: Kunaweza kuwepo maneno kadhaa ambayo yanatumika kwa ajili ya wazo fulani. Mara nyingine watu wanaoishi kwenye mji mmoja au mkoa mmoja watakuwa wanatumia neno moja, wakati ambapo watu wanaoishi kwenye maeneo tofauti au sehemu ya lahaja tofauti, watakuwa wanatumia neno linalotofautiana. Mara nyingine pia madhehebu tofauti huwa yanatumia maneno tofauti. Watafsiri watahitaji kujadiliana pamoja na wote wanaohusika na kuamua kwa pamoja ni maneno gani miongoni mwa hayo yatumike kwenye utafsiri. Na inaweza kutokea ya kwamba neno ambalo tayari linatumika kwa upana makanisani lina maana ambayo siyo sahihi. Makundi mawili ya maneno muhimu ya Kibiblia  Watu wanaweza kuwa na misimamo migumu sana katika uchaguzi wa maneno muhimu ya Kibiblia. Iwapo kuna maneno ambayo tayari yanatumika, wanaweza kuwa wanasitasita katika kuyabadilisha. Maamuzi yanatakiwa kufanywa kwa mashauriano ya kina na viongozi wa makanisa wa madhehebu yote yaliyoko kwenye eneo hilo. Makundi mawili ya maneno muhimu ya Kibiblia Kuna makundi mawili ya maneno muhimu ya Kibiblia: 1) Maneno yale ambayo (yenye upekee mchache) yana maana ileile kwenye kila muktadha ambako yanatokea. Kwa mfano: “Sabato,” “mtume,” “Roho Mtakatifu.” Vifungu na vinaangalia maneno yenye maana moja. 2) Maneno yenye maana tofautitofauti kulingana na muktadha ambako yanatokea. Kwa mfano: “amini,” “nyama,” “roho,” “neema,” “sheria.” Maneno kama haya yanahitaji kutafsiriwa kwa njia tofauti kwenye matini, ili kuleta maana sahihi kwa kila muktadha. Angalia mifano kwenye kifungu cha . Taratibu kwa ajili ya kutafsiri maneno muhimu ya Kibiblia Hatua nne zinapaswa kufuatwa katika kuamua namna ya kutafsiri maneno muhimu ya Kibiblia. Hatua ya 1 Jifunze maana ya neno chanzo Hatua ya kwanza katika kutafsirini kugundua maana. Kwa maneno yakiyoko kwenye Agano Jipya, angalia maneno kwenye Key Biblcal Terms in the New Testament: An Aid for Bible Translators, mkusanyiko wa maneno ya kujifunzia ambao umeandaliwa kwa ajili ya kuwasaidia watafsiri, inapatikana na kwenye Translator’s Workplace. Kwa ajili ya maneno yaliyoko kwenye Agano la Kale, angalia orodha ya maneno yaliyojadiliwa kwenye Old Testament Glossary, yaliyokusanywa na David Gray. Hii inapatikana kwenye Translator’s Workplace na, kwa wale wote ambao wamejisajili na Academia.edu, hii inaweza pia kuonwa kwenye https://www.academia.edu/2907731/Old_Testament_Glossary. Utafiti zaidi bado unaendelea kufanyika. Jifunze ingizo neno kwenye kamusi ya Kibiblia. Kamusi bora za Bibiblia zifuatazo zinapatikana kutazamwa kwenye Translator’s Workplace New Bible Dictionary, iliyochapishwa na InterVarsity Press Lexham Bible Dictionary, iliyochapishwa mtandaoni na Lexham Press Zondervan Illustrated Bible Backgrounds Commentary: Old Testament (5vols.) Zondervan Illustrated Bible Backgrounds Commentary: New Testament (4vols.) Iwapo utaona kutokana na utafiti huu yakwamba neno ambalo umekuwa ukiliangalia lina maana zaidi ya moja, utapaswa basi kufanya hatua tatu zingine ambazo zimeorodheshwa hapa chini kwa ajili ya kila maana ya neno tofauti. Sura ya 24 Kutafsiri maneno muhimu ya kibiblia  Hatua ya 2 Linganisha neno hilo na maneno mengine ya Kibiblia yenye maana inayolingana Kwenye sehemu ya , maneno ambayo yana maana inayolingana inalinganishwa. Kulinganisha maneno haya kunaonesha kwa uwazi zaidi tofauti halisi kwenye maana baina yake (vipengee vinavyotofautiana), na kwa hiyo inakusaidia wewe kuelewa maana ya kila neno kwa usahihi zaidi. Hatua ya 3 Weka orodha ya masuluhisho yanayowezekana ya kuekezea tena wazo hilo na kwa uangalifu kuchagua ifaayo zaidi Fanya mapitio ya njia ambazo dhana zisizofahamika zinaweza kutafsiriwa (tazama sura ya 22 na 23). Weka orodha ya masuluhiso tofautitofauti kwa ajili ya kutafsiri wazo, kwa kuzingatia masuluhisho mbadala. Katika kutathmini masuluhisho haya, zingatia mambo yafuatavyo: Je, neno au kirai kilichopendekezwa kinaelezea maana? Vitaelewekaje kwa watu ambao siyo Wakristo na watu ambao hawajawahi kupata mafundisho yoyote yanayohusu Ukristo? Je neno lililopendekezwa linazingatia kipengele muhimu cha maana ya neno la awali? Pengine haitawezekana kuwasilisha maana yote ya neno chanzo, lakini sehemu ya maana ambayo ni muhimu zaidia inapaswa kuwasilishwa. Je, neno lililopendekezwa linajumuisha maana yoyote ambayo ni kinyume cha maana ya neno chanzo? Hata kama hapo mwanzo neno hilo halitakuwa na maana kamili ya neno chanzo, maana hiyo itaundwa hatua kwa hatua kupitia mafundisho makanisani. Lakini usichague neno ambalo lina maana yoyote ambayo iko kinyume na, au haiendani na maana ya neno chanzo. Inawezekana kuboresha na kupanua maana ya neno, lakini haitawezekana kufuta au kuondoa maana ambazo wazungumzaji wa lugha tayari wanazichukua kama ni sehemu ya neno hilo. Zingatia kuandika ufafanuzi wa neno kwenye lugha inayopokea tafsiri. Zoezi hili litakusaidia, kama mtafsiri, kuweza kufikiria maana kamili ya neno hilo, na pia inaweza kutumika kama msingi la ingizo kwenye faharasa. Mambo mengine ambayo yanahitaji pia kuzingatiwa. a. Ni kwa namna gani neno hili limetafsiriwa kwenye matoleo mengine ya Biblia ambayo yanatumika kwenye eneo hilo, kama vile matoleo kwenye lugha ya taifa au lugha ya kibiashara? b. Je, kuna mitazamo tofauti ya kiudhehebu? Mtafsiri lazima atafsiri kwa usahihi, lakini kukitokea nafasi ya mitazamo tofauti, aepuke kutumia neno lolote ambalo litawakwaza wasomaji kwenye dhehebu lolote kwenye eneo husika. c. Je, viongozi wa makanisa na wengineo, wana maoni juu ya neno hilo? Mtafsiri lazima asikilize kwa makini maoni yote yanayotolewa. d. Je, maneno yamefanyiwa majaribio kwenye jamii? Maamuzi ya kwanza yaliyofikiwa kuhusu maneno muhimu ya Kibiblia yanapaswa kufanyiwa majaribio kwa upana kwenye jamii, yakaguliwe na mshauri mwelekezi, na kisha yawasilishwe kwa ajili ya kuhakikiwa na Kamati ya Lugha na Utafsiri. Taratibu kwa ajili ya kutafsiri maneno muhimu ya Kibiblia  Hatua ya 4 Wakati uchaguzi unapokuwa umefanyika, utafsiri wa vitabu vingine zaidi unaendelea, endelea kuhakiki ni kwa namna gani neno linawiana kwenye miktadha mingine ambako linatokea. Usifanye maamuzi ya mwisho ya kutafsiri maneno muhimu ya Biblia kwa haraka sana. Wapatie watu nafasi ya kutoa maoni yao. Maombi na majadiliano ya kina ndiyo vitakavyoleta maafikiano na uamuzi ulio sahihi. Mara tu uchaguzi wa kwanza utakapofanyika, itasaidia kutengeneza orodha ya maneno ambayo yanaweza kushirikishwa kwa wahakiki. Kwa njia hii, watu watakuwa na fursa ya kutoa mapendekezo. Wakati makubaliano yatafikiwa, orodha hiyo inaweza kusambazwa kwa wahubiri, waalimu, na wakalimani wa lugha, ili kila mmoja aanze kutumia maneno hayo kwa uthabiti. Angalia orodha ya maneno muhimu ya Kibiblia ambayo yanatokea kwenye vitabu vya Injili. Utaiona kwenye utangulizi wa kitabu Key Biblical Terms in the New Testament: An Aid for Bible Translator’s kwenye Translators Workplace. Anza kujaza maneno ambayo yamependekezwa kwa njia ya kutafsiri maneno haya kwenye lugha yako. Kumbuka Wakati unaamua jinsi ya kutafsiri maneno muhimu ya Kibiblia, fanya yafuatayo: 1) Kwanza, jifunze maana ya neno chanzo. 2) Linganisha neno hilo na maneno mengine ya Kibiblia ambayo yana maana inayolingana. 3) Fikiria juu ya suluhu zinazowezekana za kuelezea tena wazo hilo kwenye lugha inayopokea tafsiri, jadili na wazungumzaji wengine, na jaribu kuchagua neno ambalo litafaa sana. 4) Kadri kazi ya utafsiri inavyoendelea, chunguza ili uone ni kwa jinsi gani neno ambalo umejaribu kulichagua linavyoendana kwenye miktadha mingine ambamo linatokea. Zoezi la kwanza Kwa kila orodha ya maneno iliyoorodheshwa hapa chini, fanya utafiti wa maana ya neno hilo kwenye Agano Jipya. Kwa msaada, rejea kwenye raslimali zifuatazo: Key Biblical terms in the New Testament: An Aid for Bible Translators (inayopatikana kwenye Translator’s Workplace.) Kamusi ya Biblia Itifaki ya Biblia Kwa kila neno, tengeneza orodha fupi ya mambo muhimu kuhusu maana ya neno ambayo unahisi ni muhimu kuzingatia wakati unapotafsiri. Tafiti maneno haya: a. nabii b. kuhani c. msalaba d. injili e. Sabato f. malaika g. Shetani Sura ya 24 Kutafsiri maneno muhimu ya kibiblia  Kulinganisha maneno yenye maana inayolingana Maneno ambayo yana maana inayolingana inatakikana kutafitiwa kama kikundi. Kulinganisha yanavyofanana na kutofautiana moja na lingine, inasaidia kuangazia kwa usahihi zaidi 1) njia ambazo maana ya maneno ni sawa; na 2) njia ambazo maana za maneno haya ni tofauti. Kwa kufanya ulinganisho huu, inaweza kuwa muhimu kulinganisha maana tofauti ya neno husika na makundi mengine ya maneno. Kwa mfano, kwenye Agano Jipya, neno “sinagogi” linaelezea mkusanyiko wa Wayahudi ambao walikutana mara kwa mara kwa ajili ya kufanya kuabudu na kuomba. Pia lilikuja kutumika kwa ajili ya majengo ambapo watu hao walikuwa wakikutana mara kwa mara. Angalia majadiliano juu ya neno hili kwenye PowerPoint 24_KeyTerms_1.pptx. Zoezi la pili Maneno “sinagogi” (wakati linarejea jengo), “hekalu” na “hema” yanafanana kwani yote yanaelezea kuhusu jengo au makazi ambayo yanatumika kwa ajili ya shughuli za kidini. Tofauti kwenye maana baina ya maneno hayo matatu inaweza kulinganishwa kama ifuatavyo: Hema Hekalu Sinagogi mahali panapotumiwa na Wayahudi kwa ajili ya shughuli za kidini mahali ambapo Mungu alikuwapo kwa njia maalum mahali ambapo Mungu alikuwapo kwa njia maalum mahali ambapo Wayahudi walikutana mara kwa mara kwa ajili ya ibada makazi ya muda jengo la kudumu jengo la kudumu ni moja tu lilikuwepo kulikuwako Hekalu moja tu kwa wakati mmoja (hili lilikuwa Yerusalemu) yalikuwapo mengi; kila mji au kijiji kilikuwa na sinagogi lake watu walikwenda huko kupeleka wanyama kufanyiwa dhabihu watu walikwenda huko kupeleka wanyama kutolewa dhabihu, pia kusali, kufundisha na kujifunza, kufukiza ubani watu walikwenda huko kwa ajili ya kusoma Sheria ya Musa na kusali (dhabihu hazikutolewa humo) Kwa kuzingatia utafiti huu wa kulinganisha, orodhesha njia tatu zinazowezekana ambazo unaweza kuzitumia katika kutafsiri maneno haya matatu kwenye lugha yako, kwa mpangilio wa upendeleo. Zoezi la tatu Maneno “malaika,” “roho mchafu,” “pepo,” na “Shetani,” yote yanaelezea viumbe wa kiroho. Hawa wote ni viumbe nafsi; wana nguvu ya kuongea na kutenda. Jedwali lifuatalo linaonesha baadhi ya tofauti na mlingano baina ya maneno haya. Kulinganisha maneno yenye maana inayolingana  Malaika Roho mbaya au roho mchafu Pepo Shetani/mwovu/yule mwovu mjumbe kutoka kwa Mungu, anamtumikia Mungu anamtumikia Shetani anamtumikia Shetani Shetani alikuwa ni malaika hapo mwanzo, lakini alimwasi Mungu. Sasa yeye ni kiongozi wa roho ambao waliasi pamoja naye. analeta ujumbe kutoka kwa Mungu, hutenda chini ya uongozi wa Mungu anatenda dhidi ya Mungu anatenda dhidi ya Mungu anajaribu kuwafanya watu wasimtii Mungu Hawezi kumuingia mtu Anaweza kumuingia mtu na kumtawala Anaweza kumuingia mtu na kumtawala Anaweza kumuingia mtu na kumtawala ni mzuri ni mbaya ni mbaya ni mbaya, mjanja, mkali, hatari anaweza kuchukua umbo la kimwili kwa kawaida haonekani kwa kawaida haonekani anaweza kuchukua umbo la kimwili wako wengi na wana vyeo na ni wa aina tofautitofauti wako wengi na wana vyeo na ni wa aina tofautitofauti (wanasababisha uwazimu, ububu, nk.) wako wengi na wana vyeo na ni wa aina tofautitofauti (wanasababisha uwazimu, ububu, nk.) Yeye ni mmoja tu, ni wa kipekee Mlinganisho wa maneno haya unaonesha kuwa kwa hakika hakuna tofauti za kukinzana kati ya “roho mbaya” na “pepo.” Maneno haya mawili ni mibadala ya majina ya vimbe haohao. Kwenye lugha inayopokea tafsiri, neno moja linaweza kutumika kwa ajili ya kutafsiri maneno yote mawili. (Mada hii inahitaji kujifunza na kufanya utafiti zaidi.) Zoezi la nne Tumia hatua za 1, 2 na 3 kwenye makundi ya maneno yaliyoorodheshwa hapa chini: Angalia kila moja ya maneno haya kwenye Key Biblical Terms in the New Testament—inayopatikana kwenye Translator’s Workplace. a. Mlawi, kuhani, kuhani mkuu, mwandishi (Angalia hasa jedwali ambayo inalinganisha maana za maneno haya kwenye Key Biblical Terms in the New Testament chini ya neno “kuhani.” b. mtume, mwanafunzi, mwamini (Angalia jedwali la ulinganisho kwenye Key Biblical Terms chini ya neno “mwanafunzi.” c. nabii, malaika, mtume, mjumbe d. injili, Maandiko, waraka/barua e. (kwa watafsiri walio na elimu ya juu) Kristo, Masiya, Bwana, BWANA, Mwana wa Mtu f. agano, kiapo, nadhiri, ahadi Sura ya 24 Kutafsiri maneno muhimu ya kibiblia  Maneno muhimu ya Kibiblia yenye maana zaidi ya moja Tayari tumekwishaona kwamba maneno yanaweza kuwa maana tofautitofauti, kulingana na muktadha ambao yanatokea. Kwa kuwa maana za maneno kwenye lugha moja hazilingani na zile zilizoko kwenye lugha nyingine, maana tofautitofauti mara nyingi zimehitaji kutafsiriwa kwa maneno tofautitofauti. Mfano wa kwanza Neno la Kiyunani pneuma lina maana nyingi tofautitofauti. Mengi ya hayo yanaweza kutafsiriwa kwenye lugha ya Kiingereza kwa neno, “roho”: a. “pepo, roho mbaya.” na pepo wachafu wakatoka, wakawaingia nguruwe. (Marko 5:13) b. “malaika, roho mwema.” Je, wao wote si roho wahudumu, waliotumwa kutumika…? (Waebrania 1:14.) c. “Roho wa Mungu, Roho Mtakatifu” Na wakajazwa na Roho Mtakatifu, wakaanza kusema kwa lugha nyingine kama Roho alivyowajalia kutamka. (Matendo 2:4) d. “sehemu ya utu wa mwanadamu” Roho i radhi, lakini mwili ni dhaifu.”(Mathayo 26:41) e. “mzimu, roho wa mfu” Wakashtuka na kuogopa, wakidhani wanaona roho … Roho haina nyama na mifupa kama mnionavyo mimi.” (Luka 24:37, 39) Kuna baadhi ya maana zaidi za neno la Kiyunani pneuma “ambazo haziwezi kutafsiriwa kwa Kingereza na neno “roho.” Neno tofauti linahitajika: f. “upepo” Upepo huvuma unapotaka. (Yohana 3:8) g. “pumzi” Ambaye Bwana Yesu atamuua kwa pumzi ya kinywa chake. (2 Wathesalonike. 2:8) Zoezi la tano Neno la Kiyunani lililotafisiriwa kwa Kiswahili kama “mwili” lina maana tofautitofauti kwenye Biblia. Maana maarufu tatu zaidi zinajumuisha haya yafuatayo: (1) kitu fulani ambacho kinafunika mifupa ya mwili (misuli) Luka 24:39 Roho haina nyama na mifupa kama mnionavyo mimi. Yohana 6:52 Mtu huyu awezaje kutupa mwili wake tuule? (2) Wanadamu, watu kwa ujumla, hususani pale ambapo linatumika kwenye kirai kama “mwili na damu.” Luka 3:6 Na watu wote wenye mwili wataona wokovu wa Mungu. Wagalatia 1:16 Sikushauriana na nyama na damu Linganisha na NIV “sikushauriana na mtu yeyote, au NLT “shauriana na mwanadamu yeyote” (3) Nafsi ya mwanadamu iliyoanguka, nafsi ya mwanadamu kando na Mungu  Maneno muhimu ya Kibiblia yenye maana zaidi ya moja  Kwa kila mistari iliyoorodheshwa hapa chini, linganisha tafsiri zilizoko kwenye matoleo mbalimbali ya Kiswahili. Baada ya hapo andika namna ambayo utaitumia kutafsiri neno “nyama” kwenye lugha yako. Je utaweza kulitumia neno hilo hilo kwa kila muktadha? a. Mathayo 16:17 Yesu akamjibu, “Heri wewe Simoni Bar-Yona! Kwa maana mwili na damu havikukufunulia hili, bali Baba yangu aliye mbinguni. b. Mathayo 26:41 Kesheni ba kuomba ili msije mkaingia majaribuni. Roho i radhi, lakini mwili ni dhaifu. c. Yohana 8:15 Ninyi mwahukumu kwa jinsi ya mwili; mimi simhukumu mtu yeyote. d. Waroma 1:3 Kuhusu Mwanawe, ambaye alitoka kwa Daudi kwa jinsi ya kimwili e. Waroma 4:1 Abrahamu, baba yetu kwa jinsi ya mwili f. Waroma 7:18 Kwa maana najua ya kuwa ndani yangu, yaani, ndani ya mwili wangu, halikai neno jema g. 1 Petro 1:24-25 Watu wote ni kama nyasi, na fahari yake yote kama ua la majani. Nyasi hunyauka na ua lake huanguka; 25Lakini neno la Bwana hudumu milele. Mifano mingine ya maneno ambayo yana maana zaidi ya moja Angalia maneno yaliyoorodheshwa hapa chini kwenye Key Biblical Terms in the New Testament inayopatikana kwenye Translator’s Workplace. Kila moja ya maneno haya lina maana tofautitofauti, kulingana na muktadha. a. amini b. neema c. utukufu Zoezi la sita (1) Soma ingizo la neno “baraka” kwenye Key Biblical Terms in the New Testament. (2) Hapa chini kuna orodha ya baadhi ya mistari ambayo ndani yake kuna neno “baraka.” Inaonesha maana tatu au nne tofauti tofauti za neno chanzo. Linganisha tafsiri kutoka kwenye matoleo tofauti tofauti ya Biblia. (3) Kwa kuzingatia utafiti uliofanya, andika ni kwa namna gani utatafsri neno “baraka” kwa kila mstari, kwenye lugha yako. Je, utaweza kulitumia neno hilohilo kwa kila muktadha? a. Mwanzo 17:16 [Mungu akamwambia Abrahamu] Nitambariki [Sara] na atakuwa mama wa mataifa.” (Tafsiri kutoka RSV), b. Marko 10:16 [Yesu] akawachukua [watoto] mikononi mwake na kuwabariki. c. Luka 1:64 [Zakaria] alinene, akimbariki Mungu d. Luka 1:68 Abarikiwe Bwana Mungu wa Israeli e. Luka 2:28 [Simeon] alimchukua [mtoto Yesu] mikononi mwake na kumbariki Mungu na akasema … Sura ya 24 Kutafsiri maneno muhimu ya kibiblia  f. Luka 2:34 Na Simeoni akawabariki [baba na mama wa Yesu] na akamwambia Mariamu, mama yake ... g. Luka 6:27-28 Lakini mimi nawaambia ninyi mnaosikia, Wapendeni adui zenu, watendeeni mema wale wanaowachukia ninyi, 28wabarikini wale wanaowalaani, waombeeni wanaowatusi. h. Luka 24:50 Na akainua mikono yake [Yesu] akawabariki [wanafunzi]. i. Luka 24:52-53 Nao [wanafunzi wa Yesu] wakamwabudu na wakarudi Yerusalemu wakiwa na furaha kubwa, 53na wakakaa sikuzote hekalubu wakibariki Mungu. j. Matendo 3:25-26 “[Mungu akamwambia] Abrahamu, ‘Na katika uzao wako jamaa zote za dunia zitabarikiwa.’ 26Mungu, akiisha kumfufua mtumishi wake, alimtuma kwenu kwanza, ili awabariki kwa kuwageuza kila mmoja wenu kutoka katika uovu wake. k. Ufunuo 5:13 Kwake yeye aketiye juu ya kiti cha enzi na kwa Mwana-Kondoo, iwe baraka na heshima na utukufu na uwezo milele na milele! Zoezi la saba Hapa chini kumeorodheshwa baadhi ya mistari ambayo kuna neno “kanisa” ndani yake. Soma ingizo la neno “kanisa” kwenye Key Biblical Terms in the New Testament. Kisha, kwa kila mstari andika ni kwa namna gani utatafsiri neno “kanisa” kwenye lugha yako. Je, utaweza kilitumia neno hilo hilo kwenye kila muktadha? a. Matendo 8:1 Siku hiyo kukatokea matezo makubwa dhidi ya kanisa la Yerusalemu, nao wote wakatawanyika. b. Matendo 11:26 Kwa mwaka mzima walikutana na kanisa na kufundisha watu wengi sana. Na huko Antiokia wanafunzi waliitwa Wakristo kwanza. c. 1 Wakorintho 7:17 Lakini kila mtu na aishi maisha ambayo Mungu amemgawia, na ambayo Mungu alimwita. Hii ndiyo kanunu yangu katika makanisa yote. d. 1 Wakorintho 14:19 Walakini, katika kanisa ningependelea kunena maneno matano kwa akili yangu ili kuwafundisha wengine, kuliko maneno elfu kumi kwa lugha. e. Wakorintho 16:19 Makanisa ya Asia yawasalimu. Akila na Priska, pamoja na kanisa lililo katika nyumba yao, wanawasalimu katika Bwana. f. Wagalatia 1:13 Nilitesa kanisa la Mungu wa nguvu na kujaribu kuliangamiza. g. Waefeso 5:23 Kwa maana mume ni kichwa cha mkewe kama Kristo naye ni kichwa cha kanisa, mwili wake, naye ni mwokozi wa kanisa. h. Waebrania 2:12 “Nitatangaza jina lako kwa ndugu zangu, katikati ya kanisa nitakuimbia sifa.” (Tafsiri kutoka KJV) Nukuu hii ni kutoka Zaburi 22:22. Linganisha tafsiri hili na zingine kwenye matoleo mengine ya Biblia. i. Matendo 7:38 Huyu [Musa] ndiye aliyekuwa katika kanisa jangwani pamoja na yule malaika aliyesema naye katika mlima wa Sinai, na pamoja na baba zetu. (Tafsiri kutoka KJV) Linganisha tafsiri hii kwenye matoleo mengine ya Biblia. j. Ufunuo 2:1 Kwa malaika wa kanisa la Efeso andika … Orodha ya muhtasari wa kukagua uthabiti  Orodha ya muhtasari wa kukagua uthabiti Hapa kuna orodha ya baadhi ya maneno muhimu ya Kibiblia ambayo yana maana thabiti katika miktadha mingi, na ambayo, isipokuwa mara moja moja, inapaswa kutafsiriwa kwa maelezo hayohayo kwenye kila linapotokea: Mungu, Kristo/Masiya (linapotumiwa kuonesha cheo), Mwana wa Mtu Roho Mtakatifu kuhani, makuhani wakuu, Kuhani Mkuu nabii, mwandishi, mtume, mwanafunzi malaika, roho mbaya/pepo batiza/kubatiza Sabato Maneno muhimu ya Kibiblia ambayo yana maana tofauti tofauti kwenye muktadha tofauti tofauti yanajumuisha yafuatayo. Na maana tofauti tofauti zinapaswa kutafsiriwa kwa uthabiti kulingana na muktadha. neema, utukufu, takatifu, bariki, sheria kuamini/kuwa na imani kutubu/toba kuokoa/wokovu Watafsiri lazima wajifunze maana tofauti tofauti zilizoko kwenye maneno ya Kiebrania, Kiaramu, au Kiyunani. Ni muhimu kufanya ulinganisho wa vile maneno katika Agano la Kale yanalingana na maneno yanayolingana kwenye Agano Jipya. Kwa mfano, linganisha matumizi ya neno la Kiebrania nabi ‘mtume’ kwenye Agano la Kale na matumizi ya istilahi ya Kiyuani prophētēs kwenye Agano Jipya. Na pia ni muhimu sana kujifunza maana na matumizi ya majina na vyeo vya Mungu kwenye agano la Kale na Agano Jipya. Msaada wa rejea za isatilahi zilizoko kwenye Agano la Kale na Agano Jipya, zimeorodheshwa hapa chini. Raslimali za nyongeza kuhusu “Kutafsiri Maneno Muhimu ya Kibiblia” BT4 Nyenzo zinazopatikana kwenye mtandao 24_Key_Terms_1.pptx. 24_Key_Terms_2.pptx. 24_Key_Terms_in_gospels-Review.pptx 24_Key_Terms_in_gospels_Chart_to_record_translations.pdf Kamusi za Biblia zinazopatikana kwenye Logos Bible software New Bible Dictionary, iliyochapishwa na InterVarsity Press. Lexham Bible Dictionary, iliyochapishwa mtandaoni na Lexham Press. Zondervan Illustrated Bible Backgrounds Commentary: Old Testament (5 vols.). Zondervan Illustrated Bible Backgrounds Commentary: New Testament (4 vols.). Sura ya 24 Kutafsiri maneno muhimu ya kibiblia  Itifaki na raslimali zingine zinazopatikana kwenye mtandao Logos Bible software inatoa njia yenye maelezo ya kamusi ya Biblia, inamsaidia mtumiaji kutafuta mifano yote ya kila neno au kirai kwa ajili ya utaratibu wowotw wa Biblia. Raslimali zingine kuhusu maneno muhimu ya kibiblia, zinapatikana kwenye Translator’s Workplace Barnwell, Katharine, Paul Dancy, na Anthony Pope. 2015. Key Biblical terms in the New Testament: An aid for Bible Translators. Dallas: SIL Intrnational. Daams, Nico. 2005. Translating YWHW. Journal of Translation 1:47-55. https://www.sil.org/resources/publications/jot/ Gray, David, comp. 2011. Old Testament glossary. (Hii inapayikana kwenye Translators Workplace na kwa wote ambao wamejisajili na Academia.edu, na inaweza pia kuonwa kwa kupitia: https://www,academia.edu/2907731/ Old_Testament_Glossary.) Persson, Janet. 2018. Translating Old Testament key terms for African languages.Ms. Harris, R. Laird, Gleason L. Archer Jr., and Bruce K. Waltke, eds. 1980. Theological workbook of the Old Testament. Chicago: Moody Press. Louw, Johannes P., na Eugene A. Nida. 1989. Greek-English Lexicon of The New Testament based on Semantic domains. New York: United Bible Societies. “Key Terms in the Old Testament.” Inayotarajiwa kuja mwaka 2020. (Huu ni mradi wa SIL, ambao unahusisha washauri waelekezi wa utafsiri (translation consultants) na watafiti wa uchunguzi wa maandiko (exegetical researchers) kutoka SIL International, UBS, the Seed Company Maneno, na wengineo. Umeandaliwa kuweka taarifa za muhimu kuhusiana na maneno muhimu katika tafsiri za Agano la Kale zinazopatikana kwa watafsiri na washauri waelekezi, ikiwa ni pamoja na wote ambao wanaelimu kiasi ya Kiebrania cha Kibiblia. Taarifa zaitajumuishwa kala kamusi ya lugha –chanzo kwenye Paratext na kuunganishwa na Translators Workplace [Toleo la Logos].)  Sura ya  Kuchunguza maneno yanayorejelea ulimwengu usio wa kawaida Wakati wa kutafsiri maneno yanayoelezea ulimwengu usio wa kawaida, ni muhimu kujifunza vyote viwili (1) maneno yanayotumika kwenye matoleo ya awali ya Maandiko, kwenye Agano la Kale na Agano Jipya, na (2) maneno yanayotumiwa kwenye lugha inayopokea tafsiri ambayo yanaakisi imani za kidesturi za jamii inayopokea tafsiri. Ni kwa nini kujifunza utamaduni wa lugha inayopokea tafsiri? Watafsiri wa Biblia ni watu walioelimika. Umejifunza lugha zingine na umekutana na tamaduni zingine nje ya utamaduni wako. Umetumia miaka mingi nje ya enao la lugha yako. Kwa sababu hii, unaweza kuhitaji kurudi na kukaa pamoja na watu kwenye eneo lako la nyumbani ili kuwa na ufahamu wa mawazo na makisio yanayoweza kuathiri njia ambazo wanazitumia katika kutafsiri na kuelewa ujumbe wowote mpya. Mara nyingine, wewe ukiwa kama mtafsiri, huenda ukafikiri kwamba umepata njia nzuri ya kufanya utafsiri neno kuu la Kibiblia. Lakini wakati unapolifanyia majaribio neno ambalo limependekezwa, unagundua kuwa watu wanaelewa kitu chenye maana tofauti na ile ambayo ulikusudia kuiwasilisha. Kwa mfano, mtafsiri mmoja wakati alipojiandaa kutafsiri neno “Kristo” kwenye moja ya lugha za Nigeria, mtafisiri aliajifunza kwa makini maana ya neno chanzo. Akajifunza kwamba maana yake halisi ni “mtu aliyepakwa mafuta” Kwenye lugha hii, kuna msemo wa “mtu fulani aliyepakwa mafuta.” Kwa hiyo, mtafsiri aliamua kutumia neno hilo kwa ajili ya kutafsiri neno “Kristo.” Lakini alipotafiti zaidi kuhusu neno hilo, aligundua kwamba, kwenye utamaduni huo, “aliyepekwa mafuta” lilimaanisha ni bibi arusi ambaye anakuwa amemwagiwa mafuta kabla ya siku yake ya ndoa. Kwa hiyo, aligundua kuwa neno hilo lisengefaa kabisa kwa kutafsiri neno “Kristo.” Iwapo kama asingejifunza kwa makini jinsi neno hili linavyotumiwa kwenye utamaduni wake, angekuwa basi amefanya kosa kubwa. Kumbuka Hata kama wewe ni mzungumzaji mzuri wa lugha inayopkea tafsiri, na umekulia hapo ukiwa unazungumza lugha hiyo, bado ni muhimu kujifunza utamaduni wako na misemo inayotumiwa katika kuelezea ulimwengu wa kiroho. Sura ya 25 Kuchunguza maneno yanayorejelea ulimwengu usio wa kawaida  Namna ya kujifunza utamaduni wa watu wako Tumia muda wa kukaa na wazee wa eneo hilo. Waombe wafafanue maana za maneno na virai ambavyo vinasimulia juu ya imani na mila za kitamanduni. Sikiliza majadiliano yao. Kuutokana yale wanayokubaliana ama kutokubaliana, utajifunza mengi sana. Mara nyingine, itasaidia iwapo utaweza kurekodi majadiliano yao, ili uweze kuitafiti kwa undani zaidi baadaye. Ili ugundue maana halisi ya neno maalum kwenye lugha inayopokea tafsiri, linganisha kufanana na kutofautiana kwake na maneno mengine kwenye eneo hilo la maana. Fanya hivi kwa njia ambayo imefafanuliwa, kwa mifano kwenye kifungu cha . Kumbuka Uwe tayari kusikiliza na kujifunza. Ni aina gani za maneno zinahitaji kuchunguzwa? Maneno ambayo yanahusika na ulimwengu usio wa kawaida, au ya ulimwengu wa kiroho hasa ni muhimu. Kwa mfano, mtafsiri anahitaji kujifunza: Maneno na virai vinavyoelezea kumhusu kiumbe mkuu, Mungu, kulinganisha na vitu vingine vinavyoabudiwa, kama vile sanamu. Maneno ambayo yanarejea viumbe vya kiroho kwenye lugha inayopokea tafsiri. Mara nyingi huko nyuma, “roho mbaya” limetafsiriwa na maelezo yanayomaanisha kitu fulani kama “hasira mbaya.” Hii inatoa maana isiyo sahihi ambayo inaficha ukweli kwamba kwenye ulimwengu wa Kibiblia, roho wabaya ni viumbe vya kiroho vilivyo huru ambavyo vinaweza kumtawala mtu. Maneno yanayotumika kuelezea sehemu zisizo za kimwili za mwanadamu. Kwa mfano “roho,” “nafsi,” “uhai,” “akili,” “moyo.” Je, kwenye utamaduni wa lugha inayopokea tafsiri, watu wanafikiri na kuelezea vipi sehemu za msingi za mwanadamu? Je, ni nini kazi ya sehemu hizi? Ni kipi kinabaki baada ya mwili kufa? Kuwa mwangalifu katika kutafuta mawazo, mila, na maneno ambayo yanaweza kutumika kama daraja la kuwasaidia watu kufahamu ukweli wa Biblia. Kwa mfano, huenda kukawa na kitu kwenye utamaduni ambacho kinaakisi kweli zinazohusu msamaha, kufutwa kwa dhambi, au ukombozi. Tumia kile ambacho tayari watu wanakifahamu na kukiamini ili kuwasaidia kuelewa kikamilifu kweli ambayo inafunuliwa ndani ya Biblia. Uwe mwangalifu kuchagua maneno sahihi kutafsiri maneno ambayo yanaelezea viumbe vya kiroho. Hii ni muhimu kama ukweli wa ujumbe ulioko kwenye Biblia utawawasilishwa kwa ukamilifu. Maeneo mengine ya maana ambayo yanapaswa kuchunguzwa  Maeneo mengine ya maana ambayo yanapaswa kuchunguzwa 1) Fanya utafiti wa maneno ambayo yanamuelezea mtu ambaye anafanya kazi za aina yeyote ya kazi za kidini kwenye utamaduni wa jamii ya lugha inayopokea tafsiri. Fanya utafiti wa maneno yafuatayo: a. Watu wanaoongea kwa niaba ya chifu (Hii itakusaidia kupata msemo mzuri ya kutafsiri neno “nabii.”) b. Watu wanaobeba ujumbe kwa niaba ya chifu (Hii itakusaidia kupata msemo wa kutafsiri neno “malaika.”) c. Watu wanaomwakilisha chifu (Hii itakusaidia kupata msemo wa “mtume.”) d. Watu wanaotoa dhabihu au wanaofanya matambiko mengine, au wanaopatanisha kati ya Mungu na watu. (Hii itakusaidia kupata msemo wa “kuhani.”) e. Waaguzi (wanapata maono ya ubashiri wao kutoka kwa nani?) Kwenye kuchagua maneno yanayofahamika ndani ya utamaduni ambayo yatatumika katika kutafsiri maneno muhimu ya Kibiblia, mtafsiri anapaswa kufanya jaribio la maneno yaliyopendekezwa kwa uangalifu, ili kuona iwapo yanafaa. Mara nyingine, maneno kama hayo yanakaribiana sana na taratibu za ibada za miungu mingine au sanamu, na ambayo hayafai kutumiwa kurejelea ibada za wakristo. Lakini mara nyingine, maneno yanaweza kubadilishwa kwa mafanikio. Inasaidia mawasiliano unaweza kujenga juu ya wazo ambalo tayari linajulikana. 2) Kuna vifungu kwenye Agano Jipya ambako kumeorodheshwa aina tofauti tofauti za dhambi. Kwa mfano, kwenye Mathayo 15:19 na Waroma 1:29-31. Katika kujiandaa kutafsiri vifungu hivyo, orodhesha maneno yote ya aina tofauti tofauti za dhambi au matendo maovu, ambayo yanatumika kwenye lugha inayopokea tafsiri, na ulinganishe. Hii haitalingana moja kwa moja na maneno ya lugha zingine kama Kiswahili ama Kiingereza. Bila shaka, lambo la muhimu katika kutafsiri vifungu kama hivi ni kuwasilisha maana kamili ya ujumbe wote, hata kama maneno hatawiani moja kwa moja. Orodhesha na ulinganishe maneno kwa ajili ya aina tofauti tofauti za dhambi za uzinzi. Kwenye lugha kama ya Kiingereza, maneno ya kawaida katika eneo hili ni: uzinzi, kujamiiana baina ya mtu aliyeolewa/kuolewa na mtu ambaye sio mwenzi wao, kujamiiana baina ya watu ambao hawajaoana. Linganisha maneno kwenye lugha inayopokea tafsiri na maneno ambayo yanatumika kwenye inayopokea tafsiri na maneno ya lugha inayozungumzwa kwa mapana kwenye eneo lako. Je, yanawiana moja kwa moja? Ni kwa namna gani ambapo yanatofautiana kwa maana? Umbo moja, umuhimu tofauti Huenda ikawa kwamba kuna desturi au dhana ipo kwenye utamaduni wa lugha inayopokea tafsiri, lakini umuhimu na maana yake ndani ya utamaduni huo ni tofauti sana na umuhimu na maana iliyoko kwenye utamaduni wa Kibiblia. Sura ya 25 Kuchunguza maneno yanayorejelea ulimwengu usio wa kawaida  Mifano Tohara huenda inafanyika kwenye utamaduni wa lugha inayopokea tafsiri, lakini inawezekana kazi zake kwenye lugha inayopokea tafsiri iwe tofauti kabisa kutoka kwenye utamaduni wa Kibiblia. Kwa Wayahudi, tohara ilimtambulisha mtu kama mmoja wa kundi la wateule wa Mungu. Iwapo tohara inafanywa kwenye utamaduni wa lugha inayopokea tafsiri kwenye mradi ambao wewe unahusika, andika maelezo juu ya tohara kwenye utamaduni huo, ukieleza inafanywa kwa umri gani na umuhimu wake ni nini kwenye utamaduni. Linganisha haya na umuhimu wa tohara kwenye Biblia. Ukoma (au ugonjwa unaofanana nao) huenda ni kitu kinachofahamika kwenye lugha inayopokea tafsiri, lanini lakini wakoma wanaweza kuwa hawatengwi na jamii kama ilivyokuwa wakati wa Biblia, wakihitaji sio tu kuponywa, bali kutakaswa kutokana na maradhi mbele ya uso wa Mungu. Watoza ushuru huenda wanafahamika sana kwenye utamaduni wa lugha inayopokea tafsiri, lakini wasidharauliwe kama walivyokuwa watoza ushuru katika Israeli wakati wa Kristo. Watoza ushuru wa Kiyahudi wakati wa Kristo walikuwa wanachukuliwa kama wasaliti kwa watu wao kwa sababu walikuwa wakiitumikika serikali ya kigeni iliyokuwa inachukiwa ya Kirumi. Watafsiri wanahitaji kujifunza siyo tu kwenye mlinano wa mawazo na mila, lakini pia umuhimu wake wa kina na maana ndani ya utamaduni. Zingatia kuandaa faharasa kwa ajili ya kuingiza maneno husika, ukifafanua utofauti uliopo katika utamaduni. Kuendelea kusikiliza na kuangalia Kujifunza tofauti za kiutamaduni kunahitaji kufanywa kwa muda. Pengine utahitajika kusubiri wakati muafaka wa kujadili utafsiri wa maneno ambayo yanarejelea ulimwengu wa kiroho na wale ambao watakusaidia vizuri. Angalia watu ambao wana sifa ya kuwa wazungumzaji wazuri wa lugha na ambao wanaufahamu vizuri utamaduni. Ruhusu muda wa utafiti, kwa ajili ya maneno yaliyopendekezwa ili yafanyiwe majaribio na maarifa mapya kujitokeza. Raslimali za nyongeza kuhusu “Kuchunguza Maneno yanayoelezea Ulimwengu usio wa Kawaida” BT4 nyenzo zinazopatikana kwenye mtandao 25_Understanding_the_world-of_supernatural.pptx. Kwa masomo zaidi Baadhi ya makala zilizoorodheshwa hapa chini zinaelezea tafsiri za maneno mahsusi, kama vile tafsiri ya neno “Mungu” au “Roho Mtakatifu.” Je, kuna neno kuu la Kibiblia lolote ambalo linaleta changamoto kulitafsiri kwenye lugha yako? Angalia na kusoma makala kwenye orodha hii ambayo yatakusaidia kwenye mada hiyo. Raslimali za nyongeza kuhusu “Kuchunguza Maneno yanayoelezea Ulimwengu usio wa Kawaida”  Nyingi ya makala hizi zinapatikana na kuonwa kwenye Translators Workplace. Jarida la The Bible Translator linapatikana kwa kulinunua kutoka kwenye https://journals.sagepub.com /loi/tbt. Matoleo yaliyokamilika ya juzuu 1-51 (1950) yanaweza kuonwa bure kwenye https://www.ubs-translations.org/bt/archives_1950_2012/. Arensen, Jonathan E. 1987. The God of the sky: The supreme God concept among the Eastern Sudanic peoples of the southern Sudan. Notes on Anthropology 9:4-21. Arichea, Daniel C. 1983. Translating breath and spirit. The Bible Translator 34:213-219. Richardson, Don. 1974. Peace child. Glendale, CA: Regal books. SIL Africa Area Translation Department. 1986. Understanding the world of the supernatural. Africa Area Translation Aids 19. Nairobi: SIL International. (Inapatikana kwenye Translator’s Workplace. Imenukuliwa kutoka kwenye makala na Dr Jacon A. Loewen kwenye Practical Anthropology 12(4):183-187, Julai-Agosti Angalia pia makala ya Richard Mansen ikiwa na kicha hichohicho cha habari, “Understanding the world of supernatural,” iliyochapishwa kwenye Notes on Translation 39:3-12. March 1971, ikiwa ni kazi iliyoasiliwa kutoka kwa Dr Loewen.) Wiesemann, Ursula. 1978. Holy Spirit in Kaingang. Notes on Translation 69:32-35. The Issues of The Bible Translator for April and October 1984 and October 1985 inajumuisha makala kadhaa kuhusu majina ya Mungu katika Biblia. Sehemu ya Nne Zaidi Juu ya Kugundu Maana  Sura ya  Kugundua maana – Mawazo Tukio Imependekezwa kwamba “mawazo” na “dhana” zote ziko kwenye moja ya madarasa manne: (1) Daraja la KITU ambalo linajumuisha vitu vyote, iwe vitu vinavyoguswa au visivyoweza kuguswa. Kwa kawaida, lakini si kwa vyote, “vitu” vinarejelewa kwa nomino za kisarufi. (2) Daraja la TUKIO ambalo linajumuisha vitendo vyote, michakato, na matukio. Hii inajumuisha mienendo, iwe ya hiari aua isiyo ya hiari, na michakato yote inayohusisha akili. Kwa kawaida, lakini si kwa vyote, “matukio” yanarejelewa kwa vitenzi vya kisarufi. Hata hivyo, yanaweza pia kurejelewa kwa mitindo mingine ya kisarufi. (3) Daraja la SIFA linajumuisha ubora, idadi au vipimo, ikirejelea aidha vitu, matukio, au sifa nyingine. Kwa kawaida, lakini si kwa vyote, sifa zinaelezewa kisarufi kwa vivumishi na vielezi. Madaraja haya matatu yaliyoko hapo juu yote yanaelezea dhana ambazo zinaweza kutambulika. (4) Daraja la UHUSIANO, hata hivyo, hairejei dhana, lakini kwa utendaji wa kazi, hizi ni ishara zinazoonyesha jinsi dhana zilizotajwa zinavyohusiana pamoja ili kuunda kifungu chenye maana. Mara nyingi katika kuchunguza kifungu chenye utata ndani ya Maandiko, inasaidia kutambua mawazo TUKIO, kuyaelezea tena kama vitenzi, na kuona namna ambayo dhana zingine zilizotajwa zinavyohusiana au kushiriki kwenye tukio hilo. Istilahi za kisarufi Istilahi za kisarufi zinazotumika kwenye mjadala hapa chini yanajumuisha “nomino,” “vitenzi,” “viwakilishi” na vinginevyo. Mawasilisho yaliyoorodheshwa mwishoni mwa sura hii, yanatoa ufafanuzi wa istilahi hizi. Na iwapo huna ujuzi wa kutumia istilahi hizi za kisarufi, pata muda wa kufanyia kazi mawailisho haya. Kuyatambua mawazo TUKIO Kama tulivyoona hapo juu, mawazo tukio mara kwa mara yanaelezwa kwa vitenzi. Hata hivyo kwenye lugha za Kiingereza, na kwenye lugha za Kiyunani na Kiebrania, matukio (vitendo na michakato) mara nyingine huelezwa kwa nomino. Sura ya 26 Kugundua maana – Mawazo Tukio  Kwenye kila mifano ifuatayo, nomino kwenye semi ya kwanza inaelezea wazo tukio, kitendo, itu kilichotokea, au mchakato. Kwenye semi la pili, nomino hiyo imebadilishwa na kitenzi. Mifano kicheko chenu na kigeuzwe kuwe maombolezo (Yakobo 4:9) => msicheke tena, badala yake anzeni kulia/kuomboleza. na hakuna wokovu katika mwingine yeyote (Matendo 4:12) => hakuna mwingine yeyote atakaye(tu)okoa ili wapate msamaha wa dhambi (Matendo 26:18) => ili (Mungu) awasamehe dhambi zao mpaka ujio wa Bwana (1 Wathesalonike 4:15) => hadi Bwana atakapokuja Kwenye kila mfano, nomino zilizopigiwa mistari zinaelezea wazo tukio; hiyo ni kusema, kitu ambacho mtu fulani amefanya, au kitu ambacho kinatokea. Kwenye lugha nyingi, kwa kawaida matukio yanaelezewa kwa vitenzi. Lugha nyingi zinatumia vitenzi ambapo Kiingereza kingetumia nomino. Kujiandaa kutafsiri Wakati wa kujiandaa kutafsiri, inasaidia kutafuta mawazo tukio yeyote, hususani yale yote ambayo yanaelezewa kwa mfumo wa kisarufi isipokuwa kitenzi. Eleza tena maana kwa kutumia kitenzi ili kuelezea wazo tukio. Hii inafaa sana kwa sababu mbili: 1) Inasaidia kuonyesha kwa usahihi zaidi maana iliyoko kwenye matini chanzo. Maana, hususani uhusiano uliopo kati ya mawazo, mara nyingi hutokea kwa uwazi zaidi pale ambapo mawazo tukio yanapoelezwa kama vitenzi. 2) Mara nyingi urekebishaji huu utamsaidia mtafsiri kuona njia rahisi ya kueleza maana kwenye lugha inayopokea tafsiri. Kumbuka Wakati unapojifunza kifungu tata ukiwa unajiandaa kufanya utafsiri, fanya haya yafuatayo: tafuta mawazo tukio yote na uyawekee alama; na popote ambapo wazo tukio limeelezwa kwa mfumo zaidi isipokuwa kitenzi, liezee tena wazo tukio hilo kama kitenzi - hii inaweza kusaidia kufanya maana iwe wazi zaidi. Zoezi la kwanza Kila mojawapo ya nomino zifuatazo inaelezea wazo tukio (kitendo, tukio, au mchakato). Lielezee tena wazo hilo kama kitenzi. Kuyatambua mawazo TUKIO  Kwa mfano, kifo => kufa a. adhabu => b. wimbo => c. uelewa => d. mwanafunzi => e. pendekezo => f. ukombozi => g. kuondoka => h. furaha => i. ujinga => (uwe mwangalifu!) j. imani => Zoezi la pili Kwenye kila moja ya mifano iliyo hapo chini, neno ambalo limepigiwa mstari linaelezea wazo tukio. Kwa kila mfano, angalia muktadha husika wa kila mstari na ulinganishe na tafsiri kwenye atoleo mengine ya Biblia ya Kiswahili. Kisha, andika tena maana, kwenye Kiswahili, ukiwa unatumia kitenzi kuelezea tena wazo tukio. a. Mathayo 24:31 Watawakusanya wateule wake b. Mathayo 26:66 Anastahili kifo. c. Luka 8:48 Imani yako imekoponya d. Luka 12:47 Mtumwa huyo … atapata kipigo kikali. e. Luka 12:58 Unapoenda na mshataki wako mbele ya hakimu … f. Matendo 8:20 Ulifikiri unaweza kupata karama ya Mungu kwa pesa! g. Wakolosai 1:8 Yeye ... ametujulisha upendo wenu katika Roho. h. Filemoni 21 Kuwa na ujasiri katika utiifu wako (Tafsiri kutoka KJV) i. Waroma 6:5 Kwa maana ikiwa tumeunganika naye katika mauti kama yake, bila shaka tutaunganishwa naye katika ufufuo kama wake. j. Waebrania 13:1 Upendo wa kindugu uendelee. Zoezi la tatu Kwa kila mojawapo ya mifano iliyoorodheshwa hapa chini, fanya yafuatayo: (1) Wekea alama nomino zinazoelezea wazo tukio. Angalia muktadha wa kifungu husika kwa uangalifu na ulinganushe na matoleo mengine ya Biblia kwa Kiswahili. (2) Iandike tena maana, kwenye lugha ya Kiswahili, ukitumia kitenzi ili kuelezea wazo tukio. a. Luka 1:44 Sauti ya salamu yako iliposikika masikioni mwangu, mtoto mchanga tumboni mwangu aliruka kwa furaha. b. Luka 2:26 Kwamba hatakiona kifo … c. Luka 2:47 Wote waliomsikia walishangazwa na ufahamu wake na majibu yake. d. Luka 4:18b Amenituma kuwatangazia wafungwa uhuru wao, na vipofu kuona tena Sura ya 26 Kugundua maana – Mawazo Tukio  e. Matendo 13:36 Kwa maana Daudi … alilala na akazikwa pamoja na baba zake na kuona uharibifu. f. Matendo 16:26 Na ghafla kukatokea tetemeko kubwa la ardhi. g. Waroma 1:16 Kwa maana siionei haya Injili, kwa maana ni uweza wa Mungu uuletao wokovu kwa kila aaminiye. h. 2 Timotheo 4:21 Eubulo anatuma salamu kwako, pamoja na Pude na Lino na Klaudia na ndugu wote. i. Waebrania 4:6 Wale waliopokea habari njema hapo awali walishindea kuingia kwa sababu ya kutotii. j. Waebrania 9:6 Maandalizi haya yakiwa yamefanywa, makuhani huenda mara kwa mara katika sehemu ya kwanza, wakifanya kazi zao za kiibada. Kuwa mwangalifu kwa ajili ya tofauti fiche za mtazamo au msisitizo uliopo kwenye matini chanzo. Jaribu kuelezea tena tofauti hizo kwenye tafsiri. Mfumo wa kisarufi unaweza kutofautiana, lakini maana inatakiwa kuwa ni ileile. 2 Washiriki wa kwenye tukio Washiriki kwenye tukio ni watu au vitu ambao wanashiriki katika tukio hilo. Wakati wa kelezea tena wazo tukio kama kitenzi, mara nyingi inakuwa ni muhimu kuelezea wahusika ni nani au ni nini kwenye tukio hilo. Kwa mfano, ni nani aliyefanya tukio, na nani aliyeathirika na tukio hilo. Kwa kawaida, hii itakuwa wazi kwenye muktadha husika. Mifano Mbwa alikula nyama. Tukio: kula Washiriki kwenye tukio: Mbwa ndiye anafanya kitendo, kiima cha kitenzi. Nyama ndiyo lengo la kitendo. Eubulo anatuma salamu kwako. (2 Timotheo 4:12) Tukio: kusalimu Washiriki kwenye tukio: Eubulo, ndiye anafanya kitendo; Eubulo ndiye kiima cha kitenzi. wewe- ndiye mpokeaji wa salaamu, ambaye anasalimiwa na Eubulo. Kwenye istilahi za kisarufi, kwenye mifano iliyo hapa juu, mhusika (mtu au kitu ambacho kinafanya kitendo) anaoneshwa kama kiima cha kitenzi; mtu au kitu ambacho kitendo kinafanyiwa, kinaitwa lengo la kitenzi. Hata hivyo, katika Kingereza, kuna utofauti kati ya maumbo ya vitenzi amilifu na vitendeshi. Kwenye mfumo wa kitenzi amilifu, kama ilivyo kwenye mfano iliyo hapo juu, kiima ni yule anayefanya kitendo. Kwenye mfumo wa kitendeshi, mhusika ni mtu au kitu ambacho kitendo kinafanywa kwake. Vitendeshi vitajadiliwa kwenye sura ya 28. Kumbuka Watu au vitu ambao wanahusika kwenye tukio fulani wanaitwa washiriki. Raslimali za nyingeza kuhusu “Kugundua maana- Mawazo tukio”  Zoezi la nne Kwenye kila moja ya mifano mitatu iliyoorodheshwa hapa chini, fanya haya yafuatayo: (1) Weka alama kwenye wazo tukio. (2) Orodhesha washiriki walioko kwenye tukio hilo. (3) Iwapo kuna mshiriki yoyote miongoni mwao ambaye hayuko wazi kwenye mfumo chanzo, muelezee kwa uwazi na umzungushie parandesi. a. Kifo cha Yohana. b. Upendo wa Mariamu kwa watoto. c. Kulikuwa na furaha sana. Lugha zinatofautiana. Baadhi ya lugha zinatumia mifumo zaidi ya nomino, zingine zinatumia mifumo zaidi ya vitenzi. Kadri unavyoendelea na mafunzo yako kama mtafsiri, kutakuwa na fursa za kujifunza hadithi na mifumo ingine ya matini ambayo kwa kawaida inazungumzwa kwenye lugha yako na kuweza kugundua vipengele vya kawaida vya lugha yako. Utaanza kuthamini mitindo ya kipekee ya lugha yako. Huu ni utafiti wa kuvutia na muhimu sana. Raslimali za nyingeza kuhusu “Kugundua maana- Mawazo tukio” BT4 Nyenzo zinazopatikana kwenye mtandao Mawashilisho haya yamekusudiwa kuwasaidia watafsiri kubaini sehemu za hotuba katika lugha ya Kiingereza katika maandalizi ya kugundua sehemu za hotuba kwenye lugha yao wenyewe. 26_Recognizing_word_classes_in_English.pptx. 26_Recognizing_nound_and_verbs.pptx. 26_Reviewing_grammatical_terms.pptx. 26_Practice_in_re-expressing_meaning.pptx. 26_Kinds _of clauses-Some_grammatical_terms_defined.pdf.  Sura ya  Kugundua maana- Virai vya muundo wa “ya” kwenye lugha ya Kingereza (Miundo Jeni) Virai vya muundo wa “ya” kwenye lugha ya Kingereza Kirai cha muundo wa“ya” kwenye lugha ya Kingereza ni kirai ambacho nomino mbili zinahusiana kwa karibu, moja likiwa linategemea lile la pili. Uhusiano huu unaonyeshwa kwa Kiingereza na muundo wa neno “ya.” nyumba ya baba yangu mkia wa mbwa Ndoo ya maji wimbo wa Mariamu kifo cha mtoto bei ya nyama Nomino mojawapo ya hizo inaweza kuelezea wazo la kitenzi – inawezaa kurejelea tukio badala ya kitu. Kwa mfano, “wimbo wa Mariamu,” ama “kifo cha mtoto huyo.” Virai vya “ya” kwenye lugha ya Kingereza vinaweza kuelezewa kama “miundo jeni” au “virai vya nomino-nomino.” Muundo huu unatumika kuelezea mahusiano mengi tofauti kati ya dhana zinazorejelewa. Lugha ya Kingereza inatumia viunganishi “ya” na miundo jeni mingine. Lugha ya Kiyunani, kama ilivyotumika kwenye matoleo ya awali ya Agano Jipya, inatumia muundo jeni hata zaidi ya Kiingereza. Kiebrania cha Biblia pia hutumia muundo wa jeni mara kwa mara. Muundo wa jeni kwenye toleo la ESV kwa kawaida unaakisi muundo wa jeni ulioko kwenye matini ya lugha chanzo. Kutambua mahusiano tofauti ya msingi Kama utakavyoona kutoka kwenye mifano hapa chini, mahusiano mengi tofauti kabisa zinaelezewa kwa kutumia “virai vya “ya.” Hii ni kweli hasa pale ambapo nomino mojawapo inaelezea wazo tukio. Wakati unapoona kwamba nomino inaelezea wazo tukio, fuata kanuni za uelezeaji tena tukiokama kitenzi na kutambua washiriki wa tukio hilo. Sura ya 27 Kugundua maana- Virai vya muundo wa “ya” kwenye lugha ya Kingereza (Miundo Jeni)  Katika kuelezea tena maana, baadhi ya washiriki wamewekwa wazi, kwa kutegemea maana iliyoko kwenye muktadha husika. Habari ambayo imewekwa wazi na inawekewa parandesi ( ). Mifano Mathayo 1:18 kuzaliwa kwa Yesu Kristo => Yesu Kristo alizaliwa Mathayo 13:35 tangu kuwekwa msingi wa dunia => tangu (Mungu) alivyotengeneza/alivyoumba dunia Mathayo 21:25 ubatizo wa Yohana => Yohana anabatiza (watu) Waroma 5:10 kwa kifo cha mwanawe => kwa njia ya kwamba Mwana wake alikufa Waefeso 1:1 kwa mapenzi ya Mungu => kwa sababu Mungu amependa hilo Waefeso 1:13 neno la kweli => neno/ujumbe ambao ni kweli Waefeso 1:13 injiri ya wokovu wenu => injili/habari njema ya kwamba (Mungu) anawaokoa Waefeso 1:13 Roho Mtakatifu wa ahadi (Tafsiri kutoka KJV) => Roho Mtakatifu ambaye (Mungu) aliahidi (kumtuma) Kwa wakati huu, tunahusika hasa na kugundua uhusiano kati ya dhana zinazorejelewa, yaani, vipengele za kirai cha muundo wa “ya.” Jinsi mawazo hayo yanavyoelezewa katika tafsiri kwenye lugha zingine ni swali tofauti ambalo litazingatiwa hapo baadaye. Kumbuka Virai vya muundo wa “ya” katika Kingereza vinaelezea mahusiano mengi tofauti. Jifunze kila mara kirai cha maneno kwenye muktadha husika ili uvumbue ni upi kati ya sehemu hizo. Ili kusaidia kulivumbua hilo, elezea tena wazo tukio lolote kama kitenzi. Zoezi la kwanza Jifunze “virai vya muundo wa “ya” kwenye kila mifano iliyoorodheshwa hapa chini na ufanye yafuatayo: (1) Angalia tafsiri ya kila kirai kwenye matoleo ya Kiswahili. Ikiwezekana, tumia programu ya Paratext katika kulinganisha matoloeo hayo. (2) Elezea tena maana ya kirai kwa njia ambayo inaweka mahusiano kati ya sehemu kwa uwazi. a. Luka 2:4 kutoka Galilaya, kutoka mji wa Nazareti. b. Luka 2:4 mpaka Yudea, mji wa Daudi, uitwao Bethlehemu (Lingisha na tafsiri zingine za Kiswahili; Angalia maelezo ya Luka 2:4 kwenye Translator’s Notes.) c. Luka 2:11 katika mji wa Daudi Umuhimu wa Muktadha  d. Luka 4:31 mpaka Kapernaumu, mji wa Galilaya. e. Yohana 1:44 mji wa Andrea na Petro f. Matendo 8:11 maeneo ya Yudea na Samaria Ni ipi kati ya mifano hii muundo wa “ya” unamaanisha “unaoitwa” au “jina lake”? Ni ipi kati ya mifano hii unamaanisha, “Kwenye mkoa unaoitwa”? Ni ipi kati ya mifano hii inamaanisha “mahali mtu aliishi” au “ambapo mtu alizaliwa”? Umuhimu wa Muktadha Mara nyingi, wakati kirai cha nomino-nomino kinaposimama chenyewe peke yake, uhusiano kati ya dhana haujaoneshwa wazi. Uhusiano huo unaweza kueleweka kwa zaidi ya njia moja. Kwa mfano, wakati wazo tukio la msingi linalozungumziwa lipo, dhana ya nomino ambayo inahusika inaweza iwe ni kiima ama lengo la tukio hilo. Vile unavyojifunza muktadha ambao kirai kinatokea, hapo uhusiano unakuwa wazi. Mfano wa kwanza Jifunze maana ya kirai “upendo wa Mungu” kwenye vifungu vifuatavyo. Linganisha tafsiri ya vifungu hivi kwenye matoleo ya Kiswahili. Waroma 8:39 wala yaliyo juu, wala yaliyo chini, wala kiumbe kinginecho chote hakitaweza kututenga na upendo wa Mungu ulio katika Kristo Yesu, Bwana wetu. Tafsiri kutoka NLT Hakuna chochote katika viumbe vyote kinachoweza kututenga na upendo wa Mungu unaodhihirishwa katika Kristo Yesu Bwana wetu. Tafsiri kutoka CEV Hakuna chochote katika ulimwengu wote kinaweza kututenga na upendo wa Mungu kwetu sisi katika Kristo Yesu Bwana wetu! Yohana 5:42 Lakini najua ya kuwa hamna upendo wa Mungu ndani yenu. Tafsiri kutoka CEV Najua kwamba hakuna hata mmoja wenu anayempenda Mungu. 1 Yohana 5:3 Kwa maana huku ndiko kumpenda Mungu, kwamba tutii amri zake. Na amri zake si mzigo mzito. Tafsiri kutoka NLT Kumpenda Mungu kunamaansha kutii amri zake, na amri zake si mzigo mzito. Kirai “upendo wa Mungu” kinatokea kwenye kila moja ya vifungu hivi. Wakati muktadha ambao kirai kinatoeka yanachunguzwa, inaonekana wazi kuwa mahusiano yanatofautiana. Kifungu hiki cha Waroma 8:39 kinarejelea upendo ambao Mungu anao kwetu. Yohana 5:42 na 1Yohana 5:3 zinarejelea upendo tulio nao kwa Mungu. Sura ya 27 Kugundua maana- Virai vya muundo wa “ya” kwenye lugha ya Kingereza (Miundo Jeni)  Mfano wa pili Linganisha mahusiano yaliyoelezwa kwenye virai vilivyopigiwa mistari: Matendo 2:38 Na Petro akawaambia, “Tubuni, mkabatizwe kila mmoja kwa jina lake Yesu Kristo, mpate ondoleo la dhambi zenu, nanyi mtapokea kipawa cha Roho Mtakatifu Waefeso 2: 8 Kwa maana mmeokolewa kwa neema, kwa njia ya imani. Na hii si kazi yenu wenyewe; ni kipawa cha Mungu, Kwenye Matendo 2:38, ni Roho Mtakatifu mwenyewe ambaye anatolewa - mtu fulani (Mungu) anawapatia watu Roho Mtakatifu. Kwenye Waefeso 2:8, kirai “kipawa cha Mungu” kinaturejesha nyuma, mwanzoni mwa mstari: “mmeokolewa.” Kipawa ni ukombozi (Mungu ametufanya tuokolewe); mpaji ni Mungu. Zoezi la pili Angalia kila moja ya virai ambavyo vimepigiwa mstari kwenye matoleo ya NIV, GNT na NLT, na uchunguze muktadha ambao kila kimoja kinatokea. Kiandike tena kirai hicho kwa Kiswahili, ukiuweka uhusiano kuwa wazi. a. Luka 3:6 Na wote wenye mwili watauona wokovu wa Mungu. b. Waefeso 1:13 Katika yeye ninyi nanyi, mliposikia neno la kweli, injili ya wokovu wenu; na kuamini yeye, mlitiwa muhuri na huyo Roho Mtakatifu aliyeahidiwa c. Mathayo 16:12 kujihadhari … na mafundisho ya Mafarisayo na Masadukayo. d. Matendo 13:12 Kwa maana aliyastaajabia mafundisho ya Bwana. Linganisha na tafsiri kutoka NIV “kwa maana alishangazwa na mafundisha kuhusu Bwana.” Angalia muktadha husika kwa uangalifu. e. Ufunuo 2:15 Vivyo hivyo nawe unao wengine wayashikao mafundisho ya Wanikolai. f. Wagalatia 1:12 Kwa maana sikuipokea kutoka kwa mtu yeyote, wala sikufundishwa na na mtu yeyote, bali nilipokea kwa ufunuo wa Yesu Kristo. g. 1 Wakorintho 1:7 ili msipungukiwe na karama yo yote ya kiroho, mkingojea kufunuliwa kwake Bwana wetu Yesu Kristo. h. Yohana 12:31 Sasa ndio hukumu ya ulimwengu huu. i. Waroma 2:2 Tunajua kwamba hukumu ya Mungu huangukia wale wanaofanya mambo kama hayo. j. Ufunuo 14:7 Mcheni Mungu na kumtukuza kwa maana saa ya hukumu yake imefika. Mengi kuhusu ujenzi wa asili: Mifumo mingine ya kisarufi kwenye Kiswahili  Mengi kuhusu ujenzi wa asili: Mifumo mingine ya kisarufi kwenye Kiswahili Kwenye lugha ya Kingereza, mahusiano mengi ya nomino-nomino ambazo huelezewa kwa kutumia “virai vya muundo wa “ya” inaweza pia kuelezwa bila ya kutumia “kiunganishi.” Kwa mfano, “nyumba ya kwangu” => “nyumba yangu” “shati la kwako” => “shati lako” “gari la kwetu” => “gari letu” Kwenye lugha ya Kingereza, katika muktadha wowote, mfumo mmoja unaweza kuwa ni asilia zaidi kuliko mwingine. Hii wakati mwingine inaweza kutegemea ikiwa mojawapo ya nomino zinazohusika inahusiana na kitu hai ama kisicho hai. Uhusiano huohuo unaweza kuelezewa kwenye lugha ya Kiingereza kwa kutumia nomino yenye kiwakilishi kimiliki kama vile, “yake”, “yako”, “yangu”, “yetu”, au “yao.” Hii pia ni miundo jeni, unaoelezea uhusiano baina ya dhana mbili. nyumba yake mkia wake wimbo wake wimbo wao Mazoezi yafuatayo yanatoa mazoezi katika kutambua uhusiano kati ya dhana mbili, iwe inaoneshwa na nomino au kwa kiwakilishi na nomino. Zoezi la tatu Mifano ni kutoka Matendo sura ya 5. Angalia kila mojawapo ya vifungu kwenye matoleo ya Kiswahili, na ujifunze muktadha ambao yanatokea. Kiandike tena kirai kwa lugha ya Kiswahili, ukiufanya uhusiano kuwa ni wa wazi, ukielezea maana kwa uwazi zaidi pale inapohitajika. a. 5:1 kipande cha mali b. 5:2 na ufahamu wa mkewe c. 5:4 Je, haikuwa mikononi mwako? d. 5:7 baada ya muda wa saa tatu hivi e. 5:12 katika ukumbi wa Sulemani f. 5:19 malaika wa Bwana g. 5:20 maneno yote ya Maisha haya h. 5:34 mwalimu wa sheria i. 5:37 katika siku za kuhesabu watu j. 5:39 Walichukua ushauri wake Zoezi la nne Mifano ni kutoka Matendo sura ya 8. Maelekezo ni kama ya zoezi la 3. a. 8:5 kwa mji wa Samaria b. 8:11 uchawi wake Sura ya 27 Kugundua maana- Virai vya muundo wa “ya” kwenye lugha ya Kingereza (Miundo Jeni)  c. 8:14 neno la Mungu d. 8:18 kwa kuwekewa mikono ya mitume e. 8:20 kipawa cha Mungu f. 8:25 vijiji vingi vya Wasamaria g. 8:27 Afisa katika utawala wa Kandake h. 8:27 malkia wa Waethiopia i. 8:32 kifungu cha Maandiko j. 8:35 habari njema za Yesu (Tafsiri kutoka RSV) Zoezi la tano Mifano ni kutoka kwenye barua kwa Waebrania. Maelekezo ni kama ya zoezi 3. a. 1:3 neno la uweza wake b. 2:14 yule aliye na nguvu za mauti c. 2:15 kwa hofu ya kifo d. 2:17 katika utumishi wa Mungu e. 2:17 dhambi za watu f. 3:3 mjenzi wa nyumba g. 3:8 siku ya kujaribiwa h. 3:9 ambapo baba zenu …waliziona matendo zangu i. 3:13 kwa udanganyifu wa dhambi j. 3:16 chini ya uongozi wa Musa (Tafsiri kutoka RSV) Zoezi la sita Mifano ni kutoka Agano la Kale (1Samweli na Zaburi). Maelekezo ni kama ya zoezi 3. a. 1 Samweli 2:1 Naufurahia wokovu wako. b. 1 Samweli 2:3 BWANA ni Mungu wa maarifa c. 1 Samweli 2:10 Maadui wa BWANA watavunjwa vipande vipande d. 1 Samweli 2:17 sandaka ya BWANA e. Zaburi 1:1 Heri mtu yule asiyekwenda katika shauri la waovu, wala hasimami katika njia za wakosaji, wala kuketi katika baraza pa wenye mizaha. f. Zaburi 3:3 Lakini wewe, BWANA, u ngao yangu pande zote utukufu wangu, na mwinua kichwa changu. g. Zaburi 118:28 Wewe ni Mungu wangu, nami nitakushukuru. Kumbuka Mara zote jifunze maana ya neno au kirai kwenye muktadha ambao limetokea. Zingatia mahusiano yaliyoko katika kutambua maana gani ambayo inatumika kwenye muktadha. Kutafsiri virai vya jeni Kwenye lugha nyingi, miundo ya jeni haipo sana kama ilivyo kwenye lugha ya Kiingereza, au kwenye Kiebrania au Kiyunani cha Kibiblia. Mahusiano ambayo yanaelezwa kwa kutumia virai vya muundo wa “ya” kwenye matini ya Kiingereza huenda yakaelezewa kiasilia kwa njia zingine kwenye lugha yako. Kutafsiri virai vya jeni  Jifunze miundo ya jeni kwenye lugha yako. Kwenye sura ya 39 kuna baadhi ya maelekezo ya namna ya kufanya utafiti huu na jinsi ya kugundua sarufi ya lugha yako mwenyewe. Ufahamu wa jinsi uhusiano huu unavyoonyeshwa katika lugha yako utakuarifu mahali ambapo unahitaji kurekebisha matini husika kwenye tafsiri lako. Kumbuka Kuwa macho kutambua miundo ya “ya” kwenye matini chanzo. Jifunze kila kirai cha muundo wa “ya” ili kugundua uhusiano wa msingi. Elezea tena maana kwa njia ambayo ni ya wazi kabisa na asilia kwenye lugha yako. Zoezi la saba (1) Jifunze virai vya muundo “ya” kwenye kitabu cha Luka 1:5-11 hapa chini. (2) Elezea tena maana ya kila kirai kwa njia ambayo inafanya uhusiano baina ya sehemu kuwa wazi, ukielezea mawazi tukio kama vitenzi. (3) Ifanye habari kuwa wazi, pale inapohitajika, na uweke kwenye parandesi kitu chochote ambacho umekifanya kuwa wazi. (4) Itafsiri mistari hiyo kwenye lugha yako mwenyewe. Luka 1:5-11 5Zamani za Herode, mfalme wa Yudea, palikuwa na kuhani mmoja, jina lake Zakaria, wa zamu ya Abiya. Naye alikuwa na mke katika binti za Haruni, jina lake Elisabeti. 6Na wote wawili walikuwa waadilifu mbele za Mungu, wakienenda katika amri zote na sheria za Bwana bila lawama. 7Lakini hawakuwa na mtoto kwa sababu Elisabeti alikuwa tasa, na wote wawili walikuwa wazee. 8Alipokuwa akifanya kazi ya ukuhani mbele za Mungu, kikundi chake kilipokuwa kikifanya kazi 9 kulingana na desturi ya ukuhani, alichaguliwa kwa kura kuingia katika hekalu la Bwana na kufukiza uvumba. 10Na umati wote wa watu walikuwa wakiomba nje saa ya kufukiza uvumba. 11Na malaika wa Bwana akamtokea, amesimama upande wa kulia wa madhabahu ya kufukizia uvumba. Zoezi la nane Zingatia mfano ufuatao kutoka kwenye Mathayo 1:1-6, kwa ajili ya mjadala: 1Kitabu cha ukoo wa Yesu Kristo, mwana wa Daudi, mwana wa Abrahamu. 2 Abrahamu alikuwa baba ya Isaka; na Isaka baba yake Yakobo; na Yakobo baba ya Yuda na ndugu zake; 3 na Yuda baba ya Peresi na Zera kwa Tamari; na Peresi baba ya Hesroni; na Hesroni baba ya Aramu; 4 na Ramu baba ya Aminadabu; na Aminadabu baba ya Nashoni; na Nashoni baba ya Salmoni; 5 na Salmoni baba ya Boazi kwa Rahabu, na Boazi baba ya Obedi kwa Ruthu, na Obedi baba ya Yese; 6 na Yese baba yake mfalme Daudi. Linganisha tafsiri hili kutoka kwenye toleo la English Standard Version (ESV) na matoleo ya Kiswahili. Linganisha ni kwa namna gani matoelo hayo tofauti yametumia mtindo wa kukifanya kifungu kiwe ni chepesi kukifuata na kukielewa. Sura ya 27 Kugundua maana- Virai vya muundo wa “ya” kwenye lugha ya Kingereza (Miundo Jeni)  Pia linganisha na tafsiri la KJV la kifungu hiki. 1Kitabu cha ukoo wa Yesu Kristo, mwana wa Daudi, mwana wa Abrahamu. 2Abrahamu akamzaa Isaka; Isaka akamzaa Yakobo; Yakobo akamzaa Yuda na ndugu zake. Kwenye mstari wa pili na kuendelea, toleo la KJV linafuata muundo wa matini ya Kiyunani, ambayo inatumia kitenzi kuelezea wazo “begat.” Tafsiri za Kiingereza cha kisasa hazifuati muundo huu, labda kwa kuwa kitenzi “beget” hakitumiki tena kwenye Kiingereza. Angalia iwapo kwenye lugha yako ina kitenzi kinacholingana kwenye maana ya kitenzi cha Kiyunani, ambacho kinaweza kutumiwa kwenye kifungu hiki. Raslimali za nyingeza kuhusu; Kugundua maana- ya “Viunganishi vya virai” kwenye lugha ya Kiswahili (Ujenzi asilia) BT4 Nyenzo zinazopatikana kwenye mtandao 27_Genitive_constructions.pptx.  Sura ya  Kugundua maana –“kauli tenda na kauli tendewa” Kuna tofauti gani kati ya “kauli tenda na kauli tendewa?” Katika Kingereza, inawezekana kusema, Yohana amejenga nyumba (muundo amilifu) ama, Nyumba imejengwa na Yohana (muundo tendeshi) Kwenye muundo amilifu, kiima cha sentensi ni mtu anayefanya kitendo. Kwenye muundo tendeshi, kiima cha sentensi ni mtu au kitu ambacho kimefanyiwa kitendo. Mtu au kitu kingine, si lazima jina kutajwa, hufanya kitendo kwa mtu huyo au kitu hicho. Zoezi la kwanza Kwa kila kimoja ya vifungu vifuatavyo; tambua tukio. Kisha, mtambue yule aliyefanya tukio hilo. Elezea iwapo muundo ni amilifu ama tendeshi. a. Mbwa amemuuma Yohana. b. Yohana aliumwa na mbwa. c. Mifupa yake imezikwa kwenye kiwanja. d. Yohana anachimba shimo kubwa. e. Yohana aliwakamata samaki kumi jana. f. Ukweli umejulikana na kila mmoja. g. Karatasi imekatwa vipande vidogo. h. Bendera ilibebwa na askari kiongozi. i. Watoto wamekula machungwa yote. Lugha nyingi hazina muundo tendeshi; mfumo uliopo ni amilifu tu. Kwa hiyo, katika kufanya utafsiri kutoka kwenye lugha ya Kiingereza, inakubidi kubadilisha sentensi kutoka muundo tendeshi na kuwa muundo amilifu. Sura ya 28 Kugundua maana –“kauli tenda na kauli tendewa”  Mifano Kwenye mistari ifuatayo mtindo uliopigiwa mistari ni tendeshi. Marko 1:13 Alikuwako nyikani siku arobaini, akijaribiwa na Shetani. “Alijaribiwa na Shetani” inaweza kuelezewa tena kwa muundo amilifu kama, “Shetani alimjaribu.” Marko 1:14 Baada ya Yohana kutiwa mbaroni, Yesu alikwenda Galilaya, akihubiri habari njema ya Mungu. Kwenye kifungu hiki, yule aliyemkamata Yohana haangaziwi. Tafsiri inayowezekana katika muundo amilifu inaweza kuwa, “Baada ya watu kumkamata Yohana” au “Baada ya watu kumtia Yohana gerezani.” Marko 1:15 Wakati umetimia. Tafsiri kutoka NIV: “Wakati umefika.” Tafsiri kutoka GNT: “Wakati sahihi umefika.” Zoezi la pili Kila ya mojawapo ya sentensi zifuatazo imeelezwa katika muundo tendeshi katika Kiingereza. Je, ni kwa jinsi gani unaweza kutafsiri kila moja kwenye lugha yako mwenyewe? Tumia muundo ambao ni wa asili kwenye lugha yako. a. Matendo 4:11 Yeye ndiye jiwe lililokataliwa na ninyi wajenzi. b. Matendo 12:23 Aliliwa na wadudu, akakata roho. c. Matendo 16:2 Alishuhudiwa vema na ndugu wa Listra na Ikonio. d. Matendo 22:11 Niliongozwa kwa mikono na wale waliokuwa pamoja nami. e. Matendo 24:26 Alitumaini kwamba angepewa fedha na Paulo. Washiriki ambao hawakuwekwa wazi Kwenye mfumo amilifu, mtu anayefanya kitendo hutajwa kila wakati. Kwenye mfumo tendeshi, mtu anayefanya kitendo hatajwi kila mara. Kwa hiyo, katika kubadilisha mfumo amilifu na kuwa tendeshi, wakati mwingine ni muhimu kuweka wazi (yaani, kusema wazi) ni nani aliyefanya kitendo. Habari iliyofichika ni habari iliyodokezwa na iliyokusudiwa kueleweka, lakini haijasemwa kwa maneno. Habari iliyo wazi ni habari ambayo imesemwa wazi kwa maneno. Mifano Mathayo 3:16 na Yesu alipobatizwa [muundo tendeshi] => na wakati (Yohana ) alipombatiza Yesu [inayowiana na muundo amilifu] Washiriki ambao hawakuwekwa wazi  Luka 8:5Nyingine [mbegu ] zilinaguka kando ya njia na kukanyagwa kwa miguu. => Na watu wakazikanyaga Wakati inapokuwa ni muhimu kumtaja kwa uwazi mtu anayefanya kitendo, utamtambuaje mtenda kuwa ni nani? Kwa kawaida hii inakuwa wazi kutokana na 1) Muktadha wa kifungu; au, 2) Vifungu vingine vinavyohusiana kwenye Biblia; au 3) maarifa ya jumla. Zoezi la tatu Wazia kwamba unatafsiri kwenye lugha yako ambayo haina muundo tendeshi. Elezea tena kila kifungu kifuatacho kwa namna ambayo kinaweza kuonyeshwa kwa lugha kama hiyo. Soma kila muktadha kwa uangalifu. a. Marko 1:14 Sasa baada ya Yohana kukamatwa. b. Marko 13:9 mtapigwa katika masinagogi. c. Marko 14:4 Kwa nini marashi yamepotezwa hivyo? d. Marko 14:5 Marashi haya yangeweza kuuzwa kwa zaidi ya dinari mia tatu na kupewa maskini. e. Matendo 10:29 Kwa hiyo nilipoitwa, nilijuja bila pingamizi. Ninauliza kwa nini uliniita. Mara nyingine kiima “Mungu” anahitaji kutajwa. Kwa mfano, Wakolosai 1:11 muimarishwe kwa uwezo zote. => Na (Mungu) awawezeshe kwa uwezo wote. Zoezi la nne Maelekezo ni kama ya zoezi la 3 hapo juu. a. Matendo 10:31 Kornelio, maombi yako yamesikiwa aa sadaka zako zimekumbukwa mbele za Mungu. b. Matendo 10:33 Basi sasa sisi sote tuko hapa mbele za Mungu ili kusikia yote uliyoamrishwa na Bwana. c. 1 Wakorintho 11:15 Nywele zake amepewa kama kifuniko. d. Waefeso 2:5 Kwa neema mmeokolewa. e. 2 Wathesalonike 3:1-2 Hatimaye, ndugu, tuombeeni, ili neno la Bwana liendelee na kutukuzwa, kama ilivyotokea kwenu,  na tuokolewe na watu wapotovu na waovu. Zoezi la tano Maelekezo ni kama ya zoezi la 3 hapo juu. a. Mathayo 3:3 Kwa maana huyo ndiye aliyenenwa na nabii Isaya. b. Mathayo 4:1 Kisha Yesu aliongozwa na Roho nyikani ili ajaribiwe na Ibilisi. Sura ya 28 Kugundua maana –“kauli tenda na kauli tendewa”  c. Mathayo 4:12 Sasa aliposikia Yohana amekamatwa … d. Mathayo 7:1 Msihukumu, msije mkahukumiwa. Kwa maana hukumu ile mhukumuyo ndiyo mtakayohukumiwa, na kipimo kile mpimacho, ndicho mtakachopimiwa. e. Mathayo 28:18 Nimepewa mamlaka yote mbinguni na duniani. f. Marko 6:14 Yohana mbatizaji amefufuliwa kutoka kwa wafu. g. Marko 10:45 Kwa maana Mwana wa Adamu naye hakuja kutumikiwa, bali kutumika. h. Luka 1:15 Kwa maana atajazwa Roho Mtakatifu hata tangu tumboni mwa mama yake. i. Yohana 19:20 mahali ambapo Yesu alisulubishwa j. Matendo 1:5 Mtabatizwa kwa Roho Mtakatifu (Linganisha na Matendo 1:4 na 2:17) Matumizi ya muundo tendeshi kwenye matini chanzo Kiingereza, kama lugha za Kibiblia; Kiyunani na Kiebrania, kina miundo yote miwili, yaani miundo amilifu na tendeshi. Kwa hiyo, tunahitaji kuuliza, “Je, kwa nini kwenye baadhi ya muktadha, mwandishi anaamua kuchagua kutumia muundo tendeshi badala ya kutumia muundo amilifu?” Kuna sababu kadhaa kwa nini muundo tendeshi unatumika. Ni muhimu tukizitambua sababu hizo, ili kwamba uweze kuelewa kusudio la mwandishi kwenye matini chanzo, na uwe mwaminifu kwalo. Mwandishi anaweza kutumia muundo tendeshi kwa ajili ya kuzingatia mtu (au kitu) ambaye (au ambacho) kitendo kimefanywa kwake. Hii inaondoa umakini kutoka kwa kiima na kuiweka kwa lengo. Kwa mfano, Mwana wa Adamu atakabidhiwa kwa makuhani wakuu na waandishi, nao watamhukumu afe. (Marko 10:33). Kwa nini marashi yametupwa hivyo? 5Maana marashi hii ingaliweza kuuzwa kwa zaidi ya dinari mia tatu na kupewa maskini. (Marko 14:4-5) Halitasalia hapa jiwe juu ya lingine ambalo halitabomolewa. (Mathayo 24:2) Kwenye lugha ya Kingereza, mwandishi anaweza kutumia muundo tendeshi kwa sababu mtu ambaye amefanya kitendo hajulikani. Kwa mfano, “Gari langu liliibiwa jana usiku.” Mwandishi anatumia muundo tendeshi kwa sababu za kimtindo, ili kutoa msemo mfupi wa kukumbukwa, unaozingatia wazo moja fulani, na kuacha kando mawazo yasiyo muhimu. 1Timotheo 3:16 ni mojawapo ya mfano nzuri wa jambo hili. Zoezi la sita (1) Soma 1Timotheo 3:16, kwa kuangalia matoleo tofauti tofauti. (2) Kwa Kiswahili; bila ya kubadilisha maana, geuza kila muundo tendeshi uwe muundo amilifu. (3) Kisha tafsiri mstari huu kwenye lugha yako mwenyewe, ukitumia muundo wowote ambao wewe utaona kuwa unafaa sana katika kuelezea maana sahihi.  Kuelezea tena maana ya muundo tendeshi  1 Timotheo 3:16 Hakika, twakiri, siri ya utauwa ni kuu. Alidhihirishwa katika mwili, Kuthibitishwa na Roho, Kuonekana na malaika, Kutangazwa katika mataifa, Kuaminiwa katika ulimwengu, Kuchukuliwa juu katika utukufu. Wakati unapotafsiri muundo tendeshi kwenye matini chanzo, zingatia kwa nini muundo tendeshi ulitumiwa kwenye muktadha huo. Kutakuwepo njia za kupata matokeo sawa katika tafsiri. Kuelezea tena maana ya muundo tendeshi Baadhi ya lugha zina miundo ya viwakilishi nomino ambayo “siyo mahsusi”. Hii inawezekana kutafsiriwa kwa kuwianisha, “wao walifanya kitu” au “mtu alifanya jambo fulani” pale ambapo “wao” au “mtu” hairejelei mtu yeyote haswa; kiima husika kinaachwa bila kutambulishwa. Muundo huu unaweza kutumika kutafsiri muundo tendeshi katika Kingereza, hususani kwenye sehemu ambako kuna sababu fulani mtu aliyefanya kitendo hapaswi kutajwa wazi. Je, una muundo kama huo kwenye lugha yako? Iwapo ni hivyo, soma matini za asili kwenye lugha yako ili kujua (a) inatumika mara ngapi, na (b) inatumika kwenye chini ya hali gani. Angalia pia kwenye sehemu ya 6 ndani mwomgozo huu “Kuvumbua Lugha yako.” Jihadhari na kutumia muundo usiyojulikana kama mhusika aliyedokezwa ni Mungu. Ikiwa mhusika aliyedokezwa ni Mungu, basi ni bora kufanya marejeleo ya Mungu kwa uwazi. Baadhi ya lugha zina miundo yote miwili, amilifu na tendeshi, lakini lakini zinaweza zisitumie hizi kwa njia sawa na Kiingereza. Tena, chunguza matini za asilia ili kupata namna ambayo muundo tendeshi unatumiwa. Usitumie muundo tendeshi kila wakati ambapo unakutana nayo katika Kiingereza bila ya kuzingatia kwa makini muundo wa matumizi ulioko kwenye lugha inayopokea tafsiri. Zoezi la saba (kwa ajili ya watafsiri wa madaraja ya juu) Jifunze Waebrania 11:1-3 kutoka kwenye matoleo ya Kiswahili. Kwa kutumia lugha ya Kiswahili, geuza kila muundo tendeshi ulioko kwenye kifungu na kuwa muundo amilifu, na ufanye hivyo bila ya kubadilisha maana. Raslimali za nyongeza kuhuhsu “Kugundua Maana-Kauli tenda na Kauli tendewa.” BT4 Nyenzo zinazopatikana kwenye mtandao 28_Verbs-Active_and_Passive.pptx  Sura ya  Kugundua maana – njia za mkato Kila lugha ina njia zake za kufanya mkato. Neno la kiufundi la Kiingereza ni ellipsis. Mfano wa njia ya mkato: Swali: “Unakwenda wapi?” Jibu: “Sokoni.” Kila mmoja anaelewa kwamba jibu linamaanisha, “Ninakwenda sokoni.” Katika Kingereza, maneno “ninakwenda” yanaweza kuachwa. Jibu litaeleweka kutokana na swali vile lilivyoulizwa. Kwa hiyo, kutokana na sababu za kisarufi, baadhi ya habari haziko wazi– haikusemwa kwa maneno, lakini inaeleweka vyema na wasikilizaji. Mifano Kwenye kila moja ya mifano iliyoko hapa chini, baadhi ya habari haipo wazi. Habari hiyo ambayo haiko wazi imezungushiwa parandesi ( ). Marko 14:17 na ilipokuwa jioni akaja pamoja na wale (wanafunzi) kumi na wawili. Yohana 1:21 Wakamwuliza, “Ni nini basi? Je, wewe ni Eliya?” Akasema, “Si mimi (Eliya).” Je, wewe ni nabii yule? Naye akajibu, “Hapana, (mimi si nabii huyo).” Yohana 2:10 Kila mtu hutoa divai nzuri kwanza, na wakati watu wamelewa, kisha (hutoa) divai hafifu. Inaonekana lugha zote zinaetumia njia za mkato, lakini zinafanya hivyo kwa njia tofauti. Kwenye tafsiri, wakati mwingine inaweza kuwa ni muhimu kuifanya maana iliyofichwa iwe wazi, ili kuiwasilisha maana sahihi kwa njia asilia. Katika kufanya hili, hakuna kinachoongezwa kwenye maana. Kile ambacho kilikuwa hakiko wazi, na kilieleweka na wasikilizaji wa awali, sasa kinasemwa kwa maneno. Zoezi Kila moja ya vifungu vifuatavyo kinajumuisha njia za mkato za kisarufi (ellipsis). Kiandike tena kifungu ukifanya maana isiyo wazi iwe wazi. a. Yohana 4:12 Je, wewe ni mkuu kuliko baba yetu Yakobo? Alitupa kisima hiki, akanywa humo yeye mwenyewe, na wanawe, na mifugo yake. Sura ya 29 Kugundua maana – njia za mkato  b. Yohana 7:46 Hakuna aliyewahi kuongea kama mtu huyu. c. 1 Wakorintho 2:8 Hakuna hata mmoja wa watawala wa wakati huu aliyeelewa hili; kwani kama wangekuwa nao, hawangemsulubisha Bwana wa utukufu. d. 1 Wakorintho 7:19 Kwa maana kutahiriwa si kitu, wala kutokutahiriwa, bali kuzishika amri za Mungu. e. 1 Wakorintho 11:25 Vivyo hivyo na kikombe, baada ya kula, akisema … (Tafsiri kutoka RSV) Angalia muktadha  Sura ya  Kugundua Maana – Vifungu Tata “Kifungu tata” kinafafanuliwa kuwa ni kifungu ambapo matukio kadhaa yanaelezewa kwenye mfuatano, wakati mwingine na tofauti ya kimantiki kati ya matukio, na ambapo kunaweza kuwa na mawazo kadhaa ya kupachika. Kwa kawaida, mfuatano wa matukio huenda usiwe wazi kila wakati kwenye matini chanzo. Njia ifuatayo itakusaidia kugundua maana ya kifungu tata, na kueleza tena ujumbe kwa njia ambayo itarahisisha kutafsiri katika baadhi za lugha. Hatua za kufuata Hatua ya 1: Tafuta matukio yote kwenye kifungu. Orodhesha mawazo tukio haya, na kuyaelezea yote kama vitenzi. Hatua 2: Wajaze washiriki wote kwa kila tukio, ukieleza ni nani alifanya nini. Pia angalia kirai chochote cha muundo wa “ya” kwenye kifungu, na ujifunze uhusiano baina ya sehemu. Weka wazi washiriki wowote, au habari ambayo haiko wazi kwenye ujumbe, na ambaye ni muhimu katika kwa uelewa kamili wa kifungu. Elezea tena vitenzi tendeshi vyovyote katika muundo amilifu. Jifunze jinsi matukio yanavyolingana katika mahusiano wao kwa wao. Hatua 3: Andika tena kifungu kwa njia ambayo inayoonesha uhusiano huu kwa uwazi. Wakati unapofanya hivi, anza kufikiri jinsi mawazo yataelezwa kwenye tafsiri ya lugha yako. Hatua hizi tatu zote ni sehemu ya mchakato wa kugundua maana ya matini chanzo, ambayo ni hatua ya kwanza kwenye taratibu za utafsiri. Mfano wa kwanza Matendo 8:1-2 1Naye Sauli alikubali kuuawa kwake. Siku huyo kukatokea mateso makubwa dhidi ya kanisa huko Yerusalemu, na wote wakatawanyika katika sehemu za Judea na Samaria, isipokuwa mitume. 2Watu wacha Mungu wakamzika Stefano na kufanya maombolezo makubwa juu yake. Sura ya 30 Kugundua Maana – Vifungu Tata  HATUA YA KWANZA: Orodhesha mawazo tukio RIDHIA/AFIKI/KUBALI ONDOA UHAI/UA TESA TAWANYA ABUDU/HESHIMU ZIKA OMBOLEZA/LIA Kwenye tafsiri ya toleo la ESV, “tokea” siyo tukio la kweli. “Kukatokea mateso makubwa” maana yake, “watu walianza kutesa sana.” Sambamba na hilo, “fanya” siyo tukio la kweli. “Watu ... na kufanya maombolezo” maana yake “watu waliomboleza.” “Wacha” ina maana ya “watu wanaomwabudu Mungu.” Kwenye muktadha huu, kitenzi “tawanya” kinamaanisha “sababisha kutawanya” au “sababisha kukimbia.” HATUA YA PILI: Wajaze washiriki Sauli ALIRIDHIA/ALIKUBALI (watu) WALIMUUA (Stefano) (watu) WALILITESA kanisa (waumini/wafuasi) katika Yerusalemu (watu) WALISABABISHA KUTAWANYIKA waumini/wafuasi mkoa wote wa Yudea na Samaria. mitume (WALIKAA Yerusalemu) watu ambao WALIMWABUDU/WALIMHESHIMU (Mungu) watu WALIMZIKA Stefano watu WALIOMBOLEZA/WALILIA sana kwa ajili yake Wazo tukio “kukaa” sasa limejumuishwa kwenye orodha ya matukio. Wazo hili halikuwa limewekwa wazi - lingeweza kuelezwa kama “kutotawanyika.” Tukio “abudu, heshimu” si sehemu ya mlolongo mkuu wa matukio. Ni maelezo ambayo yamepachikwa ya watu waliomzika Stefano. Baadhi ya matukio yamepangwa upya kwenye orodha, ili yaorodheshwe kwa mpangilio ambao yalitokea. HATUA YA TATU: Andika upya kuonesha mahusiano Sauli ALIRIDHIA/ALIKUBALI kwamba (watu) WAMUUE Stefano (watu) WALILITESA kanisa (waumini/Wakristo) Yerusalemu (watu) WALISABABISHA waumini KUTAWANYIKA kwenye mkoa wote wa Yudea na Samaria mitume (WALIKAA Yerusalemu) Watu ambao WALIMWABUDU/WALIMHESHIMU (Mungu) WALIZIKA (mwili wa) Stefano na WALOMBOLEZA/WALILIA sana kwa (kutokuwepo kwake) Kugundua Maana – Vifungu Tata  Zingatia maelezo haya yanayoakisi mpangilio unaowezekana ambao kwayo matukio yalitokea: Sauli aliridhia watu kumuua Stefano. Watu ambao walimwabudu Mungu walizika (mwili wa) Stefano, na waliomboleza sana. Wakati huo watu walianza kuwatesa waumini katika Yerusalemu, na kuwasababisha kutawanyika kwenye mikoa yote ya Yudea na Samaria. Ni mitume tu ambao walisalia Yerusalemu. Mazishi ya mwili wa Stefano yangeweza kufanyika muda mchache tu baada ya kifo chake. Tukio la waumini kutawanyika katika mikoa yote ya Yudea na Samaria lazima lilichukua muda. Maelezo haya yanatanguliza maelezo ya jinsi injili ilivyoenea kwenye mikoa mingine. Toleo la CEV linaonesha hili kwa kuchanganya maelezo ya mazishi ya Stefano (sehemu ya mstari 2) na mstari 1, na kuweka sehemu iliyobaki ya mstari wa 2, inayorejelea mateso na kutawanyika, mwanzoni mwa sehemu mpya. Toleo la NLT halibadilishi mpangilio, lakini inaashiria kuvunjika kwenye mpangilio wa matukio kwa kuwekea alama za parandesi kwenye maelezo yanayohusu mazishi ya Stefano. Mfano wa pili Luka 1:76-77 76Na wewe, mtoto, utaitwa nabii wake Aliye Juu; kwa kuwa utatangulia mbele za Bwana kumtengenezea njia zake, 77kuwapa watu wake maarifa ya wokovu katika msamaha wa dhambi zao. HATUA YA KWANZA: Orodhesha mawazo tukio ITA TABIRI TANGULIA TENGENEZA SABABISHA KUJUA OKOA SAMEHE DHAMBI/FANYA MAOVU HATUA YA PILI: Wajaze washiriki (watu) wataKUITA wewe (kitu fulani) (wewe) utaTABIRI (maanake, kutangaza ujumbe kutoka kwa Mungu) (Mungu) (ANATAWALA/YUKO JUU) yote Wewe utaMTANGULIA Bwana Wewe utaTENGENEZA njia kwa ajili ya Bwana (wewe) utaSABABISHA watu wa Bwana KUFAHAMU (kitu fulani) (Mungu) anaWAOKOA watu wake (Bwana) ANASAMEHE (watu wake) (watu wake) wameFANYA DHAMBI/WAMEFANYA maovu Sura ya 30 Kugundua Maana – Vifungu Tata  HATUA YA TATU: Andika upya kuonesha mahusiano Wewe, mtoto, watu wataKUITA wewe “mtu ANAYESTANGAZA ujumbe kutoka kwa (Mungu) (Mungu) anayeTAWALA/ALIYE JUU ya yote” kwa sababu utaTANGULIA Bwana ili kwamba UTENGENEZ njia kwa ajili ya Bwana. UTASABABISHA watu wake KUJUA jinsi (Mungu) ANAOKOA (watu wake) kwa njia ya kuwa ANASAMEHE (wao) kwa ajili ya dhambi zao. “Aliye Juu sana” ni cheo kinachomatmbulisha mhusika Mungu, ambaye kwa niaba yake mtoto atatangaza. Isome tafsiri ya Luka 1:76-77 kutoka kwenye tafsiri la GNT (hapa chini). Kisha, linganisha na tafsiri la ESV lililopeanwa hapa juu. Ni tofauti gani za kimuundo ambazo unazigundua kwenye tafsiri la GNT? 76 Wewe, mtoto wangu, utaitwa nabii wa Mungu Aliye Juu Zaidi. Utatangulia mbele za Bwana kumtayarishia njia yake; 77 kuwaambia watu wake kwamba wataokolewa kwa kusamehewa dhambi zao. Kumbuka Wakati unapotafiti maana ya kifungu tata, fuata hatua hizi tatu: 1) Orodhesha mawazo tukio na kuyaelezea tena kama vitenzi. 2) Wajaze washiriki. 3) Kiandike tena kifungu kwa njia ambayo itaonesha mahusiano, ukiweka miunganiko hii kwa uwazi. Zoezi Kwa kila mojawapo ya vifungu vifuatavyo, fuata hatua tatu zilizoonyeshwa hapo juu. Linganisha tafsiri kutoka kwenye matoleo tofauti tofauti ya Biblia. a. Luka 24:46-47 b. Matendo 4:34-35 c. Waefeso 1:7 (kwa ajili ya watafsiri wa madaraja ya juu) Raslimali za nyongeza kuhusu “Kugundua maana-Vifungu Tata” BT4 Nyenzo zinazopatikana kwenye mtandao 30_Analysing_comlex_passages.pptx Raslimali za nyongeza kuhusu “Kugundua maana-Vifungu Tata”  Kwa masomo zaidi Ettien, Koffi Nda. 1996. Translating the term “but” – unsuspected challenges. The Bible Translator 47(2):218-226. http://WWW.ubs-translations.org/tbt/1996/02/TBT199602. html?num=2188x=0&y=0&num1=  Sura ya  Kugundua Maana - Mpangilio wa Matukio Matukio hayasimuliwi kila mara kwa mpangilio kadri yalivyofanyika. Wakati mwingine mwandishi hurudi nyuma ili kutaja jambo fulani ambalo lilitokea hapo awali katika hadithi. Ili kuonesha mabadiliko haya ya muda, lugha ya Kiingereza mara nyingine inatumia Vitenzi vya nyakati tofauti tofauti; au Maneno au vira vya kuonesha muda, kama vile “jana”, “mwaka jana” au “kabla ya hilo.” Kwenye baadhi ya lugha inakuwa ni jambo la wazi kuelezea matukio ya hadithi kwenye mpangilio ambao yamefanyika. Vinginevyo mkanganyiko unaweza kujitokeza. Mfano wa kwanza Luka 10:34 [Msamaria] akamwendea na akamfunga jeraha zake, akizitia mafuta na divai. Divai na mafuta vilipakwa kwenye majeraha kabla ya majeraha kufungwa, siyo baada ya hapo! Kwa hivyo inaweza kuwa muhimu kupanga upya mpangilio katika tafsiri: Msamaria akamkaribia, akachukua mafuta na divai, akatia (hayo) kwennye majeraha, kisha akafunga majeraha hayo. Vinginevyo, mpangilio wa matukio unaweza kuwekwa wazi kwa kutumia maneno ya viunganishi: “alimwendea na kufunga majeraha, baada ya kuyatia mafuta na divai.” Mfano wa pili Ufunuo 5:2 Tafsiri kutoka ESV Ni nani anayestahili kukifungua kitabu na kuvunja muhuri wake? Tafsiri kutoka GNT Ni nani anayestahili kuvunja mihuri na kufungua kitabu? Ilibidi mihuri ivunjwe kabla ya kitabu haijafunguliwa. Sura ya 31 Kugundua Maana - Mpangilio wa Matukio  Kumbuka Wakati matukio kwenye matini chanzo hayaelezwi kwa mpangilio wa jinsi yalivyotokea, kuwa mwangalifu. Wakati mwinine unapotafsiri, huenda ikasaidia kwa aidha 1) kupanga upya kufuata mpangilio halisi ambao matukio yalifanyika; au 2) hakikisha kuna ishara zingine, kama vile maneno ya kuunganisha, ambayo hufanya mpangilio kuwa wazi. Zoezi Kwenye kila vifungu vifuatavyo, kuna uwezekano wa kutoelewa. Ni marekebiso gani ungeyapendekeza ili kuepuka mkanganyiko? a. Marko 1:43-44 - linganisha na Luka 5:14 Yesu akamwonya kwa ukali na akamruhusu aende mara moja 44akamwambia, “Angalia usimwambie mtu chochote, ila nenda ukajionyeshe kwa kuhani na kutoa kwa ajili ya kutakazika kwako kama alivyoamuru Musa, iwe thibitisho kwao.” Ni wazi kwamba Yesu alisema maneno yaliyo kwenye mstari wa 44 kabla ya kumruhusu mkoma aende zake. Matoleo ya NIV na NLT yanaweka hili wazi hilo kwenye mstari wa 43: Kisha Yesu alimruhusu aende zake akimuonya vikali. b. Luka 8:37-38 - linganisha na Marko 5:18 Ndipo watu wote wa nchi iliyowasunguka ya Wagerasi wakamwomba aondoke kwao, kwa maana waliingiwa na hofu kuu. Basi akapanda mashua na kurudi. 38Yule mtu aliyetokwa na pepo akamsihi aende naye, lakini akamwambia aende, akisema Kifungu sambamba kwenye Marko 5:18 kinaweka wazi kwamba kitendo kilichotajwa kwenye Luka 8:38 kilitokea wakati Yesu alipokuwa anapanda mashua, akijiandaa kuondoka. c. Luka 19:12-13 - linganisha matoleo ya SUV na BHN d. Matendo 28:14-16 linganisha matole ya SUV na NENO Je, inafaa kupanga upya mistari? Kwenye baadhi ya matoleo ya Kiingereza, utaona kwamba mara kwa mara mistari miwili inachanganywa na maudhui yanapangwa upya ndani yake. Kwa mfano, angalia Matendo 13:32-33 kwenye GNT. Utaona kwamba mistari 32 na 33 imeandikwa pamoja kwa sababu mistari hii miwili imechanganywa na kupangwa upya kwenye tafsiri. Linganisha jambo hili na toleo la ESV na uone tofauti. Mfano wa kifungu kingine ambako mistari miwili au zaidi imepangwa tena au kuchanganywa kwenye GNT ni Hesabu 14:36-37 na Yoshua 6:12-13. Inaruhusiwa kuchanganya mistari kwa njia hii iwapo mpangilio mpya unasaidia kuleta tafsiri ambayo iko wazi na sahihi zaidi. Changanya au panga upya mistari mara kwa mara tu, wakati Kugundua Maana - Mpangilio wa Matukio  hii ni muhimu ili kuepuka maana potofu ama kuchanganyikiwa. Upanganji upya wowote wa vifungu virefu unapaswa kufanywa kwa uangalifu. Jadili jambo hili na mshauri mwelekezi wako. Mfano Marko 6:17-18 17Kwa maana Herode ndiye aliyetuma watu kumkamata Yohana na kumfunga gerezani kwa ajili ya Herodia, mke wa Filipo ndugu yake, kwa sababu alikuwa amemwoa. 18Kwa maana Yohana alikuwa amemwambia Herode, “Si halali kwako kuwa na mke wa ndugu yako.” 17-18 Herode alikuwa amemwoa Herodia, mke wa Filipo ndugu yake. Lakini Yohana alimwambia, “Si sawa kwako kumchukua mke wa ndugu yako!” Kwa hiyo, ili kumpendeza Herodia, akamkamata Yohana na kumtia gerezani. (Tafsiri kutoka CEV) Soma Marko 6:17-18 kwenye muktadha wake. Marko 6:17-29 ni habari inayohusu kifo cha Yohana Mbatizaji, ambacho kilitokea kabla ya Yesu kuanza huduma yake huko Galilaya (angalia Marko 1:14). Kwenye kifungu hiki, kuna kurudiwa maradufu katika mpangilio wa matukio ya hadithi hii. Mtafisri anaweza kupata uelewa mzuri zaidi wa kile kinachotukia kwa kuorodhesha matukio kwenye mpangilio ambayo yalitokea. Kwenye toleo la ESV, matukio yanaelezewa kwa mpangilio ufuatao: Herode alituma (watu) (Watu ) walimkamata Yohana (watu) walimfunga Yohana (watu) wakamtia (Yohana) gerezani Herodia alimsababisha/alichochea (Herode) [“kwa ajili ya Herodia”] Herodia alikuwa ni mke wa [Filipo] Filipo alikuwa nduguye Mfalme Herode (Herode) alimwoa (Herodia) Yohana alimwambia na Herode “Si sawa kwako kumchukua/kumpokonya mke wa ndugu yako.” Kwenye mpangilio mpya wa mistari ufuatao, habari ya usuli imeelezwa kwanza. Baada ya hapo, matukio ya hadithi yanapangwa kwa mpangilio wa jinsi yalivyotokea. (Nambari zinarejea mpangilio wa awali hapo juu): ndugu wa Mfalme Herode alikuwa ni Filipo mke wa (Filipo) alikuwa (Herodia) KISHA (Herode) alimwoa (Herodia) - alimchukua mke wa ndugu yake na kumuoa KWA SABABU YA HILI Yohana alimwambia Herode: “kumchukua/kumpokonya mke wa ndugu yako. Si sawa.” Sura ya 31 Kugundua Maana - Mpangilio wa Matukio  KWA HIYO Herodia alisababisha/alimchochea (Herode): KWA HIVYO Herode alituma (watu) (watu) walimkamata Yohana (watu) walimtia (Yohana) gerezani (watu) walimfunga (Yohana) Tazama mpangilio wa matukio mawili ya mwisho. Pengine maana ni kwamba, baada ya kutiwa gerezani, Yohana alifungiwa ukutani kwa minyororo. Hii ilikuwa ni desturi ya wakati huo. CEV imeakisi mpangilio huu wa matukio, kwa kuchanganya mistari 17 na 18. Herode alikuwa amemwoa Herodia, mke wa Filipo ndugu yake. Lakini Yohana alimwambia, “Si sawa kwako kumchukua mke wa ndugu yako!” Kwa hiyo, ili kumpendeza Herodia, akamkamata Yohana na kumtia gerezani.  Sura ya  Kugundua Maana- Sentensi Ndefu na Fupi Mara nyingine matini za Kiyunani zinakuwa na sentensi ndefu. Toleo la ESV hufuata muundo huu wa Kiyunani kwa karibu na kuweka sentensi ndefu ndefu kwenye tafsiri ya Kiingereza. Kwenye lugha nyingi, ni mtindo mzuri kuwa na sentensi fupi, au wakati sentensi zinapokuwa ndefu, kurahisisha muundo. Kwenye kuelezea upya maana kwenye lugha inayopokea tafsiri, mara nyingine inasaidia kugawanya baadhi ya sentensi ndefu ambazo ziko kwenye matini chanzo katika sentensi fupi kadhaa. Baadhi ya tafsiri za Kiingereza, kama GNT na NLT, zimevunja baadhi ya sentensi ndefu kuwa sentensi fupi, kama mifano iliyo hapa chini inavyoonesha. Zoezi Linganisha tafsiri ya vifungu vifuatavyo kwenye matoleo ya Kiswahili: Kwa kila kifungu, unona kitu gani kuhusiana na yafuatayo: (1) idadi ya sentensi? (2) urefu wa sentensi? (3) mipangilio ya kisarufi ya sentensi kwenye matoleo hayo? a. Luka 1:1-4 b. Luka 15:3-4 c. Waroma 1:1-7 (kwa watafisiri wa madaraja ya juu) d. 2 Wafalme 23:16; 25:18-19 e. Yeremia 40:7-8 Chukua muda kusoma muundo wa asili wa sentensi wa lugha inayopokea tafsiri. Chunguza mifumo mbalimbali iliyotumika katika aina za matini tofauti. Kunaweza pia kukawepo muundo tofauti – wakati mwingine sentensi fupi - kwenye kilele cha matini. Fuata mifumo hii ya asili ya lugha inayopokea tafsiri kadri unavyofanya utafsiri. Sura za 38 na 40 zinatoa mapendekezo ya namna ya kufanya utafiti huu. Sura ya 32 Kugundua Maana- Sentensi Ndefu na Fupi  Endelea kutafiti kuhusu miundo asilia ya sentensi za matini kwenye lugha yako mwenyewe. Andika kwenye daftari au tengeneza faili iliyopewa jina kwenye kompyuta ili utunze kumbukumbu za yale unayoyaona. Sehemu ya 5 Tamathali za Semi na Changamoto Zingine  Sura ya  Tamathali za Semi - Mifanano Tamathali za semi ni njia maalum ya kusema kitu kwa maana iliyopendekezwa zaidi ya maana halisi ya maneno. Kile kinachosemwa hakikusudiwi kuchukuliwa kihalisi bali kuvutia usikivu wa msikilizaji, kusisitiza au kufafanua jambo fulani, na kuchochea mwitikio. Kuna tamathali za semi nyingi tofauti katika Biblia. Kwenye sura hii tutaangalia juu ya sitiari na tashbiha, ambayo inahusisha kulinganisha. Kwenye sura ya 34, aina nyingine za tamathali za semi zitaangaliwa na kujadiliwa. Kutambua Tashbiha na Sitiari Tashbiha ni tamathali ya usemi ambayo inahushisha mlinganisho. Gari lake linanguruma kama gunia la makopo. “gari lake” linalinganishwa na “gunia la makopo.” Kufanana ni katika kelele inazofanya. Sukari ni tamu, nawe pia. “wewe” unalinganishwa na “sukari,” kitu fulani ambacho ni kizuri kukijua. Nina njaa kama farasi. “njaa yangu” (inayoezwa) inalinganishwa na ile ya farasi. Miguu zangu ni baridi kuliko barafu. “miguu yangu” inalinganishwa na “barafu.” Alikimbia kama upepo. “ukimbiaji wake” unalinganishwa na “upepo.” Sitiari ni mlingano pia. Tofauti baina ya tashbiha na sitiari ni kwamba kwenye tashbiha inasemwa kwa uwazi kwamba ni ulinganisho, kwa kawaida kwa maneno kama “sawa na, ” au “kama,” wakati kwenye sitiari ulinganisho hudokezwa. Mwanzo 49:27 Benyamini ni mbwa-mwitu mkali; asubuhi kula mawindo, na jioni kugawanya nyara. Tafsiri la NIV Benyamini ni mbwa-mwitu mkali; asubuhi anakula mawindo, na jioni atagawanya nyara. Tafsiri za ESV na NIV zinatumia muundo wa sitiari, kama ilivyo kwenye matini chanzo ya Kiebrania, ili kulinganisha na mbwa mwitu. Sura ya 33 Tamathali za Semi - Mifanano  Tafsiri la GNT Benyamini ni kama mbwa-mwitu mkali. Asubuhi na jioni yeye huua na kula. Tafsiri la GNT limetumia aina ya tashbiha, na kuifanya iwe wazi kuwa huu ni ulinganisho. Mifano mingine ya sitiari: Miguu yangu ni mapande ya barafu! Yohana ni nguzo ya nguvu kwangu. Mtoto huyo kwa kweli ni nguruwe mdogo mlafi! Usiogope, Yakobo uliye mdudu, enyi watu wa Israeli! (Isaya 41:14) Enyi wazawa wa nyoka, ni nani aliyewaonya ninyi kuikimbia hasira inayokuja? (Mathayo 3:7) Zoezi la kwanza Wekea alama kwa mifano yote ya ulinganshi, tashbiha na sitiari kwenye kifungu kifuatacho: Yohana alitangatanga hovyo kando ya barabara. Jua lilikuwa kali kama moto, na vipande vya mawe yenye ncha kali yalionekana kukata viatu vyake vyembamba kama visu. Koo lake lilikuwa kavu kama vumbi lililofunika kila kitu, na alitamani kunywa maji safi ya baridi. Ghafla, alimwona Atamba akimjia, mtu ambaye kila mtu alimwita “Simba wa Jangwani.” Zoezi la pili Katika lugha yako, toa mifano ya tashbiha tatu na au sitiari ambazo hutumiwa sana kwenye mazungumzo ya kila siku. Sitiari (na ulinganisho mwingine) hutumiwa kwa madhumuni gani? Sitiari na mifanano mingine inatumika 1) kama vielelezo, kueleza au kufafanua wazo kwa kulinganisha na kitu kingine. 2) kuvuta usikivu wa msikilizaji na kuufanya ujumbe kuwa wa kueleweka sana na wa kukumbukwa; 3) kuleta na kuashiria mahusiano ambayo inaweza kupanuliwa na kujadiliwa, ili kuwatia moyo watu wawaze kufikiria kwa ubunifu; 4) kuwashirikisha wasikilizaji katika kutafsiri maana- msikilizaji anatumia kumbukumbu za uzoefu wake wa zamani kukumbuka matokeo yanayowezekana na; 5) kuamsha mwitikio kwa wasikilizaji. Mara nyingi sitiari zinatumika kwa makusidi ya kiushairi. Kadri sitiari inavyofaa na uasili, ndivyo ndivyo matokeo yake itakuwa na nguvu zaidi.  Namna ya kugundua maana ya sitiari au tashbiha  Namna ya kugundua maana ya sitiari au tashbiha Sitiari na tashbiha zinakuwa na sehemu kuu tatu: 1) “Mada” (kile kinachozungumziwa), 2) “Kielelezo” (dhana ambayo inalinganishwa na mada) 3) “Jambo la kufana” (njia ambayo ama ambazo mada na kielelezo zinafanana). Kwa mfano, kwenye mfano ambao umetajwa hapo juu kutoka Mwanzo 49:27, Benjamin ni mbwa mwitu mkali, mada ni Benyamini. Ni Benyamini ambaye anazungumziwa. kielelezo ni mbwa mwitu mwenye njaa. Benjamin analinganishwa na mbwa mwitu mwenye njaa. jambo la kufanana fanana ni kwamba wote Benjamin na mbwa mwitu mwenye njaa ni wakali na waharibifu Mifano Kwa tashbiha, “ jua lilikuwa kali kama moto.” mada ni jua kielelezo ni moto jambo la kufanana ni joto (vyote viwili jua na moto vina joto) Kwa sitiari, “mtoto huyo kwa kweli ni nguruwe mdogo mlafi” mada ni mtoto yule kielelezo ni nguruwe jambo la kufanana ni ulafi (wote wawili, mtoto na nguruwe ni walafi) Kwa tashbiha, “upesi kama mshale kutoka kwenye upinde motto alikimbia ndani ya nyumba” mada ni namna mtoto alivyokwenda kielelezo ni namna ambayo mshale hutoka kwa upinde jambo la kufanana ni kasi, haraka, na kwenye mstari ulionyooka Sehemu tatu za sitiari au tashbiha zinaweza kuelezwa kwenye sentensi: Mada ni kama kielelezo kwa sababu vyote viwili vinashirikiana sifa fulani ambayo inajulikana kama jambo la kufanana. Jua ni kama moto kwa sababu vyote viwili vina joto Yule mtoto ni kama nguruwe Kwa sababu wote wawili ni walafi Kwenye hatua hii, mtazamo wetu ni kugundua maana ya sitiari na tashbiha. Namna ya kutafsiri sitiari na tashbiha itajadiliwa hapo baadaye. Sura ya 33 Tamathali za Semi - Mifanano  Mifano hii inaonesha sehemu tatu; mada, kielelezo na jambo la kufanana: Mtoto ni mjanja kama nyani. Mtoto ni kama nyani kwa sababu wote wawili ni wajanja. Kwa kasi kama umeme, treni ilitembea usiku kucha. Treni inayopita kwa kasi usiku ni kama umeme, kwa sababu zote mbili zinaenda kwa kasi. Maji yaling’aa kwenye mwanga wa jua kama kioo. Maji kwenye mwanga wa jua ni kama kioo, kwa sababu zote mbili huakisi mwanga kwa uangavu. Chakula kilikuwa na ladha chungu kama dawa. Chakula kina ladha kama ya dawa, kwa sababu zote mbili ni chungu. Zoezi la tatu Kwa kila mojawapo ya ulinganisho ufuatao, linganisha na tafsiri za matoleo tofauti ya Biblia kwenye lugha ya Kiswahili, na usome muktadha. a. Kwa maana wewe ni mwamba wangu na ngome yangu. (Zaburi 71:3b) b. Mwenye haki husitawi kama mtende, na kukua kama mwerezi katika Lebanoni. (Zaburi 92:12) c. Ahimidiwe BWANA, mwamba wangu, anayeifundisha mikono yangu vita, na vidole vyangu kwa vita.  yeye ni fadhili zangu na ngome yangu, ngao yangu na kimbilio langu ngao yangu ninayemkimbilia, awatiishaye mataifa chini yangu. (Zaburi 144:1-2) d. Kwa maana mbingu hutoweka kama moshi. (Isaya 56:1) e. Sisi sote kama kondoo tumepotea. (Isaya 53:6) f. wazao wengi kama nyota za mbinguni (Waebrania 11:12) g. Kwa maana ninyi ni ukungu unaoonekana kwa muda mfupi na kutoweka. (Yakobo 4:14) h. Nywele za kichwa chake zilikuwa nyeupe kama sufu, nyeupe kama theluji. (Ufunuo 1:14) Kumbuka Kila sitiari na tashibiha ina sehemu tatu: 1) Mada - kile ambacho kinazungumziwa 2) Kielelezo - dhana ambayo mada inalinganishwa; na 3) Jambo la kufanana - njia ambayo au ambazo mada na kielelezo zinafanana Moja ya sehemu hizo tatu inaweza isisemwe kwa uwazi  Moja ya sehemu hizo tatu inaweza isisemwe kwa uwazi Mifano Fikiria mifano ya ulinganisho ambapo moja ya sehemu hizo tatu haijaelezwa wazi wazi. Zaburi 25:15 Macho yangu yanamwelekea Bwana daima, kwa maana atanitoa miguu yangu katika wavu. Tafsiri kutoka GNT Ninatazamia msaada kwa BWANA kila wakati, na ananiokoa na hatari. Tafsiri kutoka CEV Ninakutazama kila wakati, kwa sababu unaniokoa kutoka kwa kila mtego. Mada ni ya mtu ambaye miguu yake imenaswa kwenye nyavu, na hawezi mwenyewe kujiokoa. Jambo la kufanana ni kutowezekana kutoroka - isipokuwa kupitia kitendo cha BWANA kama mwokozi. Luka 17:6 Naye Bwana akasema, “Kama mngekuwa na imani kama punje ya haradali, mngeweza kuuambia mkuyu huu, ‘Ngʼoka na upandwe baharini,’ nao ungewatii. Tafsiri kutoka GNT Bwana akawajibu, “Kama mngekuwa na imani kubwa kama punje ya haradali, mngeweza kuuambia mkuyu huu, ‘Ng’oka kwa mizizi na ujipande baharini,’ nao ungewatii.” Tafsiri kutoka NLT Bwana akawajibu, “Kama mngekuwa na imani hata ndogo kama punje ya haradali, mngeweza kuuambia mkuyu huu, ‘Ng’oka na upandwe baharini,’ nao ungewatii!” Kwenye vifungu ambako mbegu ya haradali inatajwa kama kielelezo, kama kielelezo cha jinsi kitu kidogo kinaweza kuwa kikubwa (Mathayo 12:31-32, Marko 4: 30-32, Luka 13:18-19) jambo la kufanana linaelezwa kwa uwazi kwenye matini chanzo. Hapa kwenye Luka 17:6 wazo linalofundishwa ni tofauti. Yesu anawatia moyo mitume kuongeza imani yao kwa kuwahakikishia kwamba hata imani ndogo inaweza kuwa na matokeo makubwa. Matoleo ya NIV, NLT, and GNT yamefanya jambo la kufanana kuwa wazi kwenye Luka 17:6, labda kwa sababu watafsiri walifahamu kwamba wasomaji wengi wa Kiswahili hawafahamu kuwa mbegu ya haradali ni ndogo. Linganisha na tafsiri ya GNT “kubwa kama” tafsiri ya NLT “hata ndogo kama.” 1 Petro 1:22-25 Mkiisha kujitakasa nafsi zenu kwa kuitii kweli hata kuupenda undugu usio na unafiki, pendaneni kwa moyo safi, 23kwa kuwa mmezaliwa mara ya pili, si kwa mbegu iharibikayo, bali kwa ile, kwa neno la Mungu lililo hai na lidumulo. 24 kwa “Watu wote ni kama nyasi, na fahari yake kama ua la majani. Nyasi hunyauka na ua huanguka; 25 Lakini neno la Bwana hudumu milele.” Na neno hilo ndilo habari njema iliyohubiriwa kwenu. Jambo la kufana baina ya mlingano “mwili” akimaanisha wanadamu, na “majani” na “ua la majani” ni kwamba vyote vinakufa. Hili ni jambo ambalo linaeleweka kwa uwazi kutokana na (a) muktadha, na (b) uelewa alionao msikilizaji kuhusu majani na maua ya majani. Sura ya 33 Tamathali za Semi - Mifanano  Mara nyingine, sehemu zote tatu za tashibiha au sitiari zinaelezwa kwa uwazi kwenye matini. Mara nyingine sehemu moja (au hata mbili) inaachwa bila kuelezwa kwa uwazi. Na mara nyingi jambo la kufanana linaachwa bila kuelezwa kwa uwazi. Zoezi la nne Kwa kila ulinganisho ufuatao, tafuta sehemu hizo tatu; mada, kielelezo na jambo la kufanana, na uelezee tena maana yake kwa Kiswahili. Iwapo mojawapo ya sehemu hizi tatu haiko wazi kwenye matini chanzo, ielezee kwa uwazi kwenye jibu lako, ikionyesha kwamba umeifanya kuwa wazi kwa kuwekea alama za parandesi mraba [ ] kuzunguka sehemu hiyo. Angalia muktadha husika kwenye Biblia yako, na kulinganisha na matoleo mengine ya Biblia. a. Neno lako ni taa ya miguu yangu na mwanga wa njia yangu. (Zaburi 119:105) b. Kama pete ya dhahabu katika pua ya nguruwe, ndivyo alivyo mwanamke mrembo asiye na busara. (Mithali 11:22) c. Neno linalonenwa kwa kufaa, ni kama tufaha za dhahabu katika mazingiar ya fedha. (Methali 25:11) d. Nimeyafuta makosa yako kama wingu, na dhambi zako kama ukungu. (Isaya 44:22) e. Lakini sasa, Ee BWANA, wewe u baba yetu; sisi tu udongo, nawe u mfinyanzi wetu; sisi sote ni kazi ya mkono wako. (Isaya 64:8) f. Ninyi ni chumvi ya dunia, lakini chumvi ikiwa imepoteza ladha yake, itarudishwaje? (Mathayo 5:13) g. Mkiwa na imani kama punje ya haradali (Mathayo 17:20) h. Nitawafanya kuwa wavuvi wa watu. (Marko 1:17) i. Yesu akawaambia, “Mimi ndimi mkate wa uzima; yeye ajaye kwangu hataona njaa, na yeye aniaminiye hataona kiu. (Yohana 6:35) j. Na ulimi ni moto, ulimwengu wa uovu. (Yakobo 3:6) Namna ya kupata jambo la kufanana (mambo ya kufanana) Uelewa ulio sahihi wa sitari au tashbiha yoyote unategemea jambo la kufanana baina ya mada na kielelezo. Mada na kielelezo hazifanani kwenye sehemu zote za maana, lakini tu kwenye sehemu fulani (au kipengele) ya maana yake, au kwenye sehemu fulani ya vipengele. Kwenye muktadha tofauti, vipengele mbalimbali vya maana huenda vikazingatiwa. Kwa mfano, kwenye kila mojawapo ya vifungu vilivyonukuliwa hapa chini, kielelezo ni “kondoo,” lakini jambo la kufanana liko tofauti kwa kila kifungu. Zaburi 95:7 Kwa maana yeye ni Mungu wetu, na sisi ni watu wa malisho yake, na kondoo wa mkono wake. Tafsiri kutoka NIV na sisi tu watu wa malisho yake, kondoo walio chini ya uangalizi wake Jambo la kufanana: Mungu anatutunza kama vile mchungaji anavyowachunga kondoo wake. Namna ya kupata jambo la kufanana (mambo ya kufanana)  Isaya 53:6 Sisi sote kama kondoo tumepotea; tumegeuka - kila mtu kwa njia yake mwenyewe. Jambo ka kufanana: Tunaacha njia ambayo tunapaswa kuifuata na tunapotea, kama vile kondoo hupuuza mwongozo wa mchungaji na kupotea. Isaya 53:7 Kama kondoo ambaye amenyamaza mbele ya wakata manyoya yake, hivyo hakufungua kinywa chake. Jambo la kufanana: Bwana hakupinga au hawafokei wale ambao walikuwa kinyume chake. Yeremia 12:3 Watoe kama kondoo wa kuchinjwa, uwatenge kwa siku ya machinjo. Jambo la kufanana: Chukua ushukani (wa wale wafanyao maovu), waondoe na uwatenge mpaka wakati wa kuuliwa. Mika 2:12 Nitawaweka pamoja kama kondoo zizini, kama kundi katika malisho yake, wingi wa watu wenye kelele. Jambo la kufanana: Watu wa Israeli watarejeshwa kwenye nchi yao, watakuwa wengi, wakisongamana pamoja, na kupiga kelele. Kama malisho yaliyojaa kondoo, nchi yenu itajaa watu wengi tena (Tafsiri kutoka GNT). Mathayo 10:16 Angalieni, mimi nawatuma kama kondoo kati ya mbwa-mwitu. Jambo la kufanana: utakuwa dhaifu na usio na ulinzi, katika hali ya hatari. Sikilizeni, mimi ninawatuma kama kondoo kwa kundi la mbwa-mwitu. (Tafsiri kutoka GNT) Kwa hakika, kuna hatari ya kutokuelewa, wakati mwingine kutoelewa vibaya, iwapo msikilizaji atazingatia sehemu potofu ya maana. Ufunuo 3:3 Nitakuja kama mwizi, na hutajua saa ile nitakuja kinyume chako. Maana ni kwamba Yesu atakuja bila ya kutarajiwa. Ujio wake hautakuwa kama ujio wa mwizi kwa njia nyingine yoyote. Mathayo 28:3 Muonekano wake ulikuwa kama umeme. Kwenye lugha ya Kiingereza, tunakuwa tukihusisha “umeme” na kasi, kama katika usemi “haraka kama umeme”; kwenye muktadha wa Mathayo 28:3, hata hivyo, ni mng’ao wa umeme unazingatiwa. Muktadha unafanya jambo hili kuwa wazi, na kifungu sambamba kwenye Luka 24:4 kinathibitisha hilo. Yohana 1:29 “Tazama, Mwana-Kondoo wa Mungu, aichukuaye dhambi ya ulimwengu! Jambo la kufanana baina ya Yesu na mwanakondoo ni kwamba, kwenye dini ya Kiyahudi, mwana-kondoo alikuwa ni mnyama aliyetolewa dhabihu kwa ajili ya dhambi, mwana-kondoo wa dhabihu mwenyewe akiwa hana dosari. Linganisha na 1Petro 1:18-19 “Mlikombolewa…. kwa damu ya thamani ya Kristo, kama ya mwanakondoo asiye na dosari wala doa.. Umuhimu wa maelezo ya Yohana mara nyingi unakosekana. Sura ya 33 Tamathali za Semi - Mifanano  Mwandishi anaweza kutumia sitiari moja kwa njia tofauti kwenye muktadha tofauti, ili kufundisha mambo tofauti. Kwa mfano, Paulo anatumia sitiari ya kanisa kama mwili wa Kristo kwenye vifungu kadhaa: Kwenye Wakolosai 1:18 na 2:19, “kichwa” cha mwili ni Kristo. Lakini kwenye 1 Wakorintho 12:21, kichwa kinaorodheshwa kama sehemu moja ya mwili. Mwandishi anatumia kielelezo chake kulingana na jambo maalum ambalo anataka kulifundisha kwenye kifungu hicho. Mengine kuhusiana jambo la kufanana Mara nyingine jambo la kufanana lenyewe linaelezwa kama sitiari. Kwa hali hii, inaweza kuwa muhimu kufanya ulinganisho uwe wazi zaidi. Mifano Marko 1:17 Nitawafanya nini wavuvi wa watu. => mtawatafuta watu kuwaleta lili wanifuate (Yesu Kristo), kama wavuvi wanaokwenda kuvua samaki. Tafsiri kutoka CEV Nitawafunda jinsi ya kuingiza watu badala ya samaki. Waebrania 4:12 Maana neno la Mungu … ni kali kuliko upanga ukatao kuwili, tena lachoma hata kuzigawanya nafsi na roho, na viungo na mafuta yaliyomo ndani yake; tena ni jepesi kuyatambua mawazo na makusudi ya moyo. => Neno la Mungu hupenya maisha ya watu, likifichua ukweli wa kiroho kwa kiwango cha ndani kabisa, kama vile upanga wenye makali kuwili unavyokata kwa uwazi na kwa kina. Namna ya kutafsiri Sitiari na Tashbiha Hadi sasa, mjadala huu wa sitiari na tashbiha umekuwa ukihusika na namna ya kugundua maana kwa usahihi. Hivyo, katika kutafsiri sitiari na tashbiha, fuata mwongozo huu: 1) Kielelezo kinatakiwa kitunzwe, ikiwezekana. 2) Hakikisha kwamba ni wazi kwa msomaji kwamba ulinganisho unafanywa. Kwa upande wa sitiari, wakati mwingine inaweza kuwa muhimu kuelezea ulinganisho huo kwenye mfumo wa tashbiha, na kufanya ukweli kwamba ni uliniganisho wa wazi. Mwanzo 49:17 Dani atakuwa nyoka njiani. => Dani atakuwa kama nyoka njiani. 3) Hakikisha kwamba maana kamili ya sehemu hizo tatu iko wazi. Wakati msomaji wa matini chanzo anasoma matini, aliweza kuelewa kwamba ulinganisho ulifanywa na kutambua jambo la kufanana. Hili lilikuwa ni kweli hata pale ambapo sehemu moja kati ya sehemu hizo tatu ilipoachwa wazi. Kwenye tafsiri, habari hiyo hiyo inatakiwa kuwasilishwa kwa msikilizaji wa lugha inayopokea tafsiri. Ikiwa ni muhimu kwa mawasiliano sahihi na yaliyo wazi, habari ambayo haikuwekwa wazi kwenye matini chanzo, inaweza kuwekwa wazi kwenye tafsiri. 4) Kuwa mwangalifu kwenye macho kwa dhana ambazo inaweza kuwa hazijulikani kwenye hadhira ya lugha inayopokea tafsiri. Changamoto za tamaduni mtambuka katika kutafsiri ulinganishi  5) Vielelezo fulani vinatumika mara nyingi kwenye Maandiko, ikijumuisha mahali ambako vielelezo kwenye Agano la Kale vimenukuliwa au kuungwa mkono kwenye Agano Jipya. Angalia marejeleo ya vifungu ili kuhakikisha kuwa kielelezo kinatafsiriwa kwa uthabiti kila mara, inapowezekana. Changamoto za tamaduni mtambuka katika kutafsiri ulinganishi Kama tulivyoona tayari, jambo la kufanana baina ya mada na kielelezo wakati mwingine huwa haliwekwi wazi. Viashiria vya kutafsiri kwa usahihi zinapatikana kwenye a) muktadha wa karibu; au b) ufahamu wa pamoja wa habari za usuli baina ya mzungumzaji na msikilizaji. Hata hivyo, ujumbe unatafsiriwa, unapokelewa na watu ambao usuli wa utamaduni wao ni tofauti na ule wa mtoaji wa awali wa ujumbe. Kuna ukweli fulani wa usuli ambao wapokeaji wa ujumbe uliotafsiriwa hawaujui, ama wanauelewa kwa njia nyingine tofauti. Hii ni ukweli hasa pale ambapo kielelezo ni wazo lisilojulikana kwenye eneo la lugha inayopokea tafsiri. Iwapo kielelezo hakifahamiki, uangalifu maalum unahitajika ili kuhakikisha kwamba hadhira ya lugha inayopokea tafsiri inaelewa jambo la kufanana ambalo mwandishi wa awali alilikusudia. Mifano Mifano mitatu ya mwanzo hapa chini inaonesha vifungu ambako kielelezo kinaweza kuwa ni wazo ambalo halifahamiki kwenye utamaduni wa lugha inayopokea tafsiri. Mathayo 18:17 Na kama [ndugu yako] hataki kusikiliza hata kanisa, na awe kwako kama mtu wa mataifa na mtoza ushuru. Jambo hapa ni kwamba Watu wa Mataifa na watoza ushuru wote waliepukwa na Wayahudi. Wayahudi waliepuka Watu wa Mataifa kwa sababu wao hawakuwa miogoni mwa watu waliochaguliwa na Mungu. Na waliwaepuka watoza ushuru kwa sababu, inagawaje wao pia walikuwa ni Wayahudi, walikuwa wakishirikiana na utawala uliochikiwa wa Kirumi, ambao ulikuwa unaikalia Palestina. Jambo hili la kufanana linaweza kuhitaji kuwekwa wazi kwenye tafsiri: Iwapo nduguyo akikataa hata kulisikiliza kanisa, muepuke kama ungemuepuka Mtu wa Mataifa au mtoza ushuru. Matendo 26:14 Ni vigumu kwako kuupiga mateke mchokoo. Katika Palestina, watu walitumia fimbo yenye ncha kali mwishoni kuendesha ngombe ama mafahali. Iwapo mnyama analipinga, bila shaka, angeweza kujiumiza zaidi dhidi ya ncha kali Kwa maeneo ambako desturi hiyo haijulikani, habari fulani itatakiwa kuwekwa wazi: Unajiumiza mwenyewe kwa kupigana, kama ng’ombe anayepiga teke fimbo ya mmiliki wake. (Tafsiri kutoka GNT) 1 Petro 2:6 Tazama, naweka katika Sayuni jiw, jiwe la pembeni lililochaguliwa na la thamani Wazo la “jiwe kuu la pembeni” huenda lisifahamike kwa watu wanaojenga nyumba zao kwa kutumia nyenzo mbali na mawe. Waefeso 2:19-20 inafafanua jambo fulani la kazi ya jiwe kuu la pembeni: “Kristo Yesu mwenyewe akiwa ndiye jiwe la pembeni.” Sura ya 33 Tamathali za Semi - Mifanano  Jiwe la pembeni lilikuwa ni jiwe la muhimu sana kwenye ujenzi, ambalo liliunganishwa na mawe mengine, kwa hiyo, lilishikilia jengo pamoja. Kwenye kuutafsiri mstari huu, ni jambo la muhimu kuzingatia njia ambayo inatumiwa kujenga nyumba kwenye eneo la lugha inayopokea tafsiri. Kwa hilo, jaribu uwezekano huu: 1) Weka mbadala wa kitu chochote ambacho kinalingana na sehemu kuu ya muundo wa nyumba, kwa mfano, nguzo ya kati kwenye nyumba ya msonge. (Suluhisho hili linaweza kuwa ana changamoto kadhaa, kwa sababu ya rejea zingine kumhusu Kristo kama “jiwe”, kwa mfano kwenye Waefeso 2:19-20 na mistari ifuatayo.) 2) Iweke wazi kazi ya jiwe la pembeni: kwa mfano, jiwe la muhimu sana, au jiwe ambalo kupitia kwalo, mawe mengine yote yamewekwa imara mahali pao. Mifano ifuatayo inaonesha vifungu ambako mtafsiri anaweza kuhitajika kuweka wazi kwamba ulinganisho unafanywa: 2 Wakorintho 11:8 Nilinyangʼanya makanisa mengine kwa kukubali msaada kutoka kwao ili kuwatumikia ninyi. Tafsiri kutoka NLT “Niliwanyang’anya” makanisa mengine kwa kukubali michango Yao ili niweze kuwatumikia ninyi bila gharama yoyote. Tafsiri kutoka GNT Nilipokuwa nikifanya kazi kati yenu, nililipwa na makanisa mengine. Ni kama nilikuwa nikiwaibia, ili niwasaidie. Tafsiri la NLT linaonyesha kwamba neno “nyanganya” halipaswi kuchukuliwa kihalisi kwa kuliwekea alama za funga na fungua semi. Alama za funga na fungua semi zinaweza kupuuzwa, na haziwezi kusikika wakati tafsiri inaposomwa kwa sauti. Tafsiri la GNT inatumia kirai “ni kama” ili kuweka wazi kwamba haikuwa ikimaanisha uporaji kihalisi. Warumi 3:13 Sumu ya fira iko chini ya midomo yao. Tafsiri kutoka GNT Na vitisho hatari, kama sumu ya nyoka, hutoka kwenye midomo yao. Tafsiri ya GNT bado ni ya kitamathali. Mbadala wake unaweza kuwa: Maneno wanayoyasema ni kama sumu ya nyoka wauao, waletao kifo. Mifano ifuatayo inonyesha vifungu ambako habari inaweza kuhitaji kuwekwa wazi ili kuelezea ujumbe kwa uwazi: Matendo 2:20 Mwezi [utageuzwa] kuwa damu. Tafsiri kutoka GNT Mwezi utageuka kuwa mwekundu kama damu. Linganisha pia Ufunuo 6:12 “Mwezi uligeuka kuwa damu nyekundu.” 1 Wakorintho 15:54 Kifo kimemezwa katika ushindi. Tafsiri kutoka GNT Kifo kimeangamizwa; ushindi umekamilika. => Watu hawatakufa tena; wataishi milele. Wakolosai 1:18 Na yeye ndiye kichwa cha mwili, yaani kanisa. => Uhusiano kati ya Kristo na kanisa lake ni kama wa kichwa na mwili. Onyo  Kwenye mifano ifuatayo, kielelezo wakati fulani kimedondoshwa kwenye tafsiri, na jambo la kufanana limewekwa wazi. Linganisha tafsiri zifuatazo: Mathayo 5:6 Heri wenye njaa na kiu ya haki Tafsiri kutoka GNT Wenye furaha ni wale ambao tamaa yao kuu ni kufanya yale ambayo Mungu anataka Lugha moja: Heri wale walio na hamu kumbwa ya kufanya yale yanayompendeza Mungu. Mstari huu unatumia tashbiha tofauti kuelezea maana hiyohiyo. Mathayo 12:39 Kizazi kibaya na cha zinaa Tafsiri kutoka GNT Jinsi watu wa siku hizi walivyo waovu na wasiomcha Mungu! Kwa wasikilizaji chanzo, kutajwa kwa “uzinzi” kungewakumbusha ulinganisho wa Agano la Kale wa watu wa Mungu kuwa kama mwanamke anayefanya uzinzi kwa sababu wanamcha Mungu na kuifuata miungu mingine. Onyo Siyo vyema kila wakati kuweka jambo la kufanana kuwa wazi. Wakati mwingine, kuliweka wazi kutapunguza matokeo yake. Inawezekana pia kupunguza maana - mara nyingi kuna mambo kadhaa ya kufanana na kufanya moja tu wazi, kunaweza kusababisha kuwasiliana tu sehemu moja ya jumla ya maana. Kwenye baadhi ya vifungu marudio ya wazo kwa kutumia sitiari zaidi ya moja ili kuelezea jambo hilo. Jihadhari na kupunguza, au kuharibu matokeo haya kwa kupitia tafsiri isiyoeleweka. Lisha wanakondoo wangu …Chunga kondoo wangu … Lisha kondoo wangu (Yohana 21:15, 16, 17) Awafanyaye malaika wake kuwa pepo, na watumishi wake kuwa miali ya moto. (Waebrania 1:17) Huenda isisaidie, au hata isiwezekane, kuweka wazi kwa ni kwa njia gani malaika wanafanana na “pepo” na “miali ya moto.” Jaribu kuhifadhi matokeo ya kimtindo na kihemko cha tamathali ya semi chanzo. Uwe makini kwa kile kinachofaa kwenye kila muktadha. Kwenye baadhi ya muktadha, kutojulikana kwa sitiari chanzo kunapaswa kubakizwa kwa sababu ilikuwa haijulikani kwa wasikilizaji chanzo. Jihadharini na chachu ya Mafarisayo na chachu ya Herode. (Marko 8:15) Ni wazi kutokana na mjadala ufuatao kwamba wanafunzi hawakuelewa Yesu alikuwa anamaanisha nini. Kutoeleweka sawa kunatokea kwenye Yohana 11:11-12. Baada ya kusema hayo, akawaambia, “Rafiki yetu Lazaro amelala, lakini ninaenda kumwamsha.” 12Wanafunzi wakamwambia, “Bwana, ikiwa amelala, basi atapona.” (Yohana 11:11-12) Sura ya 33 Tamathali za Semi - Mifanano  Zoezi la tano Kwa kila moja ya vifungu hapa chini, fanya haya a`yafuatayo: (1) Tafuta sehemu tatu: mada, kielelezo na jambo la kufanana. Angalia kila kifungu kwenye muktadha wake. (2) Tafsiri kifungu (kile tu ambacho kimenukuliwa hapa chini) kwenye lugha yako mwenyewe, kwa njia ambayo inaifanya maana kuwa wazi. Na kisha weka tafsiri ya kujirudia kwa Kiswahili. a. Lakini wewe, Bwana, u ngao yangu pande zote. (Zaburi 3:3) b. Uniokoe na wote wanaonifuatia, na unikomboe, 2wasije wakararua nafsi yangu kama simba. (Zaburi 7:1-2) c. [Mataifa] walinizunguka kama nyuki. (Zaburi 118:12) d. Kudodoka kusiyosita siku ya mvua na mke mgomvi ni sawasawa. (Mithali 27:15) e. [Yohana ] alikuwa taa iliyowaka na kung’aa. (Yohana 5:35) f. [Yesu akasema] “Mimi ndimi mlango. Mtu akiingia kwa mimi ataokoka na ataingia na kutoka na kupata malisho.” (Yohana 10:9) g. [Yesu akawaambia tena] “Mimi ndimi mchungaji mwema. Mchungaji mwema huutoa uhai wake kwa ajili ya kondoo. (Yohana 10:11) h. Najua ya kuwa baada ya kuondoka kwangu, mbwa-mwitu wakali wataingia kwenu, wasihurume kundi. (Matendo 20:29) 0 Sitiari iliyokufa “Sitiari iliyokufa” ni msemo ambao huenda uliwahi kuwa sitiari, lakini ambao sasa hakuna ulinganisho unaokusudiwa. Sitiari hufa kwa kutumiwa mara kwa mara, kwa hiyo zinakuwa na muundo uliojiwekea ukomo. Sitari iliyokufa ni aina ya nahau. Kwa mfano, mguu wa kiti funguo ya tatizo mtu mwenye ulimi –mwororo hasira inayowaka Kwenye sitiari iliyokufa hakuna ulinganisho uliokusudiwa. Virai kama hivyo vinaweza kutafsiriwa kama nahau, bila kujaribu kuhifadhi ulinganisho. 1 Sitiari zilizopanuliwa Wakati mwingine sitiari huwa zinapanuliwa na kuendelezwa. Angalia, kwa mfano Waefeso 6:14-17. Kanuni ile ile ya kuchambua sehemu tatu, inaweza kutumika. Mada Kielelezo Jambo la kufanana kitu ambacho Mungu anatupa ili atulinde na tutumie kupigana nacho silaha kwa ajili ya ulinzi na mapigano ukweli kufungiwa kwenye mkanda wa ukweli mtu anayejiandaa mwenyewe kwa ajili ya tukio 2 Zoezi la kujifunza kutafsiri  uadilifu dirii ya kifuani inakinga (roho na nafsi) injili (inayosababisha) amani kuvaa viatu mtu anayejiandaa mwenyewe kutembea akiwa na ujumbe imani ngao inakinga (roho na nafsi) mashambulizi ya shetani mishale ya moto ni hatari wokovu kofia aya chuma inakinga (maisha ya kiroho ya mtu) neno la Mungu upanga kwa ajili ya kushambulia adui wa kiroho Mafumbo pia ni aina mojawapo ya sitiari iliyopanuliwa. Kwa mfano, soma, mfano wa Mpanzi kwenye Marko 4:3-8, na ufafanuzi wa maana yake 4:13-20. Zoezi la sita (kwa watafsiri wa kiwango cha juu) Tambua sehemu tatu, mada, kielelezo na jambo la kufanana, kwenye sitiari zilizopanuliwa zifuatazo: Yohana 15:1-8 1 Wakorintho 12:12-27 2Timotheo 2:3-6 2 Zoezi la kujifunza kutafsiri Tambua tamathali za semi za zaburi hii. Fikiria kuhusu maana, ukilinganisha matoleo tofauti ya Biblia. Kisha, tafsiri zaburi kwenye lugha yako mwenyewe. Zaburi 1:1-6 Heri mtu huyo asiyekwenda katika shauri la waovu, wala hasimami katika njia ya wenye dhambi, wala kuketi barazani pa wenye mizaha; 2Bali sheria ya Bwana ndiyo impendezayo; Na sheria yake huitafakari mchana na usiku. 3Yeye ni kama mti uliopandwa kando ya mito ya maji uzaao matunda yake kwa majira yake; na jani lake halinyauki. Katika yote anayofanya hufanikiwa. 4Waovu si hivyo, bali ni kama makapi yanayopeperushwa na upepo. 5Kwa hiyo waovu hawatasimama katika hukumu, wala wenye dhambi katika kusanyiko la wenye haki;  kwa maana Bwana anaijua njia za wenye haki, bali njia ya waovu itaangamia. Sura ya 33 Tamathali za Semi - Mifanano  Kumbuka Wakati wa kutafsiri milinganisho, fanya yafuatayo: 1) Kwanza, tafuta sehemu tatu: mada, kielelezo na jambo la kufanana. a) mada - kitu kinaongelewa b) kielelezo - dhana ambayo inafananishwa na mada c) jambo la kufanana - njia ambayo (ambazo) vyote viwili, mada na kielelezo, viko sawa 2) Tafsiri kwa njia inayowezesha hadhira mpya kuelewa vyote viwili, picha ambayo mwandishi anachora, na hatua ya kulinganisha ambayo mwandishi anaukusudia kuuwasilisha. Raslimali za nyongeza kuhusu “Tamathali za semi- Milingano” BT4 Nyenzo zinazopatikana kwenye mtandao 33_Figures_of_speech_1_Introduction.pptx 33 _Figures_of_speech_1_Metaphor_and_simile.pptx Kwa masomo zaidi Kroneman, Dick. 2004. The Lord is my shepherd: An exploration into the theory and practice of translating biblical metaphor 2 vols. PhD dissertation. Amsterdam: Free University. Inapendekezwa sana kwa utafiti wa kina wa kutafsiri sitiari.  Sura ya  Tamathali Zingine za Usemi Aina mbalimbali za tamathali za usemi Kwenye sura ya 33, tuliangalia kuhusu sitiari na tashbiha, ambazo ni tamathali za usemi zinazohusika na milingano. Sitiari na tashbiha mara nyingi hutumika kueleza na kufafanua wazo ili kupata umakini wa hadhira. Hapa kuna mifano michache ya aina zingine za tamathali za usemi: Dunia yote ilikuja kwenye mkutano. Nilivunjwa moyo! Alifunga masikio yake asisikie nilichokuwa nikisema. Upepo ulilia kwenye miti. Baadhi ya madhumuni ambayo tamathali za usemi kama hizo hutumiwa: Kufanya msisitizo wa jambo fulani Kuonesha mtazamo fulani anaokuwa nao mzungumzaji Ili kupata usikivu wa msikilizaji Kuamsha mwitikio wa kihisia kwa msikilizaji, kwa mfano; mshangao, kutokubali, au huruma. Kwa ajili ya madhumumi ya kimtindo Kila lugha na utamaduni una aina tofauti za tamathali za usemi. Aina saba za tamathali za usemi ambazo zinafafanuliwa kwenye sura hii zinapatikana kwenye matini za awali za Biblia ya Kiebrania na Kiyunani. Lugha inayopokea tafsiri huenda isiwe na aina kama hizo za tamathali za usemi. Kwenye mjadala ulio hapa chini, jina la kiufundi la kila aina ya tamathali ya usemi imetolewa. Siyo muhimu kwa mtafsiri kukumbuka majina ha ya kiufundi, ingawa inaweza kuwa na manufaa kufanya hivyo. Jambo la muhimu ni kwamba mtafsiri ataweza (1) kutambua kwamba tamathali ya usemi inatumika, (2) kutambua madhumuni yake, na (3) kuelewa maana na matokeo ambayo mwandishi wa awali alikusudia kuwasilisha. Sura ya 34 Tamathali Zingine za Usemi  Tasfida Tasfida ni matumizi ya usemi laini au usio wa moja kwa moja badala ya maneno au virai ambavyo vinaweza kuonekana kuwa vikali au vya kuaibisha kwa wasikilizaji. Madhumuni ya kutumia tasfida ni kuepusha kuchukiza au kukosa heshima. Kwa mfano, Daudi … alilala na kulazwa pamoja na baba zake. (Matendo 13:36) “Kulala” ni njia isiyo ya moja kwa moja ya kusema “alikufa.” Kila lugha ina tasfida zake yenyewe, maana ambazo ziko wazi kwa mzungumzaji wa kwanza wa lugha husika. Lakini mtu anayejifunza lugha hiyo anaweza kushangaa sana, hasa ikitokea kwamba hatambui kuwa tamathali ya usemi imetumika. Iwapo tasfida itatafsiriwa neno-kwa neno kwenda kwenye lugha nyingine, hapo inaweza kuonekana haina maana kabisa, au kuwasilisha maana isiyo sahihi. Au hata ikaweza kuwa ya kuudhi sana. Tamaduni tofauti zina mila zake kuhusu kitu kinachoweza kutamkwa kwa njia ya moja kwa moja bila ya kuleta chukizo au aibu, na kile kinachoweza tu kutamkwa kwa njia ambayo siyo ya moja kwa moja. Utamanduni mmoja unaweza kutumia tafsida kurejelea kitu ambacho utamaduni mwingine huzungumza kwa njia isiyo ya moja kwa moja. Tasifida huenda aidha zikawa chanya - kitu fulani kinachukuliwa kuwa ni kitakatifu mno au kinachoheshimiwa sana, kwa kutokutajwa moja kwa moja (kama vile kumtaja Mungu kwa jina). Au huenda zikawa hasi - jambo ambalo halitajwi moja kwa moja kwa sababu linatisha au ni la aibu. Mifano Kwenye utamaduni wa Kiyahudi, majina mengi ya kinyadhifa mbalimbali yalitumiwa kurejelea Mungu, yakiangazia sehemu mbalimbali za jina lake la ajabu. Kwenye mifano ifuatayo, maneno yaliyopigiwa mistari yote ni tasfida zinazomrejelea Mungu. a. Mathayo 26:64 Yesu akamwambia, “Wewe umesema. Lakini mimi nawaambieni, kutoka sasa mtamwona Mwana wa Adamu ameketi mkono wa kuume wa Nguvu na akija juu ya mawingu ya mbinguni.” Tafsiri la NIV katika mkono wa kuume wa Mwenye Nguvu ajaye juu ya mawingu ya mbinguni. Tafsiri la GNT upande wa kuume wa Mwenyezi b. Marko 14:61 Lakini alikaa kimya na hakujibu chochote. Kuhani mkuu akamwuliza tena, “Je, wewe ndiwe Kristo, Mwana wa Mbarikiwa?” Tafsiri la GNT Mwana wa Mungu Mbarikiwa Tafsiri la CEV Mwana wa Mungu Mtukufu Tasfida  c. Luka 15:18 Nitaondoka na kwenda kwa baba yangu na kumwambia, “Baba, nimekosa juu ya mbingu na mble yako. Tafsiri kutoka GNT dhidi ya Mungu na dhidi yako Kwenye utamaduni wa Kiyahudi pia, kama ilivyo kwenye tamaduni zingine, mahusiano ya kingono yalikuwa yakitajwa kwa kutumia tasfida. Mifano ifuatayo imetafsiriwa kwanza kutoka kwenye tafsiri la ESV, ambalo linafuata kwa ukaribu sana muundo wa matini ya awali: d. Mwanzo 4:1 Sasa Adamu akamjua mkewe Tafsiri la NIV Adamu alifanya mapenzi na mkewe Tafsiri la GNT Adamu alifanya ngono na mkewe e. Mathayo 1:24-25 Yusufu alipoamka kutoka usingizini, alifanya kama malaika wa Bwana alivyomwamuru; akamchukua mke wake, 25lakini hakumjua mpaka alipojifungua mtoto wa kiume. Tafsiri la NIV Hakumalizia ndoa yao hadi alipojifungua mtoto wa kiume. Tafsiri la GNT Hakufanya ngono naye kabla hajamzaa mwanawe Kwenye utamaduni wa Kiswahili, na vilevile kwenye tamaduni nyingine nyingi, tasfida zinatumika kurejelea kifo. Baadhi ya mifano ni kama vile “kufariki,” “kutwaliwa,” “kututoka,” “kutuacha,” “kulala,” ama “kuaga dunia.” Tasfida zinatumika pia kuelezea kazi za kimwili/za mwili. Baadhi ya mifano hii inaweza kutumika tu kwenye majadiliano yasiyo rasmi: Kwenda kuchimba dawa Kwenda kumwaga maji Kwenda kujihifadhi Kwenda kujisaidia Alipokwisha kwenda, watumishi wakaja, na walipoona kwamba milango ya chumba cha juu imefungwa, wakafikiri, “Hakika anajisaidia katika chumba cha ndani cha baridi.” (Waamuzi 3:24) Kwa baadhi ya tamaduni za kiafrika, tasfida zinztumika katika kurejelea mtemi. Kwa mfano, kwenye kabila la Twi la huko Ghana: Nana ko akuura ‘babu (likimwelezea mtemi) amekwenda kijijini’. Zoezi la kwanza Orodhesha na ufafanue tasfida tano kutoka kwenye lugha yako. Namna ya kutafsiri tasfida 1) Uwe makini ili kutambua wakati ambao tasfida inatumika kwenye matini ya awali. Hakikisha kwamba umeielewa maana halisi. 2) Uwe mwangalifu kwa kile ambacho kinakubalika kwenye utamaduni wa lugha inayopokea tafsiri. Sura ya 34 Tamathali Zingine za Usemi  Wakati mwingine, tasfida kwenye matini ya awali inatakiwa kutafsiriwa kwa muundo wa njia ya moja kwa moja kwenye lugha inayopokea tafsiri. Wakati mwingine, tasfida kwenye matini ya awali inatakiwa kutafsiriwa kwa tasfidakwenye lugha inayopokea tafsiri ambayo ni tofauti kiuumbo lakini lenye maana sawa katika utamaduni inayopokea tafsiri. Wakati mwingine, kitu kinachorejelewa moja kwa moja katika matini chanzo kinaweza kulazimika kutafsiriwa kwa tafsida ya lugha pokezi, ili kuepusha kusababisha chukizo kwenye utamaduni inayopokea tafsiri. Zoezi la pili Kwa kila moja ya vifungu vifuatavyo kuna tasfida ndani yake. (1) Weka alama kwenye tasfida. (2) Angalia kila kifungu kwenye muktadha wake na ulinganishe tafsiri kwenye matoleo tofauti ya Biblia. (3) Andika usemi ambo ungetumia kwenye lugha yako katika kutafsiri maana hii, iwe ya kitamathali (kwa mfano, kama tasfida) au siyo kitamathali. a. Na wewe .... utaitwa nabii wake Aliye Juu. (Luka 1:76) b. Mariamu … aliyekuwa na mimba. (Luka 2:5) c. mwanamke wa mjini, mwenye dhambi (Luka 7:37) d. Na baada ya kusema hayo alikata roho. (Luka 23:47) e. Naye [Abramu] akamwingilia Hajiri, naye akapata mimba. (Mwanzo 16:4) f. Bwana wangu asikasirike kwamba siwezi kuinuka mbele yako, kwa maana mambo ya kike imenijia. (Mwanzo 31:35) Tamshi poza Tamshi poza ni maelezo msemo wa kusisitiza inayofanywa kwa kusema kwamba wazo kinyume si la kweli. Kwa kawaida, kusudi la tamshi poza ni kuleta msisitizo. Kwa mfano Matendo 20:12 Wakamchukua yule kijana akiwa hai, na hawakufarijiwa kidogo. Tafsiri kutoka NIV Watu wakamchukua yule kijana nyumbani akiwa hai na wakafarijiwa sana. Kwenye baadhi ya lugha, inaweza kuwa muhimu kuelezea msisitizo kwa kutumia muundo wa mkazo chanya, badala ya kutumia muundo hasi. Zoezi la tatu Kila kimoja ya vifungu vifuatavyo kina mfano wa tamshi poza ndani yake. (1) Wekea alama tamshi poza. Linganisha tafsiri kwenye matoleo ya Kiswahili. (2) Fikiria kana kwamba unatafsiri kwenye lugha ambayo haitumii matamshi poza. Elezea tena maana kwa njia ya moja kwa moja. Uwe makini kudumisha msisitizo. a. Nitawazidisha, wala hawatakuwa wachache; nitawafanya waheshimiwe, wala hawatakuwa wandogo. (Yeremia 30:19) Mbalagha  b. Wewe hauko mbali na ufalme wa Mungu. (Marko 12:34) c. Kwa maana hakuna lisilowezekana kwa Mungu. (Luka 1:37) d. Wakakaa pamoja na wale wanafunzi kwa muda usiyo mfupi. (Matendo 14:28) e. Kwa hiyo wengi wao waliamini, pamoja na wanawake wa Kiyunani wasio wachache wenye cheo, na wanaume si wachache. (Matendo 17:12) f. Karibu wakati huo kukatukia ghasia si chache kuhusu ile Njia. (Matendo 19:23) g. Mimi ni Myahudi, kutoka Tarso katika Kilikia, mwenyeji wa mji usiyojilikana kidogo. (Matendo 21:39) h. Sikuwa mkaidi kwa maono ya mbinguni (Matendo 21:39) i. Wanajifanya wanajali sana, lakini bila kusudi nzuri. (Wagalatia 4:17) j. Siachi kutoa shukrani kwa ajili yenu. (Waefeso 1:16) Mbalagha Mbalagha ni maneno yanayotiwa chumvi kwa makusudi, kuzidisha, inayotumika kwa ajili ya msisitizo na msisimuko wa uelewa, isiyokusudiwa kueleweka kihalisi. Kwa mfano, “Ninakufa njaa” kwa kawaida inamaanisha, “Nina njaa sana, sana” “Ninaganda hadi kufa” ikimaanisha “Najisikia baridi sana.” “Kwa maana Yohana alikuja hali wala hanywi.” (Mathayo 11:18) Ni wazi kwamba Yohana Mbatizaji kwa hakika alikula na kunywa. Kwenye Marko 1:6 inatajwa kwamba alikula nzige na asali ya mwituni. Wazo hapa ni kuwa, Yohana alikula tu chakula cha kawaida, na mara nyingi alifunga, na hakunywa divai. Baadhi ya lugha hazitumii tamathali hii ya semi. Na iwapo mbalagha itatafsiriwa neno-kwa neno kwenye lugha kama hiyo, inaweza kueleweka kumaanisha kile kilichisemwa kihalisi. Mtafsiri atatakiwa kuelezea maana halisi, huku akidumisha msisitizo wa awali. Kwenye lugha ya Jur Mödö (ya huko Sudan ya kusini) mtari huu ulitafsiriwa, “Yohana alikuja hapa akiwa anafunga, na alikuwa hanywi kitu chochote kikali (hivyo ni kusema, pombe).” Zoezi la 4 Kila kimojawapo ya vifungu vifuatavyo kuna mbalagha ndani yake. Elezea tena maana ya kila kifungu ukiepuka matumizi ya mbalagha, lakini ukitunza msisitizo wa awali. Angalia muktadha inapobidi, na ulinganishe tafsiri kwenye matoleo mengine ya Biblia ya Kiswahili. a. Hesabu 13:25 Wakamwambia (Musa), “Tulifika nchi uliyotutuma. Inatiririka maziwa na asali, na haya ndiyo matunda yake.” Kumbukumbu ya ahadi ambayo Mungu alimpatia Musa, iliyonukuliwa katika Kutoka 3:8 na rejea zingine. b. 1 Samweli 18:7 Na wanawake wakaimbiana wao kwa wao wakishangilia, “Sauli ameua maelfu yake, na Daudi makumi elfu zake.” c. Mathayo 25:29 Kwa maana kila aliye na kitu ataongezewa, naye atakuwa na tele. Lakini yule asiye na kitu, hata kile alicho nacho kitachukuliwa. Sura ya 34 Tamathali Zingine za Usemi  d. Luka 15:24 “Kwa kuwa huyu mwanangu alikuwa amekufa, naye yu hai tena; alikuwa amepotea, naye amepatikana.” Na wakaanza kusherekea. e. Yohana 3:32-33 Yeye hushuhudia kile alichokiona na kusikia, lakini hakuna anayeukubali ushuhuda wake. 33Yeyote anayekubali ushuhuda wake anaweka muhuri kwamba Mungu ni kweli. f. Yohana 12:19 Kwa hiyo Mafarisayo wakaambiana, “Mnaona kwamba hamfai lo lote. Tazama, ulimwengu umemfuata.” Kijembe na kejeli Kijembe inahusisha usemi wa hisia kali kwa upande wa mzungumzaji, mara nyingi kwa njia ya kudhihaki au kutusi. Wakati mwingine inaweza pia ikahusisha hali ya kusema jambo moja lakini kumaanisha kinyume. Inatumika ili kumkemea au kumdhihaki mtu. Marko 7:9 Naye akawaambia, “Mna njia nzuri ya kukataa amri ya Mungu ili mpate kuweka mapokeo yenu! Muktadha unaweka wazi kwamba Yesu alikuwa akiwakemea Mafarisayo na waandishi vikali kwa kile walichokuwa wakifanya. “Kejeli” inahusisha kujifanya waziwazi kukubali maoni ya mtu mwingine ili hali unashikilia maoni tofauti. 2 Samweli 6:20 Naye Daudi akarudi ili kubariki nyumba yake. Lakini Mikali, binti Sauli, akatoka ili kumlaki Daudi, akasema, “Jinsi mfalme wa Israeli alivyojiheshimu leo, kwa kujifunua leo mbele ya macho ya watumishi wake wa kiume na wa kike, kama ajifunuavyo mtu mchafu bila haya! 1 Wafalme 18:27 Na wakati wa adhuhuri, Eliya akawafanyia mzaha akisema, “Lieni kwa sauti kuu, kwa maana yeye ni mungu. Ama anajipa raha, au anajisaidia, ama yuko safarini, au labda amelala na lazima aamshwe.” Kwenye kila lugha, kunakuwako na stadi za kisarufi au maneno ya kuonesha iwapo kijembe ama kejeli inatumika. Kwa mfano, kwenye Marko 7:9, (iliyonukuliwa hapo juu) matumizi ya neno “nzuri” kwenye muktadha huu unaweka wazi kwa wazungumzaji halisi wa lugha ya Kiingereza kuwa limetumika kama kejeli. Kiashiria kingine kilichotumika kwenye tafsiri za Kingereza ni uwepo wa alama ya msisitizo, ikiashiria hitaji la uwepo wa lafudhi inayotakiwa wakati inaposomwa kwa sauti. Viashiria hivi vitakuwa tofauti kwa kila lugha. Mtafsiri anahitaji kuhakikisha kwamba viashiria sahihi kwenye lugha inayopokea tafsiri vinatumika, ili kwamba msikilizaji ajue maana, haifai kutafsiri kisisisi. Kwenye baadhi ya lugha, maana inabidi ielezwe moja kwa moja, lakini kwa njia inayohifadhi nguvu ya msemo wa awali. Marko 7:9 inaweza kutafsiriwa tena kama: “Kwa hakika, ni jambo baya sana mnalofanya mkikataa amri ya Mungu ili kulinda desturi zenu!” Matumizi ya swali lisilohitaji majibu unaweza kufaa: “Je, ni vyema mnakataa amri ya Mungu ili kulinda desturi yenu?” (Maswali yasiyodai majibu yatajadiliwa kwenye sura ya 35.) Kijembe na kejeli  Mifano mingine ya Kibiblia ya kijembe na kejeli inajumuisha hii ifuatayo: Wakaanza kumsalimu, Salamu, Mfalme wa Wayahudi! 19Nao wakampiga kichwani kwa mwanzi na kumtemea mate na kupiga magoti kumsujudia. 20Baada ya kumdhihaki, wakamvua lile joho la zambarau, wakamvika nguo zake mwenyewe. Wakampeleka nje ili kumsulibisha. (Marko 15:18-20) Vivyo hivyo na makuhani wakuu pamoja na waandishi walimdhihaki wao kwa wao, wakisema, “Aliwaokoa wengine; hawezi kujiokoa mwenyewe. 32Kristo, mfalme wa Israeli, na ashuke sasa kutoka msalabani ili tuone na kuamini. Wale waliosulibiwa pamoja naye pila walimtukana. (Marko 15:31-32.) Tayari mnayo yote mnayotaka! Tayari mmekuwa tajiri! Bila sisi, mmekuwa wafalme! Na laiti mngetawala, ili tushiriki utawala pamoja nanyi! (1 Wakorintho 4:8.) Kwa maana mlipungukiwa na kitu gani kulika makanisa mengine, isipokuwa mimi mwenyewe sikuwalemea? Mnisamehe kosa hili! (2 Wakorintho 12:13.) Zoezi la tano Linganisha tafsiri za Ayubu 26:1-4 ambazo zimenukuliwa hapa chini. Soma muktadha. Wekea alama na kujadili miundo mahsusi ya kimsamiati na kisarufi ambayo inaonesha tabia ya mzungumzaji. SUV NENO 1Ndipo Ayubu akajibu, na kusema,  Jinsi ulivyomsaidia asiye na uwezo! Jinsi ulivyookoa mkono ambao hauna nguvu! 3 Jinsi ulivyomshauri yeye asiye na hekima, na kutangaza kwa wingi maarifa sahihi! 4Umetamka maneno kwa msaada wa nani, na pumzi ya nani imetoka kwako? 1 Ayubu akajibu:  “Sawa, hakika umekuwa msaadam mkubwa kwa mtu asiyejiweza! Ulikuja kuwaokoa kwa wakati unaofaa! Kwa kweli umempatia ushauri mzuri sana mtu aliyechanganyikiwa! Kwa kweli imetoa maarifa ya ajabu! Ni wapi ulijifunza haya mambo yote? Ulihamasika ki vipi? Metonomia na Sinakdoki Metonomia, na sinakdoki zote zinahusisha matumizi ya dhana moja kurejelea dhana inayohusishwa. Nyungu inachemka “ Nyungu” inasimamia chakula kwenye chungu.” Kalamu ina nguvu zaidi ya upanga “Kalamu” inasimamia masomo au kile kilichoandikwa; “upanga” unasimamia kupigana. Ulimi wangu unashangilia. “Ulimi wangu” unasimamia “Mimi”, pia (Matendo 2:26) unaonyesha sifa ilyosemwa, sifa zilizoelezewa kwa maneno. Sura ya 34 Tamathali Zingine za Usemi  Lugha zinatumia tamathaliya hii ya semi kwa njia tofauti. Inaweza kutumika kwa madhumuni ya kishairi. Au inaweza kufanya kazi kama nahau hususani pale ambapo kwa kawaida mtindo huo unatumika. Tofauti iliyoko baina ya metonomia na sinekdoki ni kama hivi iuatavyo: Kwenye sinekdoki, neno linalotumika katika sinekdoki kwa kawaida ni sehemu ya kitu ambacho inarejelea. Kwa mfano, kwenye Matendo 2:6, kwa mfano uliotolewa hapo juu, ulimi unamuwakilisha mtu ambaye ulimi huo ni wake; ulimi ni sehemu ya mtu huyo. Au wakati mwingine ni kitu kinachorejelewa ambacho ni sehemu ya neno linalotumika kwenye sinekdoki. Kwa mfano, “Brazil imeshinda mechi ya mpira,” hapo basi “Brazil” inasimamia “timu inayoiwakilisha nchi ya Brazil.” Kwa upande mwingine, kwenye metonomia, neno linalotumika kwenye metonomia linaweza kuwa ni wazo ambalo linahusiana kwa namna fulani na kitu kinachorejelewa, kama kwenye mfano wa “upanga” kwa ajili ya “kupigana.” Kwa vyovyote vile, kazi ya mtafsiri ni kuelewa na kuwasilisha maana halisi. Metonomia na sinakdoki ziko tofauti na sitiari. Kwenye metonomia na sinakdoki hakuna ulinganisho ambao unahusishwa, na hakuna jambo la kufanana baina ya mawazo. Lakini kwenye sitiari, daima kunakuwa na ulinganisho. Katika matukio mengi, tafsiri ya neno-kwa-neno ya tamathali hizi za usemi, zinaishia kuleta matokeo ya kipuuzi kabisa kwenye lugha inayopokea tafsiri. Mara zote, maana halisi inatakiwa itafsiriwe kwa njia iliyo wazi na asilia. Zoezi la sita Kwenye kila mojawapo ya vifungu vifuatavyo, fanya haya yafuatayo: (1) Wekea alama mfano wowote wa Metonomia na Sinakdoki. Linganisha tafsiri kwenye matoleo mengine ya Biblia. (2) Fafanua maana kamili kwenye muktadha wa kila neno ambalo umeliwekea alama. a. Msifikiri kwamba nimekuja kuleta amani duniani. Sikuja kuleta amani, bali upanga. (Mathayo 10:34) b. Bwana atampa kiti cha enzi cha baba yake Daudi. (Luka 1:32) c. Msichukue mkoba wa pesa. (Luka 10:4) d. Lakini ikiwa ninatoa pepo kwa kidole cha Mungu (Luka 11:20) e. Limebarikiwa tumbo lililokuzaa, matiti uliyonyonya! (Luka 11:27) f. Na mkono wa Bwana ulikuwa pamoja nao. (Luka 11:21) g. Mkono wa Bwana u juu yako. (Luka 13:11) h. Miguu yao ni mwepesi kumwaga damu. (Waroma 3:15) i. Ambao walihatarisha shingo zao kwa ajili ya maisha yangu (Waroma 16:4) j. ambao miili yao ilianguka jangwani (Waebrania 3:17) Tashihisi  Zoezi la saba Kila mojawapo ya vifungu vifuatavyo kinajumuisha mfano wa aidha metonomia ama sinakdoki. Kwa kila mfano, fanya haya yafuatayo: (1) Wekea alama tamathali ya usemi. (2) Elezea upya ili kuonesha maana halisi kwa njia ya moja kwa moja. Uhahimizwa kuangalia kwenye matoleo mengine ya Biblia na uangalie muktadha wa Kibiblia, lakini unaombwa usieleze upya zaidi ya sehemu hizi ambazo zimenukuliwa hapa chini. a. Ole wake ajengaye mji kwa damu, na kuuweka mji juu ya uovu! (Habakuki 2:12) b. Kisha Yerusalemu na Uyahudi wote na eneo lote la Yordani walimwendea. (Mathayo 3:5-6) c. Watu hawa huniheshimu kwa midomo, lakini mioyo yao iko mbali nami. (Mathayo 15:8) d. Nimefanya dhambi kwa kusaliti damu isiyo na hatia. (Mathayo 27:4) e. mtu mmoja jina lake Yusufu, wa nyumba ya Daudi. (Luka 1:27) f. Na wote wenye mwili wataona wokovu wa Mungu. (Luka 3:6) g. Kwa maana nitawapa kinywa na hekima. (Luka 21:15) h. Miguu yao waliomzika mumeo iko mlangoni, nao watakuchukua nje. (Matendo 5:9) i. Musa amekuwa amekuwa nao wanaomhubiri kila mji, kwa maana yeye husomwa kila sabato katika masinagogi. (Matendo 15:21) j. ili kila kinywa kinyamazishwe (Waroma 3:19) k. kila mwulapo mkate huu na kunywea kikombe hiki (1Wakorintho 11:26) l. Kiti chako cha enzi, Ee Mungu, ni cha milele na milele, fimbo ya haki ni fimbo ya ufalme wako. (Waebrania 1:8, Tafsiri kutoka RSV) m. Na kitanda cha ndoa kisichafuliwe. (Waebrania 13:4) Tashihisi Tashihisi ni tamathali ya usemi ambapo wazo dhahania, au kitu fulani ambacho hakina uhai, kinachukuliwa au kusemwa kana kwamba ni mtu. Inaweza kutumika kwa mtazamo maalumu juu ya dhana, au kwa matumizi ya kuonesha hisia za kuvutia. Kwa mfano, Marko 5:3 Imani yako imekuponya Tafsiri kutoka CEV Sasa uko vizuri kwa sababu ya imani yako. Uwezekano mwingine wa kuzingatia: Umekuwa vizuri kwa sababu uliamini Ugonjwa wako umekwisha kwa sababu uliamini Luka 7:35 Lakini hekima inahesabiwa haki na watoto wake wote. Tafsiri kutoka GNT Hata hivyo, hekima ya Mungu imethibitishwa kuwa ya kweli na wote wanaoikubali. Uwezekano mwingine wa kuzingatia: Wale wanaofuata hekima ya Mungu, wanaona kwamba hakika hiyo ni kweli kabisa. Sura ya 34 Tamathali Zingine za Usemi  Tashihisi si tamathali ya usemi ambayo ni asilia kwenye lugha zote, au kwenye muktadha wowote, kwa hiyo mara nyingine itabidi kurekebisha muundo wake. Zoezi la nane Fikiria kwamba unatafsiri kwenye lugha ambayo uwezekano wa kutumia tashihisi haupo. Elezea upya kila kimojawapo ya vifungu vifuatavyo, ukiepuka matumizi ya tashihisi. a. Hakika wema na fadhili zitanifuata siku zote za maisha yangu (Zaburi 23:6) b. Kisha mwezi utafadhaika na jua kuaibika. (Isaya 24:23) Linganisha na tafsiri kutoka GNT: Mwezi utakuwa giza, na jua halitaangaza tena c. Milima na vilima vilivyo mbele yenu vitaibuka na kuimba, na miti yote ya kondeni itapiga makofi. (Isaya 55:12) d. Maana torati ilitolewa kwa mkono wa Musa; neema na kweli zilikuja kupitia Yesu Kristo. (Yohana 1:17) e. Ninawaweka ninyi kwa Mungu na kwa neno la neema yake, ambalo laweza kuwajenga na kuwapa urithi pamoja na wale wote waliotakaswa. (Matendo 20:32) Linganisha na tafsiri kutoka CEV: Sasa nawaweka katika uangalizi wa Mungu. Kumbukeni ujumbe kuhusu zawadi yake ya neema isiyostahiliwa! Ujumbe huu unaweza kuwasaidia na kuwapa kile ambacho ni chenu kama watu wa Mungu. f. Hasira ya mwanadamu haitoi haki ya Mungu. (Yakobo 1:20) g. Nilisikia kilio cha madhabahu. (Ufunuo 16:7) h. Na kila kisiwa kikakimbia. (Ufunuo 16:20) Angalia tafsiri kutoka REB: Kila kisiwa kilitoweka, na hakuna mlima ulioonekana. Apostrofi Neno apostrofi hurejelea hali ambapo mzungumzaji anakatiza kile anachokisema ili kuhutubia mtu au kitu fulani kwa njia ya moja kwa moja. Mtindo wa kuelezea unaweza pia kutokea mwanzoni mwa hotuba. Tafsiri za zamani za Kiingereza hutumia msemo “O”. Apostrofi zinatumika kwa kazi za kishairi na tamthilia. Ikiwa mzungumzaji anahutubia kitu, hii inahuzisha tashihisi vilevile, kwa sababu anaongea na kitu hicho kana kwamba ni mtu. Mifano Zaburi 24:7 Inueni vichwa vyenu, enyi malango! Inukeni, enyi milango ya kale, ili Mfalme wa utukufu aingie! Yeremia 46:9 Nendeni mble, enyi farasi, na ghadhabu, enyi maghali ya vita! Waache mapiganaji watoke nje. Dokezo la kutafsiri tamathali za usemi  Luka 13:34 Ee Yerusalemu, Yerusalemu, uwauaye manabii na kuwapiga kwa mawe waliotumwa kwako! Ni mara ngapi nimetaka kuwakusanya watoto wako kama vile kuku akusanyavyo vifaranga wake chini ya mbawa zake, lakini hukubali! 1 Wakorintho 15:55 Ewe mauti, yuko wapi ushindi kwako? Ewe mauti, yako wapi uchungu wako? Kwenye 1Wakorintho 15:55 matumizi ya apostrofi yanachanganywa na matumizi ya maswali yasiyodai majibu. (Kumbuka: Neno “apostrofi” iinaweza pia kutumika kuelezea alama za kituo za uandishi. Hii ni maana tofauti kabisa ya neno. Angalia maelezo kuhusu matumizi ya alama ya uandishi apostrofi kwenye kifungu cha ) Dokezo la kutafsiri tamathali za usemi Ni muhimu kutambua pale tamathali ya usemi inapojitokeza. Iwapo utashindwa kutambua tamathali ya semi na ukaitafsiri neno-kwa-neno, pengine maana itakuwa fiche au kuwa ni potofu kabisa. 1) Kwanza, tambua maana ya tamathali ya usemi. Kumbuka kwamba maana inajumuisha vipengele hivi: Kusudio la tamathali ya usemi (kwa mfano, kusisitiza). Mtazamo wa mzungumzaji na mwitikio ulioamshwa kwa msikilizaji. Umaarufu ambao matumizi ya tamathali ya usemi zinaweza kuleta kwa wazo fulani ndani ya kifungu kizima. 2) Kisha, fikiria ni kwa namna gani vipengele hivi vyote vya maana vinaweza kuwasilishwa kwa njia bora zaidi kwenye lugha inayopokea tafsiri. Lenga kupata matokeo katika tafsiri kama yale ambayo ujumbe wa awali ulikuwanayo kwa wasikilizaji wake. Soma matini asilia (yaliyorekodiwa kutoka kwenye mazungumzo ya kawaida) na usikilize mazungumzo kwenye lugha inayopokea tafsiri ili kuchunguza ni tamathali gani za semi ambazo ni za asili kwenye lugha hiyo, na zinatumika kwa kiasi gani. Huenda kukawepo baadhi ya tamathali za semi kwenye lugha ambazo hazitumiki kwenye lugha za Kiingereza, Kiebrania ama Kiyunani, lakini zinaweza kutumika ipasavyo kwenye tafsiri ili mtindo wa asili, wenye utofauti, na wa kuvutia. Wakati mwingine, tamathali ya semi inaweza kufaa mahali fulani kwenye tafsiri, hata kama hakukuwa na tamathali ya semi mahali hapo kwenye matini ya awali. Uwe mwangalifu na makini katika kuona ni kipi kinafaa vizuri kwenye lugha inayopokea tafsiri! Zoezi la tisa: Aina mbalimbali za tamathali za semi Kila mojawapo ya vifungu vifuatavyo kina tamathali ya semi ya aina yake. (1) Wekea alama tamathali ya semi. (2) Kiandike upya kila kifungu ili kuelezea maana bila ya kutumia tamathali ya semi. a. Bwana, mimi sistahili wewe uingie chini ya dari yangu, lakini sema neno tu, na mtumishi wangu atapona. (Mathayo 8:8) Sura ya 34 Tamathali Zingine za Usemi  b. Ubatizo wa Yohana ulitoka mbinguni au kwa wanadamu? (Marko 11:30) c. Hofu ikamwangukia. (Luka 1:12) d. Limebarikiwa tunda la tumbo lako. (Luka 1:42) e. Basi Wayahudi wakamwambia, “Wewe hujatimiza miaka hamsini bado, nawe umemwona Ibrahimu? (Yohana 8:57) f. Mnakusudia kuleta damu ya mtu huyu juu yetu. (Matendo 5:28) g. Alikuwa akisoma nabii Isaya. (Matendo 8:28) h. Wanaume waliopindua ulimwengu wamekuja hapa pia. (Matendo 17:6) i. Nilitesa Njia hii hadi kufa. (Matendo 22:4) j. Lakini, ndugu, hatupendi mkose kufahamu habari za wale waliolala. (1 Wathesalonike 4:13) Zoezi la kumi Kwa ajili ya majadiliano: Tambua tamathali za semi zote kwenye kila kimojawapo ya vifungu hivi vifuatavyo: a. Zaburi 23 b. Zaburi 42 c. Mithali 31:10-14 Muhtasari -Tamathali za usemi kwa ufupi Sitiari na tashbiha zinahusisha mlingano kati ya mada na kielelezo. Ni muhimu kutambua jambo la kufanana kati ya hizo. Sitiari zinatofautiana na tashbiha kutokana na kwamba katika tashbiha inaelezewa kwa uwazi kwamba kuna mlingano, wakati ambapo kwenye sitiari hii hailezewi kwa uwazi. Tasfida ni njia isiyo ya moja kwa moja ya kurejelea jambo fulani, aidha kuelezea kwa ajili ya kuonesha heshima ya kipekee au kwa ajili ya kuzuia kutumia muundo wa moja kwa moja ambao unaweza kuleta chukizo kwenye utamaduni huo. Tamshi poza ni maelezo yanayotumia upungufu kwa makusudi, kwa kutumia hali ya wazo kinyume; tamshi poza linatumiwa kwa ajili ya kufanya msisitizo. Mbalagha ni hali kutia chumvi kwa makusudi, inatumika msisitizo na kugusa hisia za wasikilizaji. Kijembe na kejeli mara nyingi vinahusisha kusema kinyume na kile kinachomaanishwa, kwa mtazamo mkali kwa upande wa mzungumzaji; hii mara nyingi inatumika kwa ajili ya kukemea au kudhihaki. Metonomia na Sinakdoki inahusisha matumizi ya neno au kirai kuwakilisha wazo lingine, linaloshabihiana kwa karibu; linaweza kutumika kwa utofautishaji wa kimtindo na kwa ajili ya kugusa hisia za wasikilizaji, au wakati mwingine kama muundo wa nahau katika lugha bila tofauti ya maana. Raslimali za nyongeza kuhusu “ Tamathali za Semi zingine”  Tashihisi ni kurejelea wazo dhahania au kitu kisicho hai kana kwamba ni mtu; tashihisi huenda ikatumiwa kwa kutambulisha aina tofauti, au kutoa taarifa iliyofupishwa yenye kuvutia. Apostrofi ni matumizi ya kirai ambacho kinachokatiza matini kuu. Kwa kawaida, hiki kinakuwa ni kirai ambacho kinahutubia moja kwa moja kitu (badala ya mtu); inatumika kupata usikivu na kupandisha matokeo ya kihisia. Ijapokuwa ni vizuri kuweza kutambua aina tofauti za tamathali za semi ndani ya matini za kibiblia na kuweza kuzitaja kwa majina, jambo lililo la muhimu ni kutambua maana halisi wakati wote, na kutafsiri maana kwa usahihi, pamoja na kupata matokeo yanayolingana, na yenye matokea sawa ya kihisia. Kusudi ni kwamba hadhira mpya inayopokea, wale ambao wanasoma au wanaisikia tafsiri, wataelewa ujumbe uleule ambao hadhira ya kibiblia ya awali iliuelewa. Raslimali za nyongeza kuhusu “ Tamathali za Semi zingine” BT4 Nyenzo zinazopatikana kwenye mtandao 34_Figures_of_speech_3-Euphemism.pptx 34_Figures_of_speech_4-Different_kinds.pptx Kwa masomo zaidi Carmichael, Alex. What kinds of literary techniques are used in theBible? Christian Apologetics and Research Ministry (CARM). See https://carm.org/bible-literarytechniques. Warren-Rothlin, Andy L. 2005. Body idioms and the Psalms. In Philip S. Johnston and David G. Firth (eds.), Interpreting the Psalms: Issues ad approaches, 195-212. Leicester:IVP Apollos. (Kwa wote ambao wamejisajili na Academia.edu, makala hii inaweza kuonwa kwenye https://www.academia.edu/2244960/Body_Idioms _and_ the_ Psalms.) Wenger, Mark. 2014. Irony in Scripture. (Kwa wote ambao wamejisajili na Academia.edu, makala hii inaweza kuonwa kwenye https://www.academia.edu/7114303/ Irony_in_the_Bible.) Tovuti: Angalia kwenye tovuti: https://literarydevices.net/apostrophe.  Sura ya  Maswali yasiyodai jibu Aina mbili za maswali Lugha zote zinatumia maswali. Lakini maswali huwa yanatumika kwa madhumuni tofauti tofauti. Dhumuni la kawaida ambalo swali linatumika ni habari. Mtu anayeuliza swali anatarajia kupata jibu. Akawauliza, “Mna mikate mingapi?” (Marko 6:38) Jibu: “Tano, na samaki wawili.” Huu ni mfano wa swali “halisi.” Maswali halisi yanategemea jibu (ingawaje huenda yasipokee jibu kila wakati.) Lakini wakati mwingine maswali yanatumika kwa madhumuni mengine. Je, itamfaidi nini mtu kuupata ulimwengu wote, lakini akayapoteza maisha yake? (Marko 8:36) Hapa hakuna jibu linalotarajiwa. Mzungumzaji haombi taarifa; anasisitiza jambo: Hakuna faida yoyote kwa mtu kuumiliki ulimwengu wote, ikiwa kwa kufanya hivyo ayatapoteza maisha yake. Huu basi ni mfano wa swali lisilodai jibu. Kuna mfano mwingine wa swali lisilodai jibu kwenye Marko 5:35. Wakaja watu kutoka nyumbani mwa kiongozi, wakasema, “Binti yako amekwisha kufa. Kwa nini kumsumbua zaidi Mwalimu?” Kwa kweli, hapa “swali” ni maoni, “Haina maana kuendelea kumsumbua Mwalimu.” Inaweza pia kueleweka kama maagizo, “Usimsumbue Mwalimu zaidi.” Aina mbili za maswali Swali la kweli huuliza habari; kwa kawaida linafuatiliwa na majibu. Swali lisilodai jibu haliulizwi haliulizi habari. Linakuwa na madhumuni mengine. Fanya majaribio wewe mwenyewe kwa zoezi la 1, ili uone iwapo unaweza kuelezea tofauti kati ya swali la kweli na swali lisilodai jibu. Sura ya 35 Maswali yasiyodai jibu  Zoezi la kwanza Ni maswali gani kati ya yafuatayo ni maswali ya kweli, na ambayo ni maswali yasiyodai jibu? Angalia muktadha husika pale inapobidi kufanya hivyo. a. Kisha wanafunzi wake wakamwendea Yesu na kumwambia, “Kwa nini unasema nao kwa mifano?” (Mathayo 13:10) b. Bwana, hukupanda mbegu nzuri katika shambani lako? Inakuwaje basi kuwa na magugu? (Mathayo 13:27) c. Nani aliyegusa mavazi yangu? (Marko 5:30) d. Wakastaajabu na kushangaa wakisema, “Je, hawa wote wanaosema si Wagalilaya? Imekuwaje sisi kusikia kila mmoja wetu katika lugha yake mwenyewe tuliyozaliwa? (Matendo 2:7) e. Kwa maana ikiwa mtu hajui kusimamia nyumba yake mwenyewe, atalitunzaje kanisa la Mungu? (1Timotheo 3:5) f. Mungu anawatendea kama wana. Kwa maana ni mwana gani ambaye baba yake hampatii nidhamu? (Waebrania 12:7) Maswali yasiyodai jibu kwenye mazungumzo ya kila siku Maswali yasiyodai jibu yanatumika mara nyingi kwenye Kiingereza cha kila siku. Angalia mifano hii: Utajali kufungua dirisha? Hili siyo swali ambalo linahitaji jibu, lakini badala yake ni njia ya upole ya kumwomba mtu mwingine afungue dirisha. Utakuja kula pamoja nasi? Huu ni mwaliko. Kwenye baadhi ya tamaduni, iwapo muundo wa swali unakuwa kwenye muktadha kama huu, msikilizaji huenda asielewe kwamba anaalikwa kwenda na kula; badala yake atafikiri kuwa mzungumzaji anataka kujua iwapo atataka kula nao pamoja. Kwenye tamaduni kama hizo, mtindo wa amri unatakiwa kutumika ili kutoa maana sahihi; “Njoo ule pamoja nasi.” Unadhani kuwa mimi sifahamu hilo? Swali hili linaelezea uchungu aliyonao mzungumzaji. Ni siku nzuri, au siyo? Ingawaje swali liko kwenye mtindo wa kisarufi, hii ni hali ya kuelezea hisia za mzungumzaji. Hujambo? Hii ni salaamu ambayo iko kwenye mtindo wa swali. Ikiwa jibu linatarajiwa au la itategemea hali hiyo! Zoezi la pili Toa mifano mitatu ya maswali yasiyodai jibu ambayo umewasikia watu wakiyatumia, aidha kwa Kiswahili au kwenye lugha yako. Jadili madhumuni ya kila moja. Madhumuni tofauti au kazi za maswali yasiyodai jibu kwenye Biblia  Madhumuni tofauti au kazi za maswali yasiyodai jibu kwenye Biblia Wakati unapotafsiri maswali, utapaswa kwanza kuamua iwapo swali ni swali la kweli, ama swali lisilodai jibu. Iwapo ni swali lisilodai jibu, hapo utahitaji kufikiria kwa makini nini maana au madhumuni ya swali ni lipi kwenye muktadha huu. Hii ni muhimu ili kuhakikisha uhamishaji wa maana ambayo ni sahihi kwenye tafsiri. Maswali yasiyodai jibu ndani ya Biblia yanaweza kuwa na maana na madhumuni tofauti tofauti. Hapa ni matumizi sita ambayo ni ya kawaida sana. .1 Kusisitiza ukweli ambao ni dhahiri 1 Samweli 4:8 Ole wetu! Ni nani awezaye kutuokoa na nguvu za mingu hii yenye nguvu? => Hakuna awezaye kutuokoa na nguvu za miungu hii yenye nguvu! 1 Samweli 17:8 Je, mimi si Mfilisti, na ninyi si watumishi wa Sauli? Mathayo 7:22 Siku ile wengi wataniambia, ‘Bwana, Bwana, hatukufanya unabii kwa jina lako, na kutoa pepo kwa jina lako, na kufanya miujiza mingi kwa jina lako?’ Marko 3:23 Shetani awezaje kumfukuza Shetani? => Haiwezekani kwa Shetani kumtoa Shetani. Katika lugha kadhaa, muundo wa swali kanushi unaashiria kauli chanya, wakati ambapo swali chanya linaashiria kauli hasi. Kwa mfano, 1 Samweli 17:8 Je, mimi si Mfilisti? [Swali hasi] => “Hakika mimi ni Mfilisti” [kauli chanya] Yohana 18:35 Pilato akajibu, “Je, mimi ni Myahudi?” [Swali chanya] => “Hakika mimi si Myahudi. [kauli hasi] .2 Kuangalia hali fulani, hususani ambapo hali mbili au tatu zinazowezekana zimeorodheshwa moja baada ya nyingine Aina hii ya maswali yasiyodai jibu wakati mwingine inaweza kubadilishwa na kuwa kwenye kishazi “ikiwa” bila kubadilisha maana. Kwa mfano, Yakobo 5:13-14 Je, kuna yeyote kati yenu anayeteseka? Na aombe. Kuna mtu yeyote aliye mchangamfu? Na aimbe sifa. Je, kuna yeyote kati yenu aliye mgonjwa? Na awaite wazee wa kanisa. => Ikiwa mtu yeyote atapata taabu, na aombe. Sura ya 35 Maswali yasiyodai jibu  Waroma 13:3 Je, hungemwogopa yule aliye na mamlaka? Basi fanya lililo jema, nawe utapata kibali chake. => Kama utataka kutomwogopa mwenye mamlaka, fanya lililojema. .3 Kutambulisha mada mpya, sehemu mpya ya mada, au kuvutia usikivu Zaburi 15:1-2 Ee Bwana, ni nani atakayekaa katika hema yako? Ni nani atakayekaa juu ya mlima wako mtakatifu? Ni yule anayetembea bila lawama na kutenda haki na kusema kweli moyoni mwake. Maswali haya mawili, yanatambulisha mada ya zaburi, ikitoa mazingira ya jibu. Marko 13:1-2 Mmoja wa wanafunzi wake akamwambia, “Mwalimu! Tazama jinsi mawe haya na majengo yalivyo ya ajabu!” Yesu akamwambia, “Je, unayaona majengo haya makubwa? Halitasalia hapa jiwe juu ya jingine ambalo halitabomolewa.” Hapa Yesu anazingatia mada inayohusu kuharibiwa kwa Yerusalemu na kwa hekalu kwa kutumia swali. Luka 7:44 Kisha akamgeukia yule mwanamke, akamwambia Simoni, “Je, unamwona mwanamke huyu? Soma muktadha wa kifungu hiki, (Luka 7:36-50). Muundo wa swali unatumika kulenga tena mwanamke, ambaye ametajwa hapo awali kwenye kifungu. Waroma 9:30 Tuseme nini basi? Kwamba watu wa Mataifa ambao hawakutafuta haki, wameipata. Usemi, “Basi tuseme nini?” hutumika kuonesha hitimisho la sehemu moja ya hoja na kuanza kwa hoja mpya. Tafuta sehemu zingine ndani ya barua kwa Waroma ambapo usemi huu, au mtindo unaofanana na huu, unatumiwa ili kuonesha mwanzo wa hoja mpya kwenye majadiliano. .4 Kuelezea mshangao Marko 6:2-3 Na wengi waliomsikia wakashangaa na kusema, “Huyu amepata wapi mambo haya? Ni hekima gani aliyopewa? Je, matendo makuu kama haya yanafanywaje kwa mikono yake? Je, huyu si yule seremala, mwana wa Mariamu na ndugu yake Yakobo na Yose na Yuda na Simoni? Na dada zake si hapa pamaja nasi?” Nao wakamkasirikia. Kurudiwa kwa mfululizo wa maswali kunaelezea matukio ya kihisia ya wazungumzaji, hasira yao, na hali kadhalika mshangao wao. .5 Kumkemea au kumhimiza mtu Wakati mwingine maswali yanatumika ili kumkemea mtu bila ya kumuudhi. Au yanaweza kutumika badala ya amri ya moja kwa moja ili kumwelekeza mtu fulani kwa heshima. Madhumuni tofauti au kazi za maswali yasiyodai jibu kwenye Biblia  Mwanzo 20:9-10 Ndipo Abimeleki akamwita Abrahamu ndani na kumwambia, “Umefanya nini? Nimekukosea vipi hata uniletee hatia kubwa namna hii juu yangu na ufalme wangu? Umenifanyia mambo ambayo hayakupashwi kufanywa kamwe.” 10Abimeleki akamuuliza Abrahamu, “Ulikuwa na sababu gani ya kufanya hivi?” (Tafsiri kutoka NIV) Maswali mawili ya kwanza ya Abimeleki ni maswali yasiyodai jibu, yakionesha hasira na kukemea. Kisha anabadilisha na kuuliza swali la kweli - angalia kishazi kipya cha kutambulisha mazungumzo. Marko 4:40 Kwa nini mnaogopa? Bado hamna imani?” Marko 5:35 Binti yako amekufa. Kwa nini kumsumbua zaidi Mwalimu? .6 Kuelezea kutokuwa na uhakika Aina hii ya maswali yasiyodai jibu inatumika mara nyingi na mzungumzaji ili kujihutubia. Inaweza kuchukuliwa kama ni swali la kweli linaloelekezwa kwa mzungumzaji mwenyewe. Luka 12:17 Na akawaza moyoni mwake: ‘Nitafanya nini, kwa maana sina pa kuweka mazao yangu?’ Luka 16:3 Na yule msimamizi akawaza moyoni mwake, ‘Nitafanya nini, kwa kuwa bwana wangu amenivua usimamizi? Kumbuka Kwa muhtasari, kuna madhumuni au kazi sita za kawaida za maswali yasiyodai jibu: 1) Kusisitiza jambo ambalo ni la kweli 2) Kuangalia hali fulani 3) Kuanzisha mada mpya, sehemu mpya ya mada, au kuvutia usikivu 4) Kuelezea mshangao 5) Kukemea au kuhimiza mtu 6) Kuelezea kutokuwa na uhakika Swali lisilodai jibu huenda likawa na zaidi ya moja ya kazi hizi kwa wakati mmoja. Pia kuna madhumuni mengine ambayo maswali yasiyodai jibu yanaweza kutumika. Zoezi la tatu Ni nini kazi za kila moja ya maswali yasiyodai jibu yaliyoorodheshwa hapa chini? Angalia muktadha pale ambapo inapobidi. a. Yohana angemzuia akisema, “Mimi nahitaji kubatizwa na wewe, nawe waja kwangu?” (Mathayo 3:14) b. Lakini Yesu akasema, “Mwacheni. Kwa nini mnamsumbua? (Marko 14:6) c. Nao wakamwamsha na kumwambia, “Mwalimu, hujali kwamba tunaangamia?” (Marko 4:38) Sura ya 35 Maswali yasiyodai jibu  d. Nathanaeli akamwambia, “Je, kitu chochote chema chaweza kutoka Nazareti?” Filipo akamwambia, “Njoo uone.” (Yohana 1:46) e. Njooni, mwone mtu ambaye aliniambia yote niliyowahi kufanya. Je, huyu anaweza kuwa Kristo? (Yohana 4:29) f. Akauliza tena, “Nitaulinganisha ufalme wa Mungu na nini? 21Ni kama chachu ambayo mwanamke aliichukua na kuichanganya katika pauni sitini za unga mpaka wote ukaumuka.” (Luka 13:20-21, tafsiri kutoka NIV) g. Ni nani atakayetutenga na upendo wa Kristo? Je, ni shinda, au dhiki, au mateso, au njaa au uchi, au hatari, au upanga? (Waroma 8:35) h. Kwa nini wamhukumu ndugu yako? Au wewe, kwa nini unamdharau ndugu yako? Kwa maana sisi sote tutasimama mbele ya kiti cha hukumu cha Mungu. (Waroma 14:10) i. Je, ufungwa kwa mke? Usitafute kuwa huru. Uko huru kutoka kwa mke? Usitafute mke. (1Wakorintho 7:27) j. Kwa maana ni yupi kati ya malaika ambaye Mungu aliwahi kumwambia, “Wewe ni Mwanangu, leo nimekuzaa?” (Waebrania 1:5) Angalia jinsi BHN inatafsiri mstari huu. k. Hao wote si roho watumikao wakitumwa kuwatimikia wale watakaourithi wokovu? (Waebrania 1:14) Baadhi ya athari kwa utafsiri Baada ya kuchanganua maana halisi ya kila swali lisilodai jibu kwenye muktadha wake, fikiria jinsi bora ya kutafsiri maana hiyo kwenda kwenye lugha inayopokea tafsiri. (1) Lugha mbalimbali zinatumia maswali yasiyodai jibu kwa njia tofauti. Lugha nyingi zinayo maswali yasiyodai jibu, lakini yanaweza yasiwe na kazi sawa kama zile zilizooneshwa hapo juu inaweza kuwa na baadhi ya kazi hizi lakini si nyingine. Baadhi ya lugha zinatumia maswali yasiyodai jibu mara nyingi zaidi kuliko vile lugha zingine zinavyofanya. (2) Kwa hiyo, haiwezekani kudhania kwamba swali lisilodai jibu kwenye matini chanzo litafsiriwe vyema na swali lisilodai jibu kwenye lugha inayopokea tafsiri. Muundo wa swali inaweza kuwa haifai kila wakati. Toleo la tafsiri yenye kuleta maana kama vile NLT mara nyingi inaelezea upya maswali yasiyodai jibu kwa kutumia muundo usio na swali, ambao huleta maana kwenye muktadha kwa uwazi zaidi. Kwa mfano, 1 Samweli 6:6 Kwa nini mfanye mioyo yenu kama Wamisri na Farao walivyofanya mioyo yao kuwa migumu? Baada ya kuwatendea vikali, je, hawakuwaruhusu watu waende zao, na wakaenda zao? Tafsiri kutoka NLT Msiwe wakaidi na kuasi kama Farao na Wamisriwalivuuokuwa. Kufikia wakati Mungu alipomalizana na nao, walikuwa na hamu ya kuwaruhusu Waisraeli waende zao. (3) Kila mara, hakikisha kwamba muundo wa swali una maana sahihi. Kwenye lugha moja, Luka 15:4 ilitafsiriwa hivi: “Mnadhani kwamba mtu aliye na kondoo mia moja, iwapo atampoteza mmoja wao, atawaacha wale wengine tisini na tisa na kwenda kumtafuta kondoo mmoja aliyepotea?” Muundo wa swali ulimaanisha kuwa hakuna hata mtu  Kugundua namna gani lugha inayopokea tafsiri inatumia maswali yasiyodai jibu  mmoja ambaye anaweza kufanya jambo hilo la kipumbavu! Hii, bila shaka, inafanya hadithi ambayo inafuata kuwa ya upuuzi! (4) Wakati mwingine, iwapo hii inahitajika na mtindo asilia wa lugha inayopokea tafsiri, jibu linayodokezwa linahitaji kuwekwa wazi. (5) Inawezekana kwamba lugha inayopokea tafsiri inatumia maswali yasiyodai jibu kwa baadhi ya kazi ambazo lugha chanzo haiyatumii. Kwa hiyo, wakati mwingine itafaa kutumia swali lisilodai jibu kwenye tafsiri hata kama matini chanzo haina muundo wa swali mahali hapo. (6) Kwenye lugha ya Doohyayo ya huko Cameroon, kejeli inaweza kuelezewa kwa kutumia swali lisilodai jibu. Tafsiri sisisi ya Marko 7:9 kwenye lugha hiyo ya Dahyayo, inasomeka hivi: “Ninyi, ninyi mnajua jinsi ya kutupa sheria ya Mungu vibaya sana ili kwamba mfuate desturi zenu, si ndivyo?” (7) Kwenye lugha ya Ebira (ya Nigeria) muundo wa swali lisilodai jibu umetumika kwenye Marko 10:25 ili kuepusha kile ambacho kingekuwa muundo ovyo na mbaya. Tafsiri sisisi ya mstari huu inasomeka: “Mnafikiri ngamia anaweza kuingia katika tundu la sindano na kupenya? Ni ngumu zaidi kuliko hili kwa tajiri kuweza kuingia kwenye ufalme wa Mungu.” Kugundua namna gani lugha inayopokea tafsiri inatumia maswali yasiyodai jibu Watafsiri wanahitaji kusikiliza na kuona ni kwa namna gani wazungumzaji wa lugha inayopokea tafsiri wanatumia maswali yasiyodai jibu kwenye mazungumzo yao ya kila siku. Wanahitaji pia kuchunguza matini ndefu ambazo zimerokodiwa kutoka kwenye lugha inayopokea tafsiri. Dhumuni ni kuchunguza haya yafuatayo: 1) Kama lugha hiyo inatumia maswali yasiyodai jibu (lugha nyingi hufanya hivyo); na ikiwa ni hivyo, kazi ambazo maswali yasiyodai jibu yanakuwa nazo kwenye lugha hiyo. 2) Pia, katika hali gani wazungumzaji wa lugha inayopokea tafsiri wanatumia maswali yasiyodai jibu? Kwa mfano, je, yanatumika kwenye lugha ya mazungumzo na maandishi? Je, yanatumika kwenye mazungumzo rasmi na yasiyo rasmi (ya mtaa mtaa)? Ni kwa aina gani ya mazungumzo ambako yanatokea zaidi? Ni kwenye majadiliano? Au kwenye mahubiri au kuhimiza mtu fulani? 3) Je, kuna maneno maalum au miundo ya kisarufi (kama kishirikishi maalum) ambayo hutumika kuonyesha wakati ambapo swali ni swali lisilodai jibu? Hata mzungumzaji ambaye lugha inayopokea tafsiri ni lugha yake ya kwanza anatakiwa kufanya utafiti huu. Iwapo utakuwa makini katika kutambua tofauti zilizoko kati ya lugha chanzo na lugha yako, itakusaidia kutambua sehemu ambazo marekebisho yanahitajika. Sura ya 35 Maswali yasiyodai jibu  Kumbuka Kila mtafsiri anahitaji kutafiti juu ya maswali kwenye lugha inayopokea tafsiri. Ona ni wakati na kwa jinsi gani maswali yasiyodai jibu yanatumika kwenye lugha, na ni kwa kazi gani. Unahitaji kufahamu ni muundo gani wa maneno au wa kisarufi unaonesha kwamba swali lisilodai jibu linatumika. Kuwa mwangalifu kutambua wakati muundo wa swali katika matini chanzo ni swali lisilodai jibu. Kwa kila swali lisilodai jibu, zingatia lengo la mwandishi lilikuwa nini katika kutumia muundo huo. Baada ya hapo, angalia ni kwa njia gani maana hiyo inawezaje kuelezewa tena - kwa usahihi, uwazi, asilia na inayokubalika kwenye lugha inayopkea tafsiri. Mazoezi katika kutambua na kuchambua maswali yasiyodai jibu Zoezi la nne Kwa kila moja ya vifungu vilivyo hapa chini, fanya yafuatayo: (1) Elezea kusudi au kazi ya kila moja ya maswali yafuatayo: Angalia muktadha popote pale inapohitajika. (2) Fikiria kwamba unatafsiri kwenye lugha ambayo kamwe haitumii maswali yasiyodai jibu. Elezea upya kila mfano (kwa Kiswahili) kwa muundo ambao unaelezea maana sahihi iliyokusudiwa, lakini si kwa kutumia muundo wa swali. Jaribu kutunza msisitizo na msisimko uleule. a. Wanafunzi walipouona, wakashangaa, wakisema, “Jinsi gani mtini umenyauka mara moja?” (Mathayo 21:20) b. Je, kipofu anaweza kumwongoza kipofu? Je, hawataingia wote wawili shimoni? (Luka 6:39) c. Naye [Martha] akamwendea akasema, “Bwana, hujali kwamba dada yangu ameniacha nitumike peke yangu? Mwambie basi anisaidie.”(Luka 10:40) d. Shomoro watano huwauzwi kwa senti mbili? (Luka 12:6) e. Naye Bwana akasema, “Ni nani basi meneja mwaminifu na mwenye busara, ambaye bwana wake atamweka juu ya nyumba yake, awape mgao wa chakula kwa wakati wake?” (Luka 12:42) f. Yule mwanamke Msamaria akamwambia, “Imekuwaje wewe Myahudi kuniomba maji, mimi mwanamke Msamaria?” (Yohana 4:9) g. Alipokwisha kuwaosha miguu ma kuvaa mavazi yake ya nje na kurudi mahali pake, akawaambia, “Je, mnaelewa nilichowafanyia? Ninyi mwaniita Mwalimu na Bwana, na mwasema kweli.” (Yohana 13:12-13) h. Pilato akajibu, “Je, mimi ni Myahudi? Taifa lako mwenyewe na makuhani wakuu wamekukabidhi kwangu. Umefanya nini?” (Yohana 18:35) Mazoezi katika kutambua na kuchambua maswali yasiyodai jibu  i. Lakini Petro akasema, “Anania, kwa nini Shetani amekujaza moyo wako kumwambia uongo Roho Mtakatifu na kujiwekea sehemu ya mapato ya kiwanja? Ingawa ilibaki bila kuuzwa, je, haikubaki kuwa yako mwenyewe? Na baada ya kuuzwa, je, haikuwa mikononi mwako? Kwa nini umepanga jambo hili moyoni mwako? Hukumdanganya mwanadamu bali Mungu.” Anania aliposikia maneno hayo, akaanguka chini na kukata roho. Na hofu kuu ikaja juu ya wote waliosikia habari hiyo. (Matendo 5:3-5) j. Tuseme nini basi? Je, tudumu katika dhambi ili neema izidi kuwa nyingi. La hasha! Sisi tulioifia dhambi tunawezaje kuendelea kuishi ndani yake? (Waroma 6:1-2) Zoezi la tano Kwa kila kimojawapo ya vifungu vifuatavyo, linganisha toleo lililonukuliwa hapo chini angalau na matoleo mengine mawili ya lugha ya Kiswahili, au matoleo ya lugha nyingine. Kwa kila kifungu fanya haya: (1) Elezea kazi za swali lisilodai jibu. Iwapo kuna kazi zaidi ya moja, elezea kazi zote. (2) Elezea upya kifungu hicho (kwa Kiswahili) kwa njia ambayo itaelezea maana sahihi iliyokusudiwa, lakini inayopuka muundo wa swali. Mfano: kutoka Waebrania 2:3 Kazi Je, sisi tutapaje kupona kama tusipojali wokovu mkuu namna hii? Kusisitiza ukweli => hakuna (kwa hakika) njia (kabisa) tuwezayo kuepuka Ikiwa tutapuuza wokovu mkuu namna hii Kifungu Kazi a. Lakini nikifananishe kizazi hiki na nini? Ni kama watoto wanaokaa sokoni. (Mathayo 11:16) b. Yesu akajibu, “Enyi kizazi kisicho na imini, na kilichopotoka, nitakaa nanyi hadi lini na kuwavumilia? Mlete mwanao hapa.” (Luka 9:41) c. Je, Musa hakuwapa ninyi sheria? Lakini hakuna hata mmoja wenu anayeshika sheria. Kwa nini mnatafuta kuniua? (Yohana 7:19) d. Je, wewe ni mkuu kuliko baba yetu Abrahamu ambaye alikufa? (Yohana 8:53) e. (Simoni Petro) akamwambia, “Bwana, wewe unioshe miguu yangu?” (Yohana 13:6) f. Tuseme nini basi juu ya mambo haya? Ikiwa Mungu yuko upande wetu, ni nani awezaye kuwa kinyume chetu? (Waroma 8:31) Sura ya 35 Maswali yasiyodai jibu  g. Je, hungemwogopa yule aliye na mamlaka? Basi tenda lililo jema, nawe utapata kibali chake. (Waroma 13:3-4) h. Je, mtu yeyote wakati wa kuitwa alikuwa tayari ametahiriwa? Asitafute kuondoa alama za tohara. (1Wakorintho 7:18) i. Kama mwili wote ungekuwa jicho, kusikia kungekuwa wapi? Kama mwili wote ungekuwa sikio, kunusa kungekuwa wapi? (1 Wakorintho 12:17) j. Mlikuwa mkikimbia vizuri. Ni nani aliyewazuia msiitii kweli? (Wagalatia 5:7) Zoezi la sita Soma Luka 11:5-13. Tafsiri kifungu hiki kwenye lugha yako, ukiwa makini kwenye maswali yasiyodai jibu. Kuhusu kutafsiri maswali ya kweli (1) Kama maswali yasiyodai jibu, maswali ya kweli yanakuwa na maana, zinazooneshwa na muundo wa maswali. a) Wewe ulikuwa wapi hapa duniani? Swali hili linaweza kutumiwa na mzazi kwa mtoto ambaye anachelewa kurudi nyumbani. Ni swali la kweli, linahitaji jibu, lakini muundo wa swali unaonesha pia hali ya mshangao au kuudhika kwa upande wa mzungumzaji. b) Hutarudi mpaka Jumanne, si ndiyo? Swali hili pia ni swali la kweli, lakini muundo wa swali unaashiria kwamba mzungumzaji anadhani kwamba mtu anayemuuliza hatarudi mpaka siku ya Jumanne, na anategemea yeye athibitishe hili. (2) Hisia ambazo anakuwanazo mtu fulani wakati anapouliza swali ni sehemu ya maana. Tafsiri nzuri itaelezea hisia hii. Watafsiri wanahitaji kuwa makini ili kutambua hisia inayoandamana na swali, na maana nyingine yeyote ambayo inaweza kuwa nayo. (3) Majibu ya maswali pia yanahitaji kutafsiriwa kwa uangalifu. Lugha nyingi zina njia mbalimbali za kujibu swali, kulingana na muundo wa maswali. Hii ni kweli hasa wakati swali ni swali “hasi.” Linganisha majibu ambayo yanawezekana kwa swali hasi, “Huji?” Iwapo mtu anayeulizwa haji, basi jibu la “Kiingereza” ni: “Hapana” (ikimaanisha, “Hapana, sitakuja.”) Lakini lugha zingine nyingi zingejibu: “Ndiyo.” (ikimaanisha, “Uko sahihi, sitakuja.”) Arden Sanders (mawasiliano ya binafsi) anaripoti kwamba, hii itakuwa ni njia sahihi ya kuitikia kwenye lugha ya Kitok ya huko Papua New Guinea. Raslimali za nyongeza kuhusu “Maswali yasiyodai Jibu”  Iwapo mtu anayeambiwa anakuja, basi jibu la “Kiingereza” litakuwa; “Ndiyo” (ikimaanisha, “Ndiyo, ninakuja.”) Lakini lugha nyingi zingejibu: “Hapana” (ikimaanisha, “Hapana, hauko sawa, ninakuja.”) Uangalifu unahitajika ili kuepusha kutoelewa! Kwenye lugha tofauti kuna njia tofauti pia za kuitikia maelezo. Mwanzo 18:15 Lakin Sara akakana akisema, “Sikucheka.” kwa maana aliogopa. Akasema, “Hapana, lakini umecheka!” (Tafsiri kutoka ESV, tafsiri sisisi kutoka lugha ya Kiebrania.) Kwenye Kiingereza za kisasa, inakuwa asilia kusema, “Ndiyo, ulifanya hivyo.” Tafsiri kutoka NIV Sara aliogopa, kwa hivyo akadanganya na kusema, “Sikucheka!” Lakini akasema, “Ndiyo, umecheka.” Tafsiri kutoka GNT Kwa sababu Sara aliogopa, alikana. “Sikucheka,” alisema. “Ndiyo, ulifanya hivyo,” akajibu. “Umecheka.” Muundo wa kuitikia utategemea uhusiano wa wale wanaohusika, pamoja na mazingira husika. Raslimali za nyongeza kuhusu “Maswali yasiyodai Jibu” BT4 Nyenzo zinazopatikana kwenye mtandao 35_Rhetorical_questions_1-Two-kinds_of_questions.pptx 35_Rhetorical_questions_2-Bible_examples.pptx 35_Rhetorical_questions_How_to_translate.pptx 35_Rhetorical_questions_in_the_JESUS_Film.pptx Kwa masomo zaidi Estes, Douglas. 2017. Questions and rhetoric in the Greek New Testament: An essential reference resource for exegesis. Grand Rapids: Zondervan. Notes on Translation 44 June 1972. (Habari nzima inayohusiana na maswali yasiyodai jibu, ikiwa pamoja na makala zifuatazo:) Beekman, John. Analyzing and translating the questions of New Testament, 3-21. Elkins, Richard E. Supposition rules for rhetorical questions in English and Western Bukidnon Manobo, 21-24. Andrews, Henrietta. Rhetorical questions in Otomi of the State of Mexico (San Felipe Santiago), 25-28. Kirkpatrick, Lilla. Rhetorical questions in Korku of Central India, 28-32. Sura ya 35 Maswali yasiyodai jibu  Crouch, Marjorie. Rhetorical questions in Vagla of Ghana, W. Africa, 32-36. Levinsohn, Stephen H. Questions in Inga, and their use in Mark’s Gospel, 36-39. Longacre, Robert E. Rhetorical questions in Trique, 39-40. Rountree, S. Catherine. Questions-invitations, 40. Sayers, Barbara J. What is it that I don’t know? 40.  Sura ya  Changamoto za Kiutafsiri - Marejeo Hapa chini kuna orodha ya changamoto za kiutafsiri ambazo zimejadiliwa kwenye mwongozo huu. Isome ili ujikumbushe mambo ambavyo unapaswa kuwa makini navyo wakati unapotafsiri. (1) Maana ambazo haziwiani (sura ya 21) Maneno kwenye lugha inayopokea tafsiri mara nyingi hayawiani neno-kwa-neno na maana ya maneno yaliyoko kwenye lugha chanzo. Suluhisho: Tafsiri neno kulingana na maana yake kwenye muktadha. Neno moja kwenye lugha chanzo linaweza kutafsiriwa kwa maneno tofauti kwenye lugha inayopokea tafsiri, kutegemeana na muktadha. (2) Maneno ambayo yana maana tofauti (Sura ya 21) Neno moja huenda likawa na maana kadhaa tofauti, kutegemeana na muktadha. Suluhisho: Tafsiri neno kulingana na maana yake kwenye muktadha ambako linatokea. (3) Maneno ambayo yanayoenda pamoja (Sura ya 21) Kwenye lugha yoyote, maneno yanatokea kwa pamoja yakiwa na maneno mengine kwa mtangamano asilia. Mitangamano asilia inatofautiana kwenye lugha tofauti. Suluhisho: Wakati wa kutafsiri, tumia maneno yakiwa na wenzi wao wa asilia kwenye lugha inayopokea tafsiri. (4) Mawazo yasiyofahamika (Sura ya 22 na ya 23) Matini ya Biblia inaweza kujumuisha vifungu vya rejea kwa kitu au dhana ambayo haifahamiki kwa hadhira ya utafsiri. Masuluhisho yanayowezekana yanajumuisha haya yafuatavyo: 1) Kutumia kirai cha maelezo. 2) Kufanya mbadala kwa kitu kinacholingana. 3) Kutumia neno la kigeni kutoka kwenye lugha nyingine. 4) Kutumia neno lenye maana ya jumla. 5) Kutmia maneno mahsusi zaidi. (5) Maneno maalum ya Kibiblia (sura ya 24) Maneno muhimu ya Kibiblia yanaelezea mila na imani za kidini za Kiyahudi na Kikristo, dhana ambazo huenda hazifahamiki kwenye hadhira ya utafsiri. Suluhisho: Ili kutafsiri maneno maalum ya Kibiblia, fuata hatua hizi nne: 1) Chunguza maana ya neno chanzo. 2) Linganisha neno hilo na maneno mengine yenye maana inayofanana. Sura ya 36 Changamoto za Kiutafsiri - Marejeo  3) Fikiria kuhusu njia zinazoweza kufuatwa ili kutafsiri neno hilo. Chagua moja kwa majaribio. 4) Lijaribu neno ambalo umelichagua kulifanyia majaribio kwa kuona jinsi gani linaeleweka na wawakilishi wa wazungumzaji wa lugha inayopokea tafsiri. Pia, angalia iwapo linatoa maana sahihi kwenye vifungu tofauti tofauti vya Maandiko abamo linatokea. (6) Tofauti za kitamaduni (sura ya 25) Kuna tofauti nyingi baina ya utamaduni wa Kibiblia na ule wa lugha inayopokea tafsiri. Mwandishi wa Kibiblia aliandikia kwa ajili ya watu walioishi mamia au maelfu ya miaka iliyopita. Suluhisho: Kuwa mwaminifu kwa kweli za kihistoria; usizibadilishe. Lakini tafsiri kwenye njia ambayo maana iliyokusudiwa na mwandishi wa awali inaeleweka na hadhira mpya. (7) Njia za kutoa habari za usuli (sura ya 14 na ya 15)Msomaji wa tafsiri atahitaji baadhi ya habari za usuli ili aweze kuelewa ujumbe wa awali. Suluhisho: Habari za usuli za ziada zinaweza kutolewa kwa msomaji zikiwa kwenye aina za habari zifuatazo: Picha/vielelezo, faharasa, futinoti Utangulizi wa vitabu vya Biblia Vijitabu vidogo vya habari za usuli wa Biblia. (8) Mawazo tukio (sura ya 26) Kwenye Kiingereza, wakati mwingine mawazo tukio yanaelezewa kwa nomino dhahania. Uhusiano baina ya tukio na washiriki kwenye tukio inaweza isiwe wazi. Suluhisho: Ili kugundua maana kwa uwazi zaidi, jaribu kuelezea upya mawazo tukio kama vitenzi. (9) Kirai chenye muundo wa “ya” (sura ya 27)Kirai chenye muundo wa “ya” au miundo jeni mingine kwenye matini ya awali za lugha kama ya Kiingereza inaelezea mahusiano tofauti tofauti. Suluhisho: Kuwa mwangalifu ili kutambua virai vyenye muundo wa “ya” kwenye matini ya awali. Tafiti kwa uangalifu uhusiano uliopo kati ya maneno husika. (10) Vitenzi vitendeshi (sura ya 28) Lugha nyingi hazina muundo wa vitendeshi, lakini zina njia zingine za kuelezea tofauti sawa za maana. Suluhisho: Soma matini asilia zilizoko kwenye lugha inayopokea tafsiri, ili kugundua njia zinazolingana za kueleza maana sawa. (11) Njia za mkato (sura ya 29) Matini ya lugha ya awali inaweza kuwa na njia ya mkato kisarufi, inayoacha baadhi ya maneno kwa sababu maana ilikuwa ingeeleweka na hadhira yake chanzo. Suluhisho: Inaweza kuwa muhimu kufanya sehemu inayokosekana iwe wazi. Ni muhimu kufanya maana kamili iwe wazi. Sura ya 36 Changamoto za Kiutafsiri - Marejeo  (12) Vifungu changamano (sura ya 30) Wakati mwingine inakuwa ngumu kuielewa maana iliyoko kwenye kifungu. Suluhisho: Inaweza kusaidia kukichanganua kifungu kwa kufuata hatua tatu zifuatazo: 1) Tafuta mawazo tukio na uyaelezee upya kama vitenzi. 2) Jaza washirika kwenye matukio haya. 3) Kiandike upya kifungu ili kuonyesha mahusiano kwa uwazi. (13) Mpagilio wa matukio (sura ya 31) Katika matini za Kibiblia, matukio hayaelezwi kila mara katika mpangilio yalivyotokea. Hii inaweza kuwachanganya wasomaji. Suluhisho: Hakikisha kuwa kuna viashiria wazi vya kisarufi ili kuifanya habari iwe wazi. Ikibidi, ipangilie upya habari, ili kwamba matukio yanaelezewa kwa mpangilio ambao yalitokea. (14) Sentensi ndefu (sura ya 32) Huenda sentensi kwenye matini ya awali ikawa ni ndefu na ngumu. Suluhisho: Fikiria kuvunja sentensi ndefu ngumu ili ziwe sentensi fupi. Pia chukua muda kusoma miundo asilia ya sentensi kwenye lugha inayopokea tafsiri na kufuata miundo hii asilia unapotafsiri. Kwa maelezo zaidi angalia sura ya 38 na ya 40. (15) Milingano –tashbiha na sitiari (sura ya 33) Mada inaweza kulinganishwa na kitu kingine. Jambo la kufanana kati ya mada na kielelezo sio wazi kila wakati. Suluhisho: Kabla ya kutafsiri, tafuta 1) mada ni ipi - ni kitu gani kinachozungumzwa; 2) kielelezo ni kipi - mada inalinganishwa na kitu gani; na 3) jambo la kufanana ni lipi - ni sifa gani inashirikianiwa. (16) Tamathali za usemi zingine (sura ya 34) Wakati mwingine, maana halisi ya kirai ni tofauti na maana ya juu ya maneno husika. Suluhisho: Kwanza, tafuta maana kamili. Kisha ielezee upya maana hiyo kwa njia ambayo itakuwa inaeleweka wazi, huku ukiendelea kudumisha matokeo na athari zile zile. (17) Maswali yasiyodai majibu (sura ya 35) Maswali mengine hayatarajii majibu, lakini yanatumika kwa makusudi mengine. Suluhisho: Kwa kila swali ndani ya matini ya awali, kwanza uliza, “Je, hili ni swali la kweli au ni swali lisilohitaji majibu?” Iwapo ni swali lisilohitaji majibu, kisha uliza, “Maksudi yake ni gani kwenye muktadha huu?” Kisha tafsiri kwa njia inayotimiza kusudi sawa. Sehemu ya 6 Kugundua Lugha Yako Utangulizi wa sehemu ya 6 Kila lugha ina mitindo yake ya kipekee. Inavutia sana kugundua mitindo ya lugha, na kufahamu mitindo na aina yake ya kipekee. Kwa kutafiti lugha yake mwenyewe, mtafsiri anafikia hatua ya kufahamu utajiri na hazina na uweza wake, na anakuwa na anaweza kutumia zaidi utajiri huo katika tafsiri yake. Pia anakuwa makini zaidi kwenye sehemu ambako lugha yake inatofautiana na Kiingereza, au au lugha yoyote asili anayotafsiri kutoka. Kutokana na hili, anakuwa kuepuka hatari ya kufuata kwa ukaribu sana muundo wa lugha chanzo kwenye tafsiri yake. Kwenye mwongozo huu, inawezekana tu kutoa miongozo ya mwanzo ya jinsi ya kugundua utajiri wa lugha yako. Lakini huu ni mwanzo wa muhimu, ambao unaweka msingi wa utafiti zaidi. Jadili hili pamoja na mshauri mwelekezi wako, atakayeweza kukupatia nyenzo zaidi za kukuongoza kwenye kutafiti lugha yako.  Sura ya  Kanuni za Tahajia Thabiti Kusudi la sura hii ni kuwasaidia watafsiri kwenye hali ambapo mfumo wa kuandika lugha umeanzishwa hivi karibuni. Ni jambo la muhimu kwamba watafsiri wawe wanaweza kuandika lugha inayopokea tafsiri kwa usahihi kabla ya kuanza kazi kuu ya utafsiri. Na iwapo hawajapata ujuzi huu, hii itawaathiri kimawazo na wakose kuzingatia yaliyomo katika tafsiri. Muda unaotumika wakati wa kuanza kwa mradi kwa kuwapatia mafunzo watafsiri na washiriki wengine ili waandike lugha kwa usahihi utaokoa muda mwingi zaidi baadaye. Ikiwa mienendo mizuri inaundwa mwanzoni mwa mradi, makosa mengi yataweza kuepukwa, hivyo kazi ya uhariri haitakuwa kubwa. Iwapo mpango wa uandishi kwenye lugha inayopokea tafsiri utakuwa bado haujaandaliwa, jadili na mshauri ama mshauri mwelekezi wako, ili kuona ni hatua gani zinaweza kuchukuliwa ili kuelekea kwenye kutengeneza mfumo wa tahajia. Jambo hili litachukua muda, bidii, mwingiliano, na ushirikiano na wengine. Msaada wa mtu aliyefunzwa katika isimu utahitajika. Kuna mifumo tofauti ya uandishi kwenye maeneo mbalimbali ya dunia. Washauri waelekezi kwenye eneo la lugha yako watakuongoza ili kupata mfumo ambao unafaa zaidi kwa lugha yako. Wataangalia sifa za familia ya lugha ambayo lugha hii ipo. Tunaangalia kuhusu lugha ambazo zinatumia maumbo ya tahajia ya lugha ya Kiingereza, ambazo kiufundi zinajulikana kama tahajia za Kilatini (Kirumi), ikiwezekana pia na herufi zingine au alama za kiuandishi. Swali: Je, ni machapisho gani ambayo tayari yanapatikana katika lugha yako? Tengeneza orodha ya vitabu na nyenzo zingine ambazo zimechapishwa kwenye lugha yako au kuhusu lugha yako. Iwapo hakuna nakala, tafuta namna ya kuzipata. Je, kuna kitabu ambacho kinafundisha namna ya kuandika lugha hiyo? Hakikisha unapata nakala na uisome vizuri. Sura ya 37 Kanuni za Tahajia Thabiti  Sifa za mfumo thabiti wa tahajia Kwenye mfumo thabiti wa tahajia, kuna mambo matatu ambayo ni ya kweli: Kila alama inawakilisha sauti sawa wakati wote. Kwa sauti inawakilishwa na alama sawa wakati wote. Hakuna herufi kimya ambazo zisizohitajika.3 Mara tu unapokuwa umejifunza kutambua matamshi ya lugha yako, na kufahamu njia ya kuandika kila sauti, utaweza kuandika kila neno kwa usahihi. Hutahitaji kujifunza tahajia ya mamia ya maneno. Wasomaji wapya hao watajifunza kusoma kwa urahisi kwa sababu, mara tu watakapojifunza herufi za tahajia, wataweza kutamka maneno mapya. Mfumo wa uandishi wa lugha ya Kiingereza Kwa bahati mbaya, lugha ya Kiingereza haina mfumo thabiti wa wa uandishi. .1 Katika Kiingereza, alama moja inaweza kusimamia matamshi kadhaa tofauti. Soma maneno kwenye kila safu kwa sauti na usilikilze sauti inayowakilishwa na herufi iliyowekewa wino nzito. Orodha 1 Orodha 2 Orodha 3 Orodha 4 Orodha 5 cough cane chair go hot tough cap choir girl hour although circle machine gentleman through cinema bough .2 Katika Kiingereza, sauti moja inaweza kuandikwa kwa njia tofauti. Cinema, sick Sheep, passion, nation Sea, bee, key, receive, believe Threw, through, blue, do Rain, reign, lane, break .3 Kiingereza herufi nyingi “kimya” au “za ziada” ambazo haziwakilishi sauti yeyote hata kidogo. Je, unaweza kusikia sauti “k” katika maneno haya? know, knife, knee 3 Mambo haya yana muhtasari wa maelezo rahisi. Katika kuamua juu ya mfumo thabiti wa tahajia katika lugha yeyote, kuna vitu vingine ambavyo vinatakiwa kuzingatiwa, kama vile matumizi ya herufi kubwa - pale ambapo herufi kubwa na herufi ndogo zinasimamia matamshi sawa. Au tahajia thabiti ya vipengele vya kisarufi. Hali hii itategemea uchanganuzi wa kifonolojia na kisarufi wa lugha inayohusika. Kuangalia sauti za irabu  Ni “herufu gani za kimya” ambazo unaweza kupata katika maneno yafuatayo? hour, honour (linganisha na “house) psalm, Sarah, sword pepper (linganisha na “paper”) fuss (linganisha na “bus”) Ni wazi kutokana na mifano hii kwamba irabu na konsonanti katika Kiingereza hazifuati mfumo dhabiti. Kumbuka Mfumo thabiti wa uandishi unafuata kanuni hizi: Kila alama inawakilisha sauti sawa wakati wote. Kwa sauti inawakilishwa na alama sawa wakati wote. Hakuna herufi kimya ambazo zisizohitajika Kwenye baadhi ya lugha, kunaweza kuwa na herufi fulani ambazo zinatumiwa kuashiria sifa maalum za lugha. Kwa mfano, wakati mwingine herufi h kuashiria tofauti ya toni au irabu. Kwa hali hiyo, hata kama herufi hiyo haitamkwi, bado ina kazi muhimu. Kuangalia sauti za irabu Kila lugha ina jozi maalum za sauti. Kwa mfano, lugha moja inaweza kuwa na sauti 7 za irabu na 25 za konsonanti. Lugha nyingine inaweza kuwa ina irabu 12 na konsonanti 19. Katika lugha ya Kiingereza imechanganuliwa kuwa kuna sauti 12 bainifu za irabu na zingine za 8 za kipekee 8 (sauti za irabu zinazoteleza). Hata hivyo, kwenye abjadi za Kiingereza, kuna alama 5 tu za irabu: a, e, i, o, u. Hivyo iwapo alfabeti ya Kiingereza inatumika kuandika irabu za lugha ambayo ina sauti ya irabu zaidi ya tano, mojawapo ya njia zifuatazo inaweza kutumika ili kutenganisha sauti tofauti: Kutumia alama za diakitriki chini au juu ya moja au zaidi ya herufi za irabu. Kwa mfano, lugha ya Jur Mӧdo inatumia, herufi za irabu ï, ё na ӧ kama herufi za irabu kwa nyongeza ya i, e, na o, kama zinavyofanya lugha kadhaa huko Sudan ya Kusini. Angalia pia ọ. na ẹ kama zilivyo kwenye lugha ya Kibembe hapa chini Mbadala wake, tumia alama za ziada, kama ɛ au ͻ. Ikiwezekana, tumia mchanganyiko wa alama mbili za irabu. Moja ya chaguzi mbili za kwanza kwa kawaida hupendekezwa zaidi kuliko mchanganyiko wa alama. Baadhi ya sifa za nyongeza za kujifunza Inawezekana kukawa na baadhi ya sauti za irabu zinazotokea puani, ambayo wakati mwingine zinaandikwa na alama juu ya herufi. Kunaweza kuwako tofauti za urefu wa irabu. Kwa mfano, kwenye lugha ya Kibembe, ẹbanga, likiwa na [a] fupi, linamaanisha “uchafu,” wakati ẹbaanga, likiwa na [aa] ndefu, linamaanisha “msumari.” Sura ya 37 Kanuni za Tahajia Thabiti  Kwenye lugha ya Dinka ya huko Sudan ya Kusini, tofauti ya urefu wa irabu wakati mwingine inaashiria tofauti kati ya umoja na uwingi, kama ilivyo dit “ndege mmoja” lakini diit “ndege wengi.” Mfano Maneno yafuatayo yanatoka kwenye lugha ya Mbembe, inayoongelewa huko jimbo la Cross River, nchini Nigeria, inayotokana na familia ya lugha ya Benue-Congo. Alama zilizoko chini ya irabu zinawakilisha sauti tofauti tofauti za irabu: e na ẹ zinawakilisha matamshi mawili tofauti. Kwenye uandishi wa kifonetiki, ẹ inanakiliwa kama [ɛ ]. o na ọ zinawakilisha matamshi mawili tofauti. Kwenye uandishi wa kifonetiki, ọ inanakiliwa kama [ͻ]. Chati hii inaonyesha kwamba lugha ya Mbembe ina irabu tofauti 7, a e ẹ i o ọ u. a abarada ‘ukubwa’ i icho ‘mwaka’ aduk ‘kisiwa’ idima ‘kibuyu’ e echi ‘mti, fimbo’ o obo ‘kifo’ eso ‘kichwa’ ose ‘hadithi’ ebe ‘shamba la mapema’ obe ‘mdudu kwenye kiganja’ ẹ ẹfa ‘mbwa’ ọ ọwomo ‘mmea’ ẹjo ‘mtungi wa maji’ ọgbo ‘riika’ u evu ‘mbuzi’ otum ‘mjusi wa kawaida’ (u haitokei mwanzoni mwa neno) Sauti za irabu kwenye lugha yako Kuna sauti ngapi za irabu kwenye lugha yako unayoiandika? Je, kila moja inaandikwaje? Ziorodheshe, zikiwa na “neno la mwongozo” kwa kila sauti ya irabu. Kuangalia sauti za konsonanti Lugha ya Kiingereza imechanganuliwa kwamba ina sauti 24 za konsonanti. Baadhi ya sauti hizi zinaandikwa zikiwa na “konsonanti mbili”, kwa mfano, ch, sh, th, ng. Kwa upande wa lugha ya Kiswahili, hizi nazo zipo kwa mfano, ch, dh, sh, th, mg, ng. Kwa ujumla, konsonanti za Kingereza zimeandikwa kwa uthabiti kuliko irabu za Kiingereza, lakini bado zinakosa uthabiti kwa kiwango cha juu. Sauti za konsonanti kwenye lugha yako (1) Kuna sauti za konsonanti ngapi kwenye lugha yako ambayo unaiandika? Je, kuna sauti yoyote inayoadikwa ikiwa na konsonanti mbili? Ziorodheshe zikiwa na “neno la mwongozo” kwa kila mojawapo. “Neno mwongozo” itakukumbusha namna ya kuitamka sauti hiyo. Kwa mfano, Kuangalia toni kwenye lugha yako  Konsonanti Neno la mwongozo Maana ya neno la mwongozo bh ẹbhaam ‘ngombe’ kp ẹkpa ‘mfuko’ ng egbong ‘vita’ (2) Je, kuna sauti za konsonanti zingine ambazo zinahitaji uangalizi maalum? Hizo nazo ziorodheshe pia zikiwa na “neno la mwongozo” kwa kila moja mojawapo. (3) Je unaona vizuizi vyovyote kwenye nafasi ambayo konsonanti fulani inatokea? Kwa mfano, kwenye baadhi ya lugha, ni konsonanti fulani tu ambazo zinaweza kutokea mwishoni mwa neno. Kuangalia toni kwenye lugha yako Je, lugha unayoiandika ina toni zinazosababisha utofauti katika maana? Je, kuna maneno ambayo yana konsonanti na irabu ambazo zina sauti sawa lakini zinatofautiana kwenye uzito wa sauti? Kwenye mifano ifuatayo, irabu zinazotamkwa kwa sauti ya chini hazijawekewa alama, wakati ambapo zile zenye sauti ya juu zimewekewa alama ya lafudhi: (1) Kwa mfano, ọkka ‘mama’ ọkka ‘kaa’ gwo ‘kunyoa kichwa’ gwo ‘kunywa’ Wakati mwingine, toni inaweza kuashiria tofauti muhimu ya kisarufi. (2) Kwa mfano, mọ’tá ikiwa na toni ya juu -juu ‘atakwenda (chanya) mọtá ikiwa na toni ya chini- juu ‘hatakwenda’ (kanushi) Ikiwa lugha unayoiandikia ina toni inayosababisha utofauti katika maana, fanya haya yafuatayo: (1) Orodhesha ya baadhi ya maneno ambayo yanatofautiana yenyewe kwa toni tu. Iwapo utaratibu wa tahajia wa lugha ina utaratibu kwa kuweka alama za toni, andika alama sahihi za toni. (2) Je kuna sifa zozote za kisarufi ambazo zinaashiriwa na tofauti ya toni na zinawekewa alama kwa njia maalum? Ikiwa ni hivyo, ziorodheshe na uelezee jinsi kila moja inavyoandikwa, huku ukitolea na mifano. Kuangalia mgawanyo wa maneno kwenye lugha yako (1) Andika sheria zozote maalum zinazohitaji kukumbukwa kuhusu mgawanyiko wa maneno kwenye lugha yako. Hii inaweza kujumuisha kanuni inayosimamia uandishi wa maneno changamano. Sura ya 37 Kanuni za Tahajia Thabiti  (2) Angalia nyuma kwenye moja ya matini ambazo umeziandika kwenye lugha yako - kwa mfano, mazoezi ya kuandika kwenye sura ya 6. Angalia mambo yoyote yanayohitaji kukumbukwa kuhusu mgawanyo wa maneno. Kuangalia juu ya alama za uakifishaji kwenye lugha yako (1) Orodhesha alama za uakifishaji ambazo zinatumika kwenye lugha ambayo unaiandikia na uelezee ambavyo kila moja inavyotumika. Angalia njia zozote ambazo alama ya uakifishaji inatumiwa tofauti na jinsi ambavyo inatumika katika Kiingereza. Kwa mfano, je alama ya apostrofi ( ’ ) inatumika katika uandishi wa lugha yako? Katika Kiingereza, alama ya apostrofi inatumika kwa njia mbili tofauti: 1) Inaonyesha umiliki juu ya nomino, kama kwenye “the child’s mother” (mama wa mtoto), “the dog’s tail”(mkia wa mbwa). 2) Inaonyesha kudondoshwa kwa herufi moja au mbili, kama ifuatavyo: “He isn’t coming” kwa “He is not coming.” “Don’t do that!” kwa “Do not do that!” “It’s time to go” kwa “It is time to go.” Ikiwa alama ya apostrofi inatumika kwenye kuandika lugha yako, andika maelezo ya jinsi inavyotumika, pamoja na mifano yake. (2) Fanya mapitio kwenye matini ulizoziandika mpaka sasa kwenye lugha yako, ukifanya na marekebisho yoyote yanayohitajika ya alama za uandishi. Angalia kanuni zozote za muhimu zinazohitaji kuzingatiwa kuhusu alama za vituo vya kiuandishi. Masuala ambayo hayajatatuliwa Iwapo utaratibu wa uandikaji wa lugha yako bado ni mpya kabisa, kunaweza kuwa na mambo ambayo yanahitaji utafiti na uchunguzi zaidi. Hivyo angalia ili kuona iwapo kuna jambo lolote linalohitaji uchunguzi zaidi. Je, tayari kuna kitabu cha lugha yako kinachoelezea jinsi sauti za lugha zinavyoandikwa? Iwapo hakuna, angalia ni kwa namna gani kinaweza kuandaliwa. Ni nani atakuwa na wajibu wa kufanya kazi hiyo? Raslimali za nyongeza kuhusu “Kanuni za Tahajia Thabiti”  Mambo ya kuangalia wakati wa kuhariri matini Tahajia Je kila sauti ya irabu na konsonanti imeandikwa kwa usahihi? Je toni imewekewa pale panapohitajika? Herufi kubwa Je majina yote ya viwakilishi yameandikwa kwa herufi kubwa? Je sentensi zote zimeanza zikiwa na herufi kubwa? Utenganishaji wa maneno Je, maneno yamegawanywa kwenye sehemu husika? Je kuna maneno yaliyounganishwa na ambayo yanahitaji kutenganishwa? Je, kuna maneno yoyote yaliyotenganishwa ili hali yanatakiwa kuunganishwa? Ugawaji wa sentensi na vifungu Je uvunjwaji wa sentensi umefanywa mahali panapostahili? Je sentensi zimewekewa alama za vituo vya kiuandishi? Je mgawanyo wa vifungu umefanya mahali sahihi? Alama za vituo vya kiuandishi Je maswali yote yamewekewa alama za kuuliza? Je, nukuu zote za hotuba za moja kwa moja zimefunguliwa na kufungwa? Raslimali za nyongeza kuhusu “Kanuni za Tahajia Thabiti” BT4 Nyenzo zinazopatikana kwenye mtandao 37_Examples_of_orthography_issues.pptx 37_Principles_of_a_good_writing_system.pptx 37_Principles_of_a_good_writing_system.pdf 37_Principles_of_a_good_writing_system-Quiz.pdf  Sura ya  Aina Tofauti za Maandishi – Aina za Hotuba Aina tofauti za mazungumzo Lugha inatumika kwa malengo tofauti. Tunatumia lugha ili kuwapa watu taarifa kuhusu habari mpya, kusimulia hadithi au kuhubiri, kuhimiza au kuwaasa watu ili wafanye vitu fulani, kufafanua kwa watu jinsi ya kufanya jambo fulani, na matumizi mengine mengi. Muundo wa lugha unaotumika unatofautiana kulingana na matumizi. Kwa mfano, mahubiri au hotuba ya kisiasa zinakuwa na sifa tofauti sana na za hadithi ama maelezo ya namna ya kutengeneza mkate. Katika kuchunguza muundo wa jumla wa matini, tunahitajika kuzingatia ni aina gani ya mawasiliano iliyoko. Maneno ya kiufundi yanayotumika ili kuelezea aina mbalimbali za matini ni aina ya maandishi na aina za misemo. Aina za misemo zinaweza kujadiliwa kwa kufanya marejea ya lugha kwa ujumla. Kwa mfano, jamii nyingi za kijamii zina nyimbo na mashairi. Lugha nyingi zina njia za kufanya amri au sheria, hivyo kwamba ukiona muundo fulani, utajua kuwa haya ni maandishi yenye mamlaka. Makundi mengi, na hata pengine yote, yana hadithi za kijadipamoja na aina nyingine za matini za masimulizi. Kila mojawapo ya aina hizi za misemo zina sifa zake binafsi ambazo zinatofautiana kati ya lugha moja na lugha nyingine. Kwa mfano, hadithi nyingi za kijadi kwa kawaida zina njia maalum za kuanzisha na kumalizia hadithi, na zina miundo ya kawaida katika usimuliaji wa hadithi, ambayo mara nyingi huishia kwa misemo kama, “na hii ndiyo maana …” Hivyo wale wanaosililiza wanaposikia muundo wa hadithi inapoanza, wanatambua kwamba wategemee hadithi ya kubuni. Mzungumzaji naye hawezi kutumia mfumo huo kama anakusudia kutoa maelezo ya tukio ambalo limetokea katika maisha halisi. Kulinganisha aina tofauti za misemo .1 Kulinganisha nathari na ushairi Aina za misemo zimepangwa kwa njia mbalimbali, zikiwa na alama na majina tofauti tofauti. Kwenye lugha nyingi, kuna ulinganisho wa wazi kati ya “nathari” na “ushairi.” Lakini kusudi la kutumika kwa ushairi linatofautiana. Ukiangalia kuhusu Zaburi na sehemu zingine za Agano la Kale, muundo wa ushairi katika Biblia umetumika mara nyingi katika kumsifu Mungu, na kwa ajili ya unabii (ujumbe kutoka kwa Mungu kwenda kwa wanadamu.) Kwenye lugha za kileo mashairi mara nyingi hutumiwa kwa ajili ya kuleta tabasamu! Sura ya 38 Aina Tofauti za Maandishi – Aina za Hotuba  Muundo wa ushairi unatofautiana kutoka lugha moja hadi nyingine, lakini mara nyingi unajumuisha Muundo maalum, labda mistari ina na urefu unaolingana, au mtindo wa mistari mirefu na mifupi; Muundo wa tashihisi (kurudiwa kwa sauti zilezile) au kibwagizo; Kurudiarudia kwa aina- wakati mwingine kurudiwa kwa wazo lilelile kwa njia zaidi ya moja, wakati mwingine kurudia kirai kilekile au kistari mara nyingi; Mkusanyiko wa tamathali za usemi, ikijumuisha na vidokezo vingine linganishi; Mkong’osio maalum. Ushairi unzweza pia kusishwa na muziki na nyimbo. Kwenye Biblia, ushairi unatumika mara nyingi katika kuelezea hisia kali na mihemuko. Mtafsiri anapaswa kuangalia namna ya kuwasilisha athari zile zile kwenye lugha yake. .2 Aina mbalimbali za nathari Aina za misemo zifuatazo zinapatikana kwenye lugha nyingi, ingawaje zinakuwa na miundo tofuati kutoka lugha moja hadi nyingine. Simulizi la yaliyotokea Kusimulia matukio yaliyotokea kwa mfuatano, kwa kawaida husimuliwa katika wakati uliopita. Simulizi inaweza kuwa ni kumbukumbu ya jambo fulani lililotokea, au inaweza kuwa ni hadithi isiyo ya kweli au ya kubuni. Hizi ni aina tofauti za simulizi: Simulizi ya kihistoria- habari za mpangilio au matukio yaliyotokea. Uzoefu wa kibinafsi - maelezo ya matukio yaliyoshuhudiwa na mwandishi au yaliyosemwa kama ushahidi wa moja kwa moja. Hadithi yenye wahusika (washiriki) wanaotangamana. Kunaweza kuwa na nukuu za mazungumzo yao pamoja. Hadithi zinaweza kujumuisha: o habari ya kweli ya matukio yaliyotokea; o Mifano yenye hoja za kufundisha; o hadithi za kijadi, mara nyingi zikiwa na ufunguzi maalum (kwa mfano, “hapo zamani za kale”), ili kuamsha matarajio fulani kwa msikilizaji au msomaji na o aina zingine za hadithi za kubuni zinazoleta burudani. Kulinganisha aina tofauti za misemo  Simulizi ya kushawishi Inalenga kuwashawishi watu kufikiri au kuishi kwa njia fulani; wakati mwingine kukemea. Hizi zinaweza kuchukua miundo tofauti kama ifuatavyo: Maelekezo kwa watumishi au wengine ya namna ya kufanya jambo fulani Hotuba rasmi za mfalme au kiongozi wa kisiasa Mahubiri: Mfano, maneno ya Stefano kwenye Matendo 7 (ambayo inajumuisha simulizi ya yaliyotokea Vifungu vya kufundisha Mfano: Mafundisho ya Yesu katika vitabu vya Injili Ushauri wa baba kwa mwanawe Barua Mfano: Barua za Paulo kwenye Agano Jipya, anapotoa maelekezo kwa waumini, pia zinazohusisha kutia moyo au kukemea, kufundisha na ushawishi. Sheria na amri; maagizo Sheria za moja kwa moja, zinazotumika kwenye hali zote Mfano: Amri Kumi kwenye Kutoka 20:1-7 Sheria zinazotegemea hali fulani, maagizo kuhusu jambo gani la kufanya iwapo hali fulani inatokea. Mfano: Luka 6:30 na kutoka kwa mtu ambaye anachukua vitu vyako, usimdai kwamba arudishe. Simulizi la utaratibu Maagizo ya namna ya kufanya jambo fulani Mfano: maagizo ya namna ya kujenga safina kwenye Mwanzo 6:14-16 Taarifa ya namna jambo fulani lilikuwa linafanywa hapo awali. Majadiliano Washiriki wawili au zaidi wanachangamana, wakinukuu kile wanachokisema Mchezo wa kuigiza Maombi, maombezi Mfano: Sala ya Bwana kwenye Luka 11:2-4 au Mathayo 6:9-13 Sura ya 38 Aina Tofauti za Maandishi – Aina za Hotuba  Kujifunza aina za misemo kwenye lugha yako Mtafsiri anahitajikufahamu sifa za aina mbalimbali zinazopatikana kwenye Biblia na kuzilinganisha na mifumo ya lugha inayotumika kwenye mazingira yanayofanana kwenye lugha inayopokea tafsiri hivi leo. Hii itajumuisha aina mbili za utafiti: Kuchunguza matini za Biblia, ili kuona sifa za aina mbalimbali za simulizi za Kibiblia. Kuchunguza matini za asili za aina mbalimbali kwenye lugha inayopokea tafsiri. Sura ya 39 inaonesha njia ya kukusanya na kupangilia aina za matini kwenye lugha inayopokea tafsiri kwa njia ambayo inakusaidia kuchunguza muundo na ruwaza za lugha. Sura za 40 na 41 zinatoa mifano na mapendekezo kwa ajili ya kujifunza mada mahsusi zinazohusiana na namna ya usemaji. Huu utakuwa ni utafiti unaoendelea kwa miaka mingi. Kwenye mwongozo huu wa mafunzo, tunazingatia matini za simulizi. Sehemu kubwa ya Biblia, katika Agano la Kale na Agano Jipya, iko katika mfumo wa masimulizi. Inapaswa kufahamika kwamba, kwa ujumla kitabu kimoja cha Biblia huenda kikawa ni cha aina moja, lakini huenda pia kinajumuisha simulizi za aina mbalimbali. Kwa mfano, vitabu vya Injili kwa ujumla ni matini simulizi, lakini zinajumuisha vifungu vya kufundisha, mafumbo, mazungumzo, nukuu kutoka Agano la Kale, na aina zingine za simulizi. Sanaa ya kikabila Kwenye miaka ya karibuni, umakini umewekwa katika kugundua aina maalum za kuongea na za sanaa ambazo kundi la lugha inaweza kuwa imeendeleza kwenye utamanduni wao. Hizi ni aina za sanaa ambazo zimetumiwa na kuthaminiwa na washiriki wa kikundi husika kwa miaka mingi. Zinaweza kujumuisha nyimbo, na aina za masimulizi, aina za muziki au kucheza muziki, na uchoraji au aina zingine za sanaa za kuona. Kitabu kilichoandkiwa na Brian Schrag, ambacho maelezo yake yanatolewa hapa chini, na tovuti zilizonukuliwa hapa chini, zinatupatia taarifa za namna ya kuchunguza aina hizo za sanaa za kitamaduni na za kipekee, na namna ya kuhimiza watu kutumia aina hizi za kitamaduni kwenye mawasiliano bora ya ujumbe. Jamii nyingi, zinatumia aina zao za simulizi za kitamanduni wanapotafsiri Biblia, na kwenye kuhusisha watu kwenye kusoma Maandiko, elimu kwa wasiojua kusoma na kuandika, na kwenye kazi kuleta mabadiliko kupitia kwa maendeleo. Raslimali za nyongeza kuhusu “Aina mbalimbali za Matini –Aina za Misemo” BT4 Nyenzo zinazopatikana kwenye mtandao 38_Recognizing_different_kinds_of_texts.pptx. 38_Testing_6-Genre_questions.pptx. Raslimali za nyongeza kuhusu “Aina mbalimbali za Matini –Aina za Misemo”  Tovuti Tovuti zifuatazo zinashirikisha uzoefu, mifano na fursa kuhusiana na namna ya kujifunza miundo ya Sanaa za kitamaduni, na kutangaza tunu yake kwenye mawasiliano yaliyo makamilifu: ethnoarts.sil.org/. www.ArtsForABetterFuture.org/. (Taarifa juu ya programu ya mafunzo iliyoandaliwa ili kuwasaidia jamii la walugha kufahamu na kuendeleza miundo ya asili ya Sanaa kwa ajili ya utafsiri wa Biblia, usimamizi wa kazi za Maandiko, na uendelezaji wa lugha.) Kwa masomo zaidi Schrag, Brian, and James Krabill. 2013. Creating local arts together. A manual to help communities reach their kingdom goals. Pasadena: William Carey Library. Stahl, Janet. 2017. Bible storytelling and healing communities. Global Arts and Christian Faith 5(1). http://artsand Christian faith.org/index.php/journal/article/download/30/32. Wendland, Ernst R., 2002. A literary-rhetorical approach to biblical text analysis and translation. In Timothy Wilt (ed). Bible translation: Frames of reference, 179-230. Manchester: St Jerome Publishing. Wendland, Ernst R. 2004. Translating the literature of Scripture: A literary-rhetorical approach to Bible translation. Publications in Translation and Textlinguistics 1. Dallas: SIL International. Wendland, Ernst R. 2018. “Literary Functional Equivalence” (LiFE) Translation—A brief description. Kwa wote ambao wamejisajili na Academia.edu, makala hii inaweza kuonwa kwenye https://www.academia.edu/3168198/_Literary_Functional_Equivalence_LiFE_ Translation--A_Brief_Description.  Sura ya  Kugundua lugha yako - Namna ya Kuchati Matini Kukusanya taarifa Kwenye sura hii, tutajadili namna ya kuchambua matini kwenye lugha yako ili kugundua mitindo ya kipekee ya lugha. Matini za kuchambua lazima ziwe ni matini ambazo zimesimuliwa kwa kwa uhuru na za asili kwenye lugha. Mwombe mtu fulani ambaye anajulikana kama mzungumzaji mzuri wa lugha asimulie hadithi, irekodi pale anapoisimulia, na kisha uiandike matini hiyo kutokana na kile ulichorekodi. (Hii inaitwa “Kunakili ” matini.) Matini ambazo zimetafsiriwa kutoka kwenye lugha nyingine, au ambazo zimesemwa na mtu ambaye hazungumzi lugha hii kama lugha yake ya kwanza, hazifai. Kadri ya muda, kusanya mchanganyiko wa matini tofauti tofauti. Hizi zinatakiwa kujumuisha aina mbalimbali za simulizi, kama zile zinazoelezea uzoefu wa binafsi, taarifa za matukio ya kihistoria, hadithi za kijadi, mazungumzo, hotuba, mafundisho au mawaidha, majadiliano na fafanuzi, mithali, nyaraka, nyimbo, na ushairi. Kwa utafiti wa kina, tunapendekeza uanze kuchambua matini za simulizi. Mapendekezo mengine yanajumuisha yafuatayo: Waombe wazee wasimulie kile wanachokifahamu kuhusu historia ya watu wao, au kuhusu matukio wanayoyakumbuka kutoka zamani. Uliza ili kupata maelezo au ufafanuzi wa sherehe maalum au maadhimisho. Mwombe mzee akusimulie baadhi ya hadithi za jadi. Mwombe mwanamke jinsi anavyotengeneza sabuni, safisha nyumba, au kufanya kazi zingine Mwombe mwanaume akuelezee namna ya kujenga nyumba, au shughuli nyingine. Irekodi hotuba ya chifu au mtu mwingine maarufu kwenye tukio maalum. Tafuta fursa ya kurekodi mazungumzo baina ya watu wawili au zaidi. Andika na kuhariri matini Andika matini ulizozirekodi kwa kutumia utaratibu wa kawaida wa tahajia ya lugha. Ikiwa unaona ni lazima, unaweza kufanya marekebisho madogo kwenye sehemu ambazo unahisi mzungimzaji alifanya makosa. Lakini usifanye mabadiliko makubwa. Iwapo unahisi kuna makosa makubwa katika matini, basi hiyo iache kando na uchague matini nyingine kwa ajili ya kuichambua. Sura ya 39 Kugundua lugha yako - Namna ya Kuchati Matini  Kwa nini ukusanye na kuandika matini kwenye lugha yako? Ili kutunza hadithi za kijadi, historia, na mila za watu wako, kwa ajili ya vizazi vijavyo. Kutengeneza nyenzo za muhimu na za kuvutia kusoma kwa urahisi, ili kuwahamasisha watu kusoma lugha yao na waweze kujizoeza kusoma. Kuwa na nyenzo za kiasili kwenye lugha ili kwamba utajifunza na kuelezea mifumo ya asili, ya kipekee ya lugha hiyo. Kuwasaidia watafsiri wafahamu uzuri na utajiri wa lugha, ili waweze kutumia raslimali hizi kikamilifu pale wanapotafsiri. Ufafanuzi wa baadhi ya istilahi za Kisarufi Kishazi kwa kawaida ni kitenzi pamoja na sehemu zingine ambazo zinahusiana na kitenzi hicho, kama vile kiima, mtendewa, ua kishazi chenye kihusishi. Kishazi kinaweza kuwa kikomo, maanake kinaweza kusimana kama sentensi peke yake. Au kinaweza kuwa tegemezi, kwamba kinahusiana na kishazi kikomo, na kutengeneza sehemu ya sentensi. Istilahi nyingine yenye maana sawa na tegemezi katika muktadha huu ni ya chini. Sentensi inaweza kuwa na kishazi kimoja chenye kikomo au mchanganyiko wa vishazi vinavyohusiana. Kihusishi ni neno ambalo linaonesha uhusiano baina ya nomino au kiwakilishi nomino na maneno mengine kwenye sentensi. Vihusishi ni maneno kama vile, ndani na nje, juu na chini, kwenda na kutoka. Namna ya kuchati matini –mfano Chati hii fupi inaonesha njia ya kuonesha matini, ili uweze kuona muundo wa kila kishazi. Matini inaandikwa kwa mfululizo kama vile inavyohusiana. Hakuna kilichopangwa upya au kilichobadilishwa. (Sehemu ya matini iliyohesabiwa kati ya sentensi ya 9 na 10 nikatizo kwa hadithi na kwa hiyo haihesabiwi kama sehemu ya hadithi.) Angalia vichwa vya habari vya vifungu. Unapotazama onesho unaweza kuona tayari kwamba, kwa Kiingereza, maneno ya kuunganisha na wakati mara mingi huja mwanzoni mwa sentensi. Kutokana na onesho hili, unaweza kuona jinsi gani sentensi na vifungu vinaunganishwa kwa pamoja, na sifa zingine za sarufi. Mfano huu wa matini kwa lugha ya Kiingereza, ni sehemu ya kwanza wa hadithi iliyosimuliwa kwenye kitabu cha Things Fall Apart cha mwandishi Chinua Achebe, kurasa 87-88 ya toleo lililochapishwa na Heinemann. Onyesho hili linatoa kielelezo cha kuorodhesha matini. Pia inatoa matini ya Kiingereza, ambayo unaweza kutumia katika kujifunza jinsi Kiingereza hushughulikia sifa fulani za kuunganisha simulizi, ambazo unaweza kulinganisha na muundo wa lugha yako mwenyewe. Aya mpya imewekwa alama “⁋.” Ili kuona sehemu kubwa ya matini hii ikiwa katika muundo wa chati, angalia faili; 39_Achebe_Tortoise_text_chatered.pdf. Hili inapatikana kwenye tovuti ya nyenzo zinazopatikana kwenye mtandao wa BT4. Chati matini kwenye lugha yako  Kinachotangulia kiima Kiima Kitenzi Kinachofuata kitenzi 1 Hapo zamani Ndege wote walialikwa kwenye karamu huko angani. 2a wao walikuwa na furaha sana 2b na Walianza kujiandaa wao wenyewe kwa ajili ya siku hiyo kuu. 3a Wao walijipaka miili yao kwa rangi nyekundu 3b na walichora mifumo mizuri juu yao na “uli.” 4a Kobe aliona maandalizi yote haya. 4b na mara aligundua [yote yalikuwa yanamaanisha nini]. 5a ⁋ Hakuna[ambacho kitokea kwenye dunia ya wanyama] kilichowahi kumtoroka kujua; 5b yeye alikuwa mjanja sana. 6a Na mara tu yeye aliposikia kuhusu karamu kubwa angani, 6b koo lake lilianza kumuwasha kwa wazo hilo tu. 7a Huko kulikuwa na njaa kali siku hizo 7b na kobe alikuwa hajala chakula kizuri kwa miezi miwili. 8 Mwili wake ulisisimka kama kipande cha fimbo kavu kwenye gaba lake tupu. 9 Kwa hiyo yeye alianza kupanga [vile atakwenda angani.]” Ezinma alisema, “Lakini alikuwa hana mabawa,” Mama yake akajibu, “Kuwa mvumilivu, hiyo ni hadithi tu….” (Tambua: Majadiliano haya yanakatiza hadithi. Kisha, mama yake Ezinma aliendelea na hadithi.) 10a …… Kobe alikuwa hana mabawa 10b lakini yeye alikwenda kwa ndege hao 10c na akaomba [aruhusiwe aende pamoja nao]. Chati matini kwenye lugha yako Chukua matini iliyo kwenye lugha yako na uioneshe njia inayolingana na hii. Kwa zoezi hili la kwanza, tunapendekeza iwe ni matini ya hadithi. Unaweza kuhitaji kufanya maekebsho ya mpangilio wa safu. Katika Kiingereza, kipokezi cha kitenzi, na vitu vingine vinavyotegemea kitenzi, kwa kawaida hufuata kitenzi. Hata hivyo, kwenye baadhi ya lugha zingine, kitenzi kwa kawaida kinakuja mwishoni mwa kishazi, huku kiima cha kisarufi kikiwa mbele ya kitenzi. Jadili jambo hili na mshauri mwelekezi wako au mshauri mwingine wa lugha. Sura ya 39 Kugundua lugha yako - Namna ya Kuchati Matini  Jadili na mshauri mwelekezi wa jinsi gani ya kuchati matini zako. Baadhi ya watu wanaopendelea kuandika matini kwa mkono. Wengine wanapendelea kufanya kazi zao kwenye kompyuta. Mwishoni mwa sura hii, kuna rejea kwa ajili ya kiolezo ambacho utaweza kukinakili kwenye kompyuta yako, ukizirekebisha safu kama inavyohitajika, na kisha uweke maandishi ndani yake, ukiutunza mpangilio wa asili wa matini hiyo. Chagua mada za kujifunza Baadhi ya mada kwa ajili ya kujifunza zinajumuisha hizi zifuatazo: Maneno na virai zinazotumiwa kuunganisha - ni maneno gani yanaonesha uhusiano kati ya vishazi na kati ya sentensi? Maneno au virai vya wakati - muda wa tukio unaoneshwaje? Mgawanyo wa vifungu- je matini inaonesha kugawanyika kwenye sehemu ambazo zinaangalia kwenye jambo fulani? Ni kitu gani kinaonesha kuwa kifungu kipya kinaanza? Je kuna maneno ya viunganishi ambayo yanaonekana kuashiria mwanzo wa kifungu kipya? Utambulisho wa washiriki - ni njia gani tofauti tofauti ambazo zinawatambulisha washiriki katika hadithi? Wanatambulishwaje kwenye hadithi? Na mara wanapotambulishwa, wanarejewaje? Lugha nyingi zina njia ya kutumia viwakilishi nomino katika kuwarejea washiriki. Sura ya 40 inaangazia mada ya viwakilishi nomino na inatoa mwongozo wa jinsi ya kugundua mfumo wa viwakilishi nomino kwenye lugha yako. Mada nyingine zinazohusiana na simulizi kwa ajili ya utafiti zimeorodheshwa kwenye sura ya Jadiliana na mshauri mwelekezi wako kujua mada zipi ni bora kuanza nazo kwenye mazingira yako. Anza uchunguzi wako na kuangalia kuhusu matini ambazo umezichati. Zipitie matini hizi na uwekee alama kila mfano wa mada ambayo umeichagua kuitafiti. Kwa mfano, iwapo mada unayoichambua inahusu maswali yasiyodai jibu, wekea alama kila mfano wa swali lisilodai jibu ambalo unaliona kwenye matini. 6 Orodhesha maswali na ulichogundua Lengo lako ni kugundua tabia za vitu ambavyo unajifunza. Kwa maswali yasiyodai jibu, utakuwa ukiuliza maswali kama yafuatayo: Maswali yasiyodai jibu huwa yanaulizwa kwa madhumuni gani? Yanatumika mara ngapi? Je kuna kitu chochote ambacho kinaonesha kuwa swali ni lile lisilodai jibu? Unajuaje kuwa ni swali lisilodai jibu na siyo swali la kweli? Je, swali lisilodai jibu lina miundo yoyote ya kawaida ya kisarufi? Ni aina gani ya simulizi za hotuba ambapo swali lisilodai jibu linatokea? Mshauri Mwelekezi au mshauri wako wa lugha atapendekeza mambo ya kuyafanyia uchunguzi. Weka kumbukumbu ya vitu unavyovigundua  Tumia njia hiyohiyo kuchunguza mada zingine. Sura ya 41 inatoa mapendekezo kuhusu maswali ya kuyafanyia utafiti kwa ajili ya mada mbalimbali zingine. Weka kumbukumbu ya vitu unavyovigundua Daftari au faili la kutunzia kumbukumbu ni nzuri kwa kusudi hili. Au unaweza kutunza kumbukumbu kwenye kompyuta yako kwa ajili ya vidokezo kama hivyo vya mada tofauti. Rekodi iliyoandikwa juu ya kitu ulichogundua ni ya muhimu kwa njia zifuatazo: Inakusaidia katika kuangalia mahitimisho yako. Kwani wakati mwingine, mahitimisho ya mapema yanarekebishwa unapoona mifano mingine. Ni muhimu kurejea mara kwa mara ili kujikumbusha kuhusu mifumo uliyogundua. Unapotafsiri, unaweza kuchunguza sehemu za tafsiri yako, ili kuona iwapo umefuata njia hizi asilia kwenye tafsiri yako. Kusoma kile ambacho umekigundua itasaidia wengine ambao wana nia ya kufanya utafiti kuhusu lugha hiyo, au wanapenda kuchunguza lugha zinazohusiana. Hatua inayofuata itakuwa ni ya kujifunza jinsi ruwaza katika lugha yako ni tofauti na ruwaza katika Kiingereza - au lugha zingine unazozifahamu. Anza kujifunza vitu kama hivyo kwenye matini za Biblia. Zingatia ni nini kinachofanana nan i nini tofauti. Fikiria juu ya marekebisho ya tafsiri ambayo yanahitajika kufanywa. Kuna mapendekezo kwa ajili ya mada tofauti ambazo zinaweza kutafutiwa kwenye sura ya 41 ndani ya mwongozo huu.. Hutaweza kutafiti zote. Jadiliana na mshauri mwelekezi au mshauri wako wa lugha ni kitu gani kinaweza kuwa cha muhimu sana na cha kuvutia katika lugha yako. Mafunzo yanayoendelea Kadri unavyoanza kutafsiri aina mbalimbali za matini, Chukua muda wa kuangalia vitu vya aina hiyo kwenye matini za Biblia. Kisha, tafiti matini za aina kama hiyo kwenye lugha yako. Kwa mfano, kabla ya kuanza kutafsiri ushairi kwenye Biblia kama vile Zaburi au wimbo wa kusifu wa Mariamu ulioko kwenye kitabu cha Luka 1:46-55, tafiti kuhusu nyimbo na ushairi katika lugha yako. Tafuta sifa na tabia za kiushairi kwenye lugha yako. Au kabla ya kuanza kutafsiri matini za ushawishi au mafundisho, kama vile barua za Paulo, ama barua zingine kwenye Agano Jipya, tafiti matini kwenye lugha yako ambazo zinafundisha ama kufafanua. Tafuta kujua sifa za aina hii ya matini. Raslimali za nyongeza kuhusu “Namna ya Kuchati Matini” BT4 Nyenzo zinazopatikana kwenye mtandao 39_Charting_texts_1-Clauses_and_phrases.pptx 39_Charting_texts_2-Example.pptx 39_Introducing_features_of_narrative_discourse.pptx 39_Achebe_Tortoise_text_for_charting.pdf 39_Achebe_Tortoise_text_charted.pdf 39_How_to_record_and _transcribe_texts.pdf Sura ya 39 Kugundua lugha yako - Namna ya Kuchati Matini  39_How_to_chart_a_narrative-text.pdf 39_Template_for_charting_texts.pdf 39_Template_for_charting_texts-Example.pdf Kwa masomo zaidi Dooley, Robert, and Stephen Levinsohn. 2001. Analyzing discourse: A manual of basic concepts. Dallas:SIL International. Levinsohn, Stephen. 2015. Self-instruction materials on non-narrative discourse analysis. Dallas: SIL International. Angalia kwenye https://www.sil.org/system/files/reapdata/12/09/77/1209778314022627834596712989 9177220760/NonNarr2015. Pdf. (Kwa kujifunza zaidi.) Levinsohn, Stephen. 2000. Discourse features of New Testament Greek: A coursebook on the information structure of New Testament Greek. Second edition. Dallas: SIL International. Nicolle, Stephen. 2017. Narrative discourse analysis and Bible translation: Training materials based on Acts 16:16-40. SIL Forum for Language Fieldwork 2017-001. Dallas: SIL International. Angalia https://www.sil.org/resources/publications/entry/69386/ hii ipo pia kwenye Translators Workplace. (Kwa ajili ya masomo zaidi.) Runge, Steven E. 2010. Discourse grammar of the Greek New Testament: A practical introduction for teaching and exegesis. Bellingham, WA: Lexham Press.  Sura ya  Viwakilishi Nomino Sura hii inawaongoza watafsiri katika kujifunza jinsi viwakilishi nomino vinvyotumika kwenye lugha inayopokea tafsiri. Pia, inawatahadharisha watafsiri juu ya changamoto zinazoweza kujitokeza kwenye utafsiri wakati viwakilishi nomino vinapotumika kwenye matini ya lugha chanzo. Marejeo: Kiwakilishi nomino ni nini? Kiwakilishi nomino ni neno ambalo linarejea, au linachukua nafasi ya, nomino au kirai cha nomino. Inaweza kurejelea mtu au kitu fulani kilichotajwa hapo awali kwenye matini - kwa mfano, katika Kiingereza: “he” ‘yeye’, “she” ‘yeye’, “it” ‘yeye’, ama kwa mtu ama watu wanaoongea – “I” ‘mimi,’ “we” ‘sisi.” Viwakilishi nomino kwa kawaida hufanya kazi sehemu zote ambako nomino inaweza kufanya kazi. Kwa mfano, kiwakilishi nomino kinaweza kufanya kazi kama kiima au kipokezi kwenye kishazi, au kama kimilikishi - “kitabu chake,” “mkono wako.” Au kinaweza kufanya kazi kwenye kirai kihusishi: “kwa yeye” “miongoni mwetu.” Kwa maelezo zaidi, angalia mifano hii hapa chini. Zoezi Zoezi kwa ajili ya kufahamu viwakilishi nomino, tambua viwakilishi nomino kwenye matini ifuatayo, kutoka kitabu cha Luka 5:4-8: 4Na alipomaliza kusema, akamwambia Simoni, “Twende mpaka kilindini na mshushe nyavu zenu mpate kuvua samaki.” 5Simoni akamjibu, “Bwana, tumefanya kazi ngumu usiku kucha na hatukuvua chochote! Lakini kwa neno lako nitazishusha nyavu.” 6Walipofanya hivyo, walipata samaki wengi sana, nyavu zao zikaanza kukatika. 7Wakawaita wenzao katika mashua nyingine waje kuwasaidia. Wakaja, wakajaza mashua zote mbili, hata hata zikaanza kuzama. 8Simoni Petro alipoona hayo, alipiga magoti mbele ya Yesu akisema, “Ondoka kwangu, kwa maana mimi ni mtu mwenye dhambi, Bwana!” Sura ya 40 Viwakilishi Nomino  Utaratibu wa viwakilishi nomino katika Kiingereza Viwakilishi nomino katika Kiswahili Umoja Kiima/kipokezi/umiliki Uwingi Kiima/kipokezi/umiliki Nafsi ya kwanza I ‘mimi’/me ‘mimi’/my ‘yangu/ mine ‘yangu’ we ‘sisi’/us ‘sisi’/our ‘wetu’ Nafsi ya pili you ‘wewe’ /you ‘wewe’/your ‘yako’ you ‘ninyi /you ‘ninyi/your ‘zenu’ Nafsi ya tatu (kiume) he ‘yeye’/him ‘yeye’/his ‘yake’ they ‘wao’/them ‘wao’/their Nafsi ya tatu ‘chao’ (kike) she ‘yeye’/her ‘yeye’/her ‘yake’ Nafsi ya tatu (bila jinsia) it ‘hiyo’/it ‘hiyo’/its ‘yake’ Nafsi ya pili umoja na uwingi (you “wewe”) kwenye lugha ya Kiingereza Wakati ambapo toleo la Biblia la King James lilipotafsiriwa, matumizi ya neno “ye,” ‘nyinyi’ “you,” ‘nyinyi na “your,” ‘yenu’ yalikuwa ni mfumo uliyotumika kwa ajili ya nafsi ya pili katika uwingi, na “thou,” ‘wewe’ “thee,” ‘wewe’ na “thy” ‘yako’ kwa ajili ya nafsi ya kwanza kwa umoja. Lakini hata hivyo, kwenye Kiingereza cha kisasa, kiwakilish nomino “you” ‘wewe’ kinatumika kurejea aidha kwa mtu mmoja au watu wengi. Hakuna tofauti kati ya muundo wa umoja na ule wa uwingi, au muundo kati ya kiima na kipokezi. Kwa sababu hii, wakati mwingine inawezekana isieleweke kwenye matini ya Kiingereza iwapo umoja au uwingi unamaanishwa. Mifano: Marko 14:37-38 “Simon, are you [umoja] asleep? Could you [umoja] not watch one hour?” Watch [wingi] and pray [wingi] that you [wingi] may not enter into temptation.” Lugha za Kiebrania na Kiyunani zinatofautisha kati ya viwakilisho nomino vya umoja na wingi katika nafsi ya pili, wakati ambapo Kiingereza hakifanyi hivyo. Wakati unatafsiri kutafsiri kutoka lugha ya Kiingereza, kuwa mwangalifu kutumia muundo ambao ni sahihi. Kwa kawaida inakuwa ni wazi kutokana na muktadha, lakini kunakuwepo vifungu kadhaa ambapo muktadha hauweki wazi na unahitaji kuangalia muundo uliotumika kwenye lugha ya awali. Katika mfano ufuatao, badiliko la kiwakilishi nomino linaleta utofauti mkubwa kwenye maana. Luka 22:31-32a “Simon, Simon, behold Satan demanded to have you [wingi], that he might sift you [wingi] like wheat, but I have prayed for you [umoja], that your [umoja] faith may not fail.” 1 Timotheo 6:21 RSV Grace be with you. ‘Neema ya Mungu iwe nawe.’ GNT God’s grace be with you all. ‘Neema ya Mungu iwe nanyi nyote.’ 3 Baadhi ya tofauti zilizoko kwenye mifumo wa viwakilishi nomino  Kwenye matini ya awali ya lugha ya Kiyunani, kiwakilishi nomino kwenye 1 Timotheo 6:21 ni uwingi. Salaamu zinatolewa sio tu kwa Timotheo binafsi, bali kwa kanisa zima ambako yeye yuko. Hivyo tafsiri iliyoko kwenye GNT inaliweka wazi jambo hilo. 3 Baadhi ya tofauti zilizoko kwenye mifumo wa viwakilishi nomino Baadhi ya lugha zina mifumo tofauti tofauti za viwakilishi nomino, kuashiria sifa tofauti. Hapa ni mifano kadhaa ya tofauti ambazo zinakuwepo kwenye baadhi ya lugha. .1 Miundo mbadala ya viwakilishi nomino vya nafsi ya kwanza vya uwingi Baadhi ya lugha zina miundo miwili ya viwakilishi nomino vya nafsi ya kwanza vya uwingi. (1) Muundo mmoja unatumika wakati mzungumzaji anajiongelea yeye mwenyewe pamoja na watu ambao anaongea nao. Huu unaitwa muundo wa “kujumuisha.” (2) Muundo mwingine unatumika iwapo mzungumzaji anapojiongelea yeye mwenyewe pamoja na watu wengine, lakini hajumuishi watu wale ambao anaongea nao. Huo unaitwa muundo “usiyo jumuisha.” Baadhi ya lugha zina muundo wenye maana mbili unaotumika wakati “sisi” inaporejelea mzungumzaji na mtu mmoja mwingine. Lugha ya Mambila ya huko Gongola State, nchini Nigeria, ina miundo mitatu tofauti tofauti kwa ajili ya nafsi ya kwanza katika uwingi: Umoja “Mimi” Muundo unayotega wawili “sisi” – Mimi (mzungumzaji) na mtu mwingine mmoja, bila ya kujumuisha mtu anayezungumziwa. Muundo unayotenga wengi “sisi” – Mimi (mzungumzaji) na watu wengine, bila ya kujumuisha mtu anayezungumziwa. Muundo unayojumuisha wengi “sisi” – Mimi (mzungumzaji) na watu wengine, ikimjumuisha mtu anayezungumziwa. Nafsi ya kwanza meh behle behl vu .2 Tofauti zingine za kisarufi ambazo zinaweza kuakisiwa kwenye mfumo wa viwakilishi nomino (1) Lugha zenye tabaka la nomino huenda zikawa na miundo tofauti ya viwakilishi nomino kutegemeana na tabaka la nomino inayorejelewa. (2) Baadhi ya lugha huwa na miundo tofauti ya viwakilishi nomino zenye nyakati tofauti au namna nyinginezo za vitenzi. Sura ya 40 Viwakilishi Nomino  Chunguza mfumo wa viwakilishi nomino katika lugha yako (1) Chunguza matini zilizoko kwenye lugha yako, hususani zile ambazo umezionesha kwa chati. Weka alama kwenye viwakilishi nomino vyote vilivyoko kwenye matini. Jadiliana na mshauri mwelekezi wako jambo lolote ambalo unaliona linahusiana na viwakilishi nomino kwenye lugha yako. Je, kuna njia ambazo viwakilishi nomino vinaonekana kuwa na matumizi tofauti na vile Kiingereza kinavyotumia viwakilishi nomino? (2) Tengeneza chati ya viwakilishi nomino katika lugha yako. Unaweza kutambua kwamba kuna zaidi ya jozi moja za viwakilishi nomino vya kiima, kutegemeana na wakati wa kitenzi au mambo mengine. Wakati wa kutafsiri, hakikisha kuwa ni wazi kwa nani au kwa nini kiwakilishi nomino kinarejelea Kama ilivyooneshwa mwanzoni mwa sura hii, viwakilishi nomino ni maneno ambayo husimama mahali pa nomino au kirai cha nomino. Kwa kawaida hurejelea kitu ambacho tayari kimetajwa. Kuchanganyikiwa kunaweza kutokea ikiwa haijulikani ni kwa nani au kwa nini kiwakilishi nomino kinarejelewa. Linganisha tafsiri zifuatazo kutoka kitabu cha Marko 9:20-21: Tafsiri kutoka KJV Na wakamleta kwake; naye alipomwona, mara yule pepo alimtia kifafa; akaanguka chini, akagaa-gaa akitokwa na povu. Akamwuliza baba yake, Amepatwa na haya tangu lini? Akasema, Tangu utoto. Tafsiri kutoka NIV Basi wakampeleka. Yule pepo alipomwona Yesu, mara moja alimtia mtoto kifafa. Akaanguka chini na kujiviringisha huku akitokwa na povu mdomoni. Yesu akamwuliza baba yake huyo mtoto, “Amekuwa hivi kwa muda gani?” “Tangu utoto,” akajibu. Tafsiri kutoka NLT Basi wakamleta yule mvulana. Lakini pepo mchafu alipomwona Yesu, akamtia mtoto kifafa, akaanguka chini, akagaagaa na kutokwa na povu mdomoni. “Haya yamekuwa yakitukia kwa muda gani?” Yesu alimuuliza baba wa kijana. Akajibu, “Tangu alipokuwa mvulana mdogo.” Kumbuka Kila wakati angalia kwa uangalifu na wazi kwamba ni kwa nani na kwa nini kila kiwakilishi nomino kinarejelewa. Kila lugha ina mtindo wake wa kuelezea kiwakilishi nomino. Kwa ajili ya kuweka uwazi, wakati mwingine utahitajika kutumia nomino kwenye tafsiri pale ambapo matini chanzo ina kiwakilishi nomino. Lakini uwe mwangalifu kwenda kinyume ambapo itakuwa kawaida zaidi kutumia nomino au virai vya nomino ili hali unahitajika kutumia viwakilishi nomino. Angalia kwenye mfano huu ufuatao: Baadhi ya mambo ya kuzingatia  2 Samweli 5:17-19 Wafilisti waliposikia kwamba Daudi ametiwa mafuta kuwa mfalme juu ya Israeli, Wafilisti wote wakapanda kumtafuta Daudi. Lakini Daudi akasikia, akashuka mpaka ngome. 18Basi Wafilisti walikuwa wamekuja na kuenea katika Bonde la Refaimu. 19Daudi akamwuliza Mwenyezi-Mungu, “Je, nipande dhidi ya Wafilisti? Je, utawatia mkononi mwangu?” Naye Mwenyezi-Mungu akamwambia Daudi, “Panda, kwa maana hakika nitawatia Wafilisti mkononi mwako.” Ni nomino gani zinaweza kubadilishwa na viwakilishi nomino ili kuifanya tafsiri hii kuwa asilia zaidi ya vile ilivyo kwenye lugha ya Kiswahili? Baadhi ya mambo ya kuzingatia .1 Fafanua ni nani anayezungumza, au maneno hayo yanaelekezwa kwa nani Marko 1:2 Kama ilivyoandikwa katika nabii Isaya, “Tazama, namtuma mjumbe wangu mbele ya uso wako.” (Tafsiri kutoka RSV) Msomaji anaweza kudhani kwamba, “Mimi” inamtaja inamrejelea Isaya. Lakini tafsiri kutoka GNT inaweka wazi rejeleo sahihi: Tafsiri kutoka GNT Ilianza kama nabii Isaya alivyoandika: “Mungu alisema, ‘Namtuma mjumbe wangu mbele yako.’ ” Waebrania 10:5 Kwa sababu hiyo ajapo ulimwenguni, asema, Dhabihu na sadaku hukutaka (Tafsiri kutoka KJV) Tafsiri kutoka GNT Kwa sababu hiyo Kristo alipokuwa karibu kuja katika ulimwengu huu, alimwambia Mungu: “Hutaki dhabihu na sadaka … ” .2 Nafsi ya tatu inavyorejea nafsi ya kwanza Kwenye baadhi ya lugha, mtu anaweza kujirejea yeye mwenyewe kana kwamba anazungumza juu ya mtu mwingine: Mwanzo 19:2 [Lutu] akasema, “Bwana zangu, nawasihi, geukeni makae nyumbani mwa mtumishi wenu. (Tafsiri kutoka RSV) Lutu alikuwa akiwakaribisha waingie nyumbani mwake. Tafsiri ambayo inaonyesha kama kwamba alikuwa akizungumzia nyumba ya mtu mwingine haitakuwa sahihi. Kwa muktadha huo, muundo uliotumika unaonesha heshima maalum kwa wale ambao wanaelezewa. Tafsiri inapaswa kuwa wazi kuhusu nani anayerejelewa, na inapaswa pia kuelezea kiwango sawa cha heshima. Kwenye lugha ambazo siyo asilia kwa nafsi ya tatu yanamwelezea mhusika mwenyewe, huenda ikafaa kusema: “Mabwana zangu, nawasihi geukeni muingie nyumbani mwangu,kwa maana mimi ni mtumishi wenu.” Mjadala kuhusu matumizi ya viwakilishi nomino vya nafsi ya tatu kurejelea nafsi ya kwanza unaweza kupatikana kwenye kitabu cha Translating the Word of God, kilichoandikwa na J. Beekman na J.C Callow, kurasa 106-116. Sura ya 40 Viwakilishi Nomino  Katika Agano Jipya, wakati mwingine Yesu anajirejelea yeye mwenyewe katika nafsi ya tatu, hasa anaptumia cheo “Mwana wa Adamu.” .3 Mkanganyiko unaweza kutokea kwa sababu ya manukuu ya hotuba Marko 13: 6 [Yesu akasema] “Wengi watakuja kwa jina langu wakisema, ‘Mimi ndiye.’” (Tafsiri kutoka RSV) Kwenye lugha moja, mkanganyiko mkubwa ulitokea wakati mstari huu ulipotafsiriwa kisisisi. Kwa wasomaji hao ilikuwa ni kama “Mimi” ilimrejea mzungumzaji, ambaye ni Yesu. Hawakuweza kuelewa kwa nini Bwana Yesu alionekana kusema kwamba watu hawa wasiseme kwamba yeye, Yesu, ndiye Kristo. Kwa hivyo ilibidi mstari huu utafsiriwe tena kama hivi ifuatavyo: Yesu alisema, “Wengi watakuja wakidai kwamba wanasema katika jina langu na kusema kwamba wao ni Kristo.” Kwa baadhi ya lugha, nukuu ndani ya nukuu nyingine, wakati wote huwa kwa muundo ambao siyo wa moja kwa moja. .4 Mwanzoni mwa sehemu mpya, weka wazi ni nani anayerejelewa Hii inasaidia kwa sababu watu huwa wanaanza kusoma mwanzoni mwa sehemu. Ikiwa kiwakilishi nomino pekee kimetumika, hawajui kinarejelea nani au nini. Marko 3:1-2 Akaingia tena katika sinagogi, na mlikuwamo mtu mmjoa mwenyemkono uliopooza. 2Wakamvizia ili waone kama atamponya siku ya sabato, wapate kumshitaki. (Tafsiri kutoka RSV) .5 Kuwa mwangalifu unaposhughulika na viwakilishi nomino vya Kiingereza, ambayo vinaonyesha jinsia Kwenye lugha ya Kiingereza, viwakilishi nomino tofauti vinatumika kwa jinsia ya kiume, kike, na isiyo na jinsia. Lugha zingine hazitofautishi jinsia ya kiume, kike, na mfumo usio na jinsia kwenye viwakilishi nomino. Kwa hiyo unapotafsiri kutoka kwenye Kiingereza, umakini unahitajika. Yohana 11:36 Basi Wayahudi wakasema, “Angalieni jinsi alivyompenda.” Kwenye lugha ambayo hakuna tofauti ya “yeye-wa kiume” na “yeye- wa kike”, inaweza kuonekana kuwa muktadha uliokuwapo ulikuwa unamrejelea Mariamu, badala ya Lazaro. Katika hali kama hiyo itakuwa ni vizuri kutafsiri kwa uwazi, “Ona jinsi [Yesu] alivyompenda Lazaro.” Mazoezi Zoezi la kwanza Soma kila moja ya vifungu vifuatavyo kwa umakini kwenye muktadha wake. Kwenye kila kifungu kuna uwezekano wa kuwepo kwa tatizo ya marejeo ya viwakioshi nomino. Linganisha na tafsiri zingine za Kiswahili. Andika tena kila kifungu kwenye lugha ya Kiswahili ukiweka wazi maana sahihi.  Mazoezi  Marko 14:27 Yesu akawaambia, “Ninyi nyote mtaanguka kwa maana imeandikwa, ‘Nitampiga mchungaji, na kondoo watatawanyika.’” Luka 8:22-23 Siku moja alipanda mashua pamoja na wanafunzi wake, akawaambia, “Twendeni ng’ambo ya ziwa.” Kwa hivyo wakaondoka, 23na walipokuwa wakienda akalala usingizi. Na dhoruba ya upepo ikashuka ziwani, nao walikuwa wakijaa maji na walikuwa katika hatari. Luka 12:5 Lakini nitawaonya ni nani wa kumwogopa: mwogopeni yule ambaye baada ya kuua na mamlaka ya kumtupa motoni. Ndiyo, nawaambia, mwogopeni huyo! Wagalatia 5:8 Ushawishi huu hautokani na yeye anayewaita. Waefeso 1:11-14 11Katika yeye sisi tumepata urithi, huku tukichaguliwa tangu awali sawasawa na kusudi lake yeye ambaye hufanya mambo yote sawasawa na shauri la mapenzi yake, 12ili sisi tuliotangulia kumtumaini Kristo tupate kuwa sifa ya utukufu wake. 13Katika yeye ninyi pia, mliposikia neno la kweli, injiri ya wokovu wenu, na kumwamini yeye, na kutiwa muhuri na Roho yule aliyeahidiwa, 14ambaye ndiye dhamana ya urithi wetu hata tupate kuumiliki, kwa sifa ya utukufu wake. Waebrania 11:27-28 Kwa imani alitoka Misri, bila kuogopa hasira ya mfalme, kwa maana alistahimili kana kwamba anamwona yeye asiyeonekana. 28Kwa imani aliadhimisha Pasaka na kunyunyiza damu, ili Mwangamizi wa wazaliwa wa kwanza asiwaguse. 1 Wafalme 3:24-25 Mfalme akasema, “Nileteeni upanga.” Kwa hivyo upanga uliletwa mbele ya mfalme. 25Mfalme akasema, “Mkate mtoto aliye hai vipande viwili, mpe huyu nusu, na huyu nusu.” Zoezi la pili (1) Hapa chini kuna baadhi ya vifungu kutoka Marko sura ya 2 kutoka tafrisi la ESV na GNT, yaliyochapwa pande mbili. Linganisha matoleo hayo mawili kwa umakini. Pigia mstari sehemu zote kwenye tafsiri la toleo la GNT ambako kirai nomino au jina limetumika huku kwenye tafsiri la toleo la ESV kiwakilishi nomino ndicho kimetumika. (2) Toa maelezo kueleza ni kwa nini katika kila mahali unafikiri mtafsiri wa toleo la tafsiri la GNT alitumia kirai nomino au nomino badala ya kutumia kiwakilishi nomino. Sura ya 40 Viwakilishi Nomino  Tafsiri kutoka ESV Tafsiri kutoka GNT 1Baada ya siku kadhaa, Yesu alirudi Kapernaumu, ikajulikana kwamba alikuwa nyumbani. 2Watu wengi wakakusanyika hata nafasi ikakosekana hata mlangoni. Naye alikuwa akiwahubiria neno. 3Wakaja wakimletea mtu mwenye kupooza, amebebwa na watu wanne. 4Na walipokuwa hawawezi kumkaribia kwa sababu ya umati wa watu, walitoa dari iliyokuwa juu yake. 1Siku chache baadaye, Yesu alirudi Kapernaumu, na habari zikaenea kwamba yuko nyumbani. 2Watu wengi sana wakakusanyika hivi kwamba hapakuwa na nafasi iliyobaki, hata nje ya mlango. Yesu alikuwa akiwahubiria ujumbe 3wakati watu wanne walifika wakiwa wamembeba mtu aliyepooza kwa Yesu. 4Hata hivyo, kwa sababu ya umati, hawakuweza kumfikisha mtu huyo kwake. Kwa hiyo wakatoboa dari juu ya mahali alipokuwa Yesu. Walipokwisha kufungua, wakamshusha yule mtu akiwa amelala kwenye mkeka wake. 13Akatoka tena kando ya ziwa, na umati wote ukamwendea, naye akawa anawafundisha. 14Hata alipokuwa akipita, akamwona Lawi mwana wa Alfayo ameketi katika ofisi ya ushuru, akamwambia, “Nifuate.” Naye akainuka na kumfuata. 13Yesu akarudi tena kwenye pwani ya Ziwa Galilaya. Umati ukamjia, naye akaanza kuwafundisha. 14Alipokuwa akitembea, akamwona mtoza ushuru, Lawi mwana wa Alfayo, ameketi ofisini mwake. Yesu akamwambia, "Nifuate." Lawi akainuka na kumfuata. 15Hata alipokuwa ameketi chakulani nyumbani mwake, watoza ushuru wengi na wenye dhambi walikuwa wameketi pamoja na Yesu na wanafunzi wake; kwa maana walikuwa wengi waliomfuata. 15Baadaye Yesu alikuwa akila chakula katika nyumba ya Lawi. [a] Kundi kubwa la watoza ushuru na watu wengine waliotengwa walikuwa wakimfuata Yesu, na wengi wao wakamfuata pamoja na wanafunzi wake kula chakula. 18Wanafunzi wa Yohana na Mafarisayo walikuwa wanafunga. Watu wakamwendea wakamwambia, Mbona wanafunzi wa Yohana na wa Mafarisayo hufunga, lakini wanafunzi wako hawafungi? 18Wakati mmoja wafuasi wa Yohana Mbatizaji na Mafarisayo walikuwa wakifunga. Baadhi ya watu walimwendea Yesu na kumwuliza, “Mbona wanafunzi wa Yohana Mbatizaji na wa Mafarisayo wanafunga, lakini wako hawafungi?” 23Siku moja ya Sabato, Yesu alikuwa anapita katika mashamba ya nafaka, na walipokuwa wakienda, wanafunzi wake wakaanza kukwanyua masuke. 24Mafarisayo wakamwambia, "Tazama, kwa nini wanafanya jambo ambalo si halali siku ya Sabato?" 25Akawaambia, Je! hamjasoma alivyofanya Daudi, alipokuwa na njaa, yeye na wale waliokuwa pamoja naye; 26jinsi alivyoingia katika nyumba ya Mungu, siku za Abiathari. na kuhani mkuu, akala mikate ya Wonyesho, ambayo si halali kwa mtu ye yote ila makuhani kuila, na kuwapa na wale waliokuwa pamoja naye? 23Yesu alikuwa akipita katika mashamba ya ngano siku ya Sabato. Wanafunzi wake walipokuwa wakitembea pamoja naye, wakaanza kukwanyua masuke ya ngano. 24Kwa hiyo Mafarisayo wakamwambia Yesu, “Tazama, ni kinyume cha Sheria yetu kwa wanafunzi wako kufanya hivyo siku ya Sabato!” 25Yesu akawajibu, “Je, hamjasoma alivyofanya Daudi wakati alipokuwa na haja ya kula? Yeye na watu wake walikuwa na njaa, 26basi akaingia katika nyumba ya Mungu na kula mikate iliyotolewa kwa Mungu. Hii ilitokea wakati Abiathari alipokuwa Kuhani Mkuu. Kulingana na Sheria yetu makuhani pekee ndio wanaoweza kula mkate huo—lakini Daudi aliula na hata kuwapa watu wake.” Raslimali za Nyongeza kuhusu “Maelezo kuhusu Viwakilishi Nomino”  Zoezi la tati Jadili matatizo yanayoweza kujitokeza kuhusu viwakilishi nomino kwenye mifano ifuatayo. Angalia kila kifungu kwenye muktadha wake na ulinganishe na tafsiri kutoka kwenye matoleo tofauti ya Biblia. Mathayo 4:7 Yesu akamwambia, “Tena imeandikwa, ‘Usimjaribu Bwana Mungu wako.’” Luka 1:41-43 Elisabeti aliposikia salamu ya Mariamu, mtoto mchanga tumboni mwake akaruka. Na Elisabeti akajazwa Roho Mtakatifu; 42akapaza sauti kubwa, “Umebarikiwa wewe miongoni mwa wanawake, na mzao wa tumbo lako amebarikiwa. 43Na kwa nini mipewa jambo hili kwamba mama wa Bwana wangu anijie? Luka 9:26 Kwa maana yeyote anyenionea haya mimi na maneno yangu, Mwana wa Adamu atamwonea haya mtu huyo wakati atakapokuja katika utukufu wake na utukufu wa Baba na wa malaika watakatifu. Waefeso 1:1-2 Paulo, mtume wa Kristo Yesu kwa mapenzi ya Mungu, Kwa watakatifu walioko Efeso, walio waaminifu katika Kristo Yesu: 2Neema na iwe kwenu na amani kutoka kwa Mungu Baba yetu na kwa Bwana Yesu Kristo. Raslimali za Nyongeza kuhusu “Maelezo kuhusu Viwakilishi Nomino” BT4 Nyenzo zinazopatikana kwenye mtandao 40_Exploring_pronouns.pdf  Sura ya  Kuangalia kwa upana - Mtazamo wa mazungumzo Sura hii inazungumzia mada maalum kwa ajili ya utafiti katika lugha inayopokea tafsiri. Inashauriwa kwamba mtafsiri mtarajiwa ataanza kwa kujifunza mada mbili au tatu, kwa kuchagua zile zinazoonekana kuwa za muhimu sana kwa lugha yake, na kuweka kumbukumbu ya matokeo anayoyagundua. Kadri muda unavyozidi kusonga mbele, ataendelea kutazama zote mbili za lugha yake, inayozungumzwa na ile inayoandikwa, kama uchunguzi huo wa awali unathibitishwa na mifano zaidi. Na pia ataendelea kujifunza mada zingine zaidi, kadri mambo yanavyozidi kujitokeza kwenye mradi wake wa utafsiri, vitu ambavyo vinamrejesha tena kwenda kufanya utafiti zaidi juu ya lugha yake. Kazi hii ya kuchunguza lugha ya mtu ni kazi endelevu! Raslimali zitakazotumika kwa ajili ya kujifunzia zitakuwa ni matini zilizoko kwenye lugha inayopokea tafsiri ambazo zimewekwa kwenye chati, na matini zingine ambazo zitatumika katika kuangalia mifano zaidi ya mada ambayo inayotafitiwa. Inasaidia pia kulinganisha miundo inayotumika kwenye lugha inayopokea tafsiri na miundo inayotumika kwenye lugha ya Kiingereza, ili kuona wapi zinafanana na kuona pale ambapo ni wapi zinatofautiana. Matini ya Kiingereza ya hadithi ya Kobe iliyoandikwa na Achebe iliyoko kwenye kifungu cha 39. 3 inatoa raslimali kadhaa kwa ajili ya uchunguzi. Washiriki wanapaswa pia kusikiliza mazungumzo ambayo yamenukuliwa na kuchunguza matini zingine ambazo zimeandikwa ya aina tofauti ya hotuba. Mada za kujifunzia Kinachofuata ni orodha ya mada ambazo unaweza kuchagua kutoka kwao kile ambacho ni muhimu zaidi kwa ajili ya lugha yako na hali ya utafsiri. Mada zinaweza kuchukuliwa kwa utaratibu wowote. Masuala kadhaa yanaweza kujitokeza wakati wa kukagua tafsiri na hii inaweza kukuongoza kuweka kipaumbele kwenye kutafiti jambo hilo. Watafsiri watarajiwa wanatakiwa kujadiliana na washauri waelekezi wao au mwezeshaji ni mada gani (zipi) wanapaswa kuzichagua kwa ajili ya mafunzo ya mwanzoni ya hotuba. Viunganishi vya sentensi (1) Kwenye muonekano wa matini ya lugha yako ambao umeutengeneza, jifunze kutoka kwa safu inayohusu “Maneno ya kuunganisha.” Tengeneza orodha ya maneno au virai vinavyounganisha ambavyo vinatumika zaidi ya mara moja, na maelezo ya namna yanavyotumika. Sura ya 41 Kuangalia kwa upana - Mtazamo wa mazungumzo  Je, kuna maneno yanayounganisha ambayo yanaonekana kutumika mara nyingi sana kwenye lugha yako? Andika jinsi maneno haya yanavyotumika. Kwa maneno yoyote ya kawaida ya kuunganisha, hesabu ni mara ngapi inatokea kwenye matini iliyochaguliwa kufanyiwa ufatiti. Kisha, chukua kifungu kilichotafsiriwa chenye ulinganifu wa urefu na aina yake, na uhesabu ni mara ngapi hili jambo linatokea. Halafu jadili matokeo na mshauri mwelekezi au mshauri wako mwingine. (2) Je, kuna “miundo inayopishana” katika lugha yako, pale ambapo kishazi cha mwisho cha sentensi moja kinarudiwa mwanzoni mwa sentensi inayofuata? (Mara nyingine hali hii huitwa “muundo wa mkia-kichwa,”) Je, kinatokea mara ngapi? Jambo la kuangalia wakati unapojifunza aina zingine za matini ni kuona iwapo inatokea mara nyingi kwenye aina fulani za matini (kwa mfano, hadithi za masimulizi) zaidi ya zingine. Kwa mfano, Machifu wote walikusanyika pamoja na kujadili suala hilo. Wakati wakiwa wanajadili suala hili…. Baada ya kutembea kwa saa nyingi, alifikia sokoni. Wakati alipofika sokoni….. (3) Katika baadhi ya lugha, habari mpya huwa inatambulishwa kwenye kishazi kikuu, badala ya kishazi tegemezi. Kwa mfano, kwenye Marko 11:27, habari ya kwamba Yesu alikwenda hekaluni na akatembea huko ni habari mpya, ambayo haikujulikana na msomaji hapo kabla. Kwenya baadhi ya lugha, habari hii mpya ni vyema ikatambulishwa kwenye kishazi kikuu. Marko 11:27 Wakafika Yerusalemu. Naye alipokuwa akitembea hekaluni, makuhani wakuu na waandishi na wazee wakaja. => Na wakafika Yerusalemu. Yesu alikwenda hekaluni na akawa akitembea huko. Na alipokuwa akitembea huko, makuhani wakuu na waandishi and wazee walimjia. (4) Ni kwa njia gani zingine miunganiko kati ya sentensi inaonyeshwa? Je, kuna viunganishi vyovyote ambavyo vinakuja kwenye nafasi zingine, kando na mwanzoni mwa sentensi? Kuna kitu chochote kwenye kirai cha kitenzi ambacho kinaonesha uhusiano baina ya sentensi? Kwa mfano, badiliko kwenye nyakati za kitenzi. (5) Muhtasari wa kile ulichoona kuhusu miunganisho ya sentensi. Onesha tofauti zozote ulizoziona kati ya lugha yako na Kiingereza. Fikiria vile matokeo hii inaweza kuwa nayo kwa tafsiri. Matumizi ya mara kwa mara ya vitenzi (1) Chukua matini ya lugha chanzo ya Kiswahili ama ya lugha nyingine ambayo unaitumia kwa kufanya ulinganisho. Weka alama kwenye kila kitenzi. (2) Kisha, chukua matini unayoichunguza kwenye lugha yako. Weka alama kwenye kila kitenzi. Nomino vitenzi na mawazo tukio  (3) Linganisha matini hizo mbili. Jibu maswali yafuatayo: a) Hesabu idadi ya vitenzi kwenye kurasa mbili za matini kwenye lugha yako. Hesabu idadi ya vitenzi ambavyo vinalingana kwa idadi kutoka kwenye matini ya lugha nyingine unayolinganisha. Je, ni lugha gani inatumia sana vitenzi kati ya lugha unayolinganishia na lugha yako? b) Je, kuna vitenzi vinavyoonekana kutokea mara kwa mara hasa kwenye lugha yako? Iwapo ni hivyo, viorodheshe. Ona vile ambavyo vinatumika. c) Je, mara nyingine lugha yako huwa inatumia vitenzi kadhaa kimoja baada ya kingine? Iwapo ni hivyo, andika mifano. (Hivi vinaitwa “vitenzi mfululizo.”) d) Toa mifano ya sehemu zozote kwenye matini ambapo inaonekana kuwa lugha yako inaweza kutumia kitenzi lakini lugha inayoilinganisha inaweza kutumia muundo mwingine. (4) Sasa chunguza kifungu cha tafsiri ambacho umekifanya kwenye lugha yako. Ikiwezekana, hiki kiwe ni aina ya matini inalingana na zile ambazo unajifunzia katika lugha yako na katika lugha unayolinganisha nayo. Kwa mfano, ikiwa unajifunza kuhusu hadithi, basi kifungu cha mfano uliotafsiriwa kingefaa. Wekea alama vitenzi vyote vilivyoko kwenye tafsiri, na uvihesabu. Kisha, linganisha idadi yake na ile uliyoihesabu kwa matini inayolingana kiwango kwenye lugha yako. Jadili matokeo hayo na mshauri mwelekezi au mshauri wako mwingine. (5) Andika muhtasari wa kile ulichokigundua. Nomino vitenzi na mawazo tukio “Nomino ya kitenzi” ni nomino ambayo inarejelea tukio. Inaelezea kuhusu jambo fulani ambalo linatokea badala ya jambo lenyewe. Kwa mfano kwenye lugha ya Kiingereza: “kuimba”, “ukorofi,” “kifo,” “uchunguzi.” (1) Zungushia mifano yoyote ya nomino kitenzi ambazo unazipata kutoka kwenye matini unazojifunzia zilizoko kwenye lugha ya Kiswahili au lugha chanzo kingine chochote. (2) Kwenye matini ya Kiingereza kifungu cha , linganisha na mstari wa 42, “alikuwa ni mnenaaji mkuu,” na mstari wa 59, “hotuba yake ilikuwa fasaha sana.” Ingawaje rejea zote mbili zinahusisha wazo tukio lilelile, “zungumza,” rejea ya kwanza inamwangazia sana mzungumzaji, “alikuwa ni mzungumzaji anazungumza vizuri sana,” wakati ile ya pili inaangalia sana juu ya kitendo cha kuzungumza. Hii ni tofauti muhimu. Kwenye utafsiri, tofauti ileile ya mtazamo inapaswa kuzingatiwa, ingawa hii inaweza kuoneshwa kwa muundo tofauti wa kisarufi. (3) Zungushia mifano yoyote ya nomino kitenzi ambazo unaweza kuzipata kwenye matini ya lugha yako. (4) Ni katika lugha ipi ambapo nomino vitenzi zinaonekana zikitokea mara nyingi, ni kwenye lugha yako ama kwenye lugha nyingine ambayo unaitumia kulinganisha? (5) Ikiwa hutapata nomino vitenzi mwanzoni kwenye matini ya lugha yako mwenyewe, hii haimaanishi kwamba hazitokei kabisa. Angalia kwenye matini zingine kwenye lugha yako kuona kama utapata mifano. Chunguza katika aina gani za matini zinatumika, na kwa madhumuni gani. (6) Andika muhtasari wa kile ulichokiona kuhusu jinsi nomino vitenzi zinavyotumika kwenye lugha yako. Sura ya 41 Kuangalia kwa upana - Mtazamo wa mazungumzo  Miundo ya vitenzi amlifu and tendeshi Tofauti baina ya miundo vitenzi amilifu na tendeshi kwenye lugha ya Kiingereza umeongelewa kwenye Sura ya 28. Katika kitenza amilifu, kiima cha sentensi ni mtu anayefanya kitendo. Kwenye muundo tendeshi, kiima ni mtu au kitu anayefanyiwa kitendo. (1) Wekea alama miundo tendeshi yote ambayo unaweza kuiona kwenye vitenzi kwenye matini za lugha ya Kiswahili au vya lugha nyingine unayojifunzia. (2) Wekea alama miundo tendeshi yote ambayo unaweza kuiona kwenye vitenzi kwenye matini za lugha yako. (Kumbuka ya kwamba katika chati uliyoitengeneza ya matini, ulioorodhesha vitenzi kwenye safu moja. Hii itafanya kazi yako kuwa rahisi.) a) Andika mifano ya miundo tendeshi ambayo unaipata kwenye matini ya lugha yako. b) Je, umepata miundo tendeshi yoyote kwenye matini yako? Na iwapo utapata mifano, je, muundo tendeshi kwenye lugha yako unaonekana kutokea mara nyingi au mara chache zaidi ya kwenye lugha ya Kiswahili? Je, inatumika kwa makusudi gani? c) Je, kuna mifano ya vishazi ambako kiima hakijulikani (“mmoja” alifanya kitu fulani) au “isiyo na utu” (“wao” wamefanya jambo fulani, bila kumrejea mtu yeyote mahsusi)? d) Andika muhtasari wa kile ambacho umekigundua kuhusu miundo tendeshi kwenye lugha yako. Muda na nyakati (1) Kwenye matini ambayo unajifunza kwenye lugha yako, wekea alama kila kitu ambacho kinaeleza juu ya muda ambapo kitendo kilifanyika. a) Orodhesha mifano ya maneno yoyote au virai ambavyo vinaashiria muda kwenye lugha yako. Je, maneno na vishazi vinavyohusu muda kwa kawaida huja mwanzoni mwa sentensi? Ni kwenye maeneo gani mengine huwa yanatokea? b) Je, wakati mmoja tu wa umetumika kwenye matini nzima? Weka alama sehemu zozote ambapo kunaonekana kuna kubadilika kwa kitenzi. Jadili haya na mshauri welekezi wako au mshauri wako. c) Orodhesha mifano ya vitenzi tofauti vya nyakati ambavyo umevigundua kwenye matini. Anza kutengeneza chati ya vitenzi tofauti vya nyakati vinatokea, ukionesha kwa jinsi gani kila kimoja kinaashiriwa kwenye lugha. (2) Andika muhtasari wa chochote cha kuvutia ambacho umekiona kuhusu maneno ya wakati na nyakati ya vitenzi kwenye lugha yako. Aya Aya ni sehemu ya matini, inayojumuisha sentensi moja au zaidi, ambayo inaongelea mada moja au wazo. Kwa kawaida, aya mpya inaashiria kuwa wazo jipya linatambulishwa kwenye mazungumzo. (1) Mapumziko katika aya yamewekwa katika hadithi ya Kiingereza kwenye kifungu cha . Na je, ni kwa njia gani tofauti ambazo mwanzo wa aya mpya umeoneshwa? Nukuu za usemi  (2) Soma matini ambazo umeziweka kwenye chati kwenye lugha yako. Je, tayari umeonesha mapumziko katika aya? Ukiangalia katika maudhui ya matini na virai viunganishi au maneno katika matini, kuna viashiria gani vinavyokusaidia kujua ni wapi mgawanyiko wa aya unapaswa kufanywa kwenye matini ya kwenye lugha yako? Nukuu za usemi “Nukuu ya moja kwa moja” ni nukuu ambapo maneno halisi yananukuliwa sawasawa kama kama msemaji wa awali alivyonena. Kwa mfano, Binti alisema, “Njoo.” Mvulana alisema, “Nitakuja.” “Nukuu isiyo ya moja kwa moja” au “nukuu ambayo siyo ya moja kwa moja” ni nukuu ambapo maneno yamenukuliwa kwenye mtindo uliorekebishwa. Mara nyingi haya ni mabadiliko ya nyakati ama viwakilishi nomino. Kwa mfano, Binti alimwambia mvulana aje. Mvulana alisema kwamba angekuja. Kwenye sarufi ya Kiingereza, istilahi “siyo ya moja kwa moja” inatumika. Hata hivyo, istilahi “ambayo siyo ya moja kwa moja” inatumika hapa, kwa sababu muundo kwenye lugha kadhaa inaweza kutofautiana kwenye matumizi ya nukuu isiyo ya moja kwa moja katika Kingereza. Pia kwenye baadhi ya lugha, kunakuwako aina zaidi ya moja ya nukuu ambazo siyo za moja kwa moja. Kujifunza: (1) Chukua nakala nzuri ya Kiswahili au lugha nyingine ambayo unajifunza. a) Wekea alama nukuu zote za moja kwa moja kwa kutumia rangi moja. b) Wekea alama nukuu zote ambazo siyo za moja kwa moja kwa kutumia rangi nyingine. c) Kwa kutumia rangi nyingine ya tatu, wekea alama vishazi vyote ambavyo ni “vitambulishi vya mazungumzo.” Kishazi cha utambulishi wa mazungumzo ni kile ambacho kinatambulisha nukuu. Kwa mfano, Mvulana alisema kwamba angekuja. Msichana aliuliza, “Wewe uko huko?” (2) Fanya jambo kama hilohilo kwa matini kwenye lugha yako. Itasaidia iwapo unatumia rangi kama hizohizo kwa njia sawa. a) Hesabu idadi ya nukuu za moja kwa moja na idadi ya nukuu zisizo za moja kwa moja kwenye matini yako. Je, ni ipi inajitokeza mara nyingi zaidi? b) Iwapo aina zote mbili, nukuu za moja kwa moja na zisizo za moja kwa moja zinatumika, je ni kwa hali gani kila moja inatumika? Tafuta mambo yafuatayo: Wakati mwingine nukuu za moja kwa moja zinatumika kwenye kilele cha habari, na zisizo za moja kwa moja kutumika kwenye sehemu zingine. Wakati mwingine nukuu za moja kwa moja zinatumika wakati ambapo mhusika mkuu kwenye habari anaongea, wakati mazungumzo ya wahusika wadogo huenda yakanukuliwa kwa muundo wa nukuu zisizo za moja kwa moja. Sura ya 41 Kuangalia kwa upana - Mtazamo wa mazungumzo  (3) Je, kunaonekana kuwa na aina zaidi ya moja ya nukuu isiyo ya moja kwa moja? (4) Je, kuna kitu chochote kinachovutia ambacho kinatokea katika njia ambayo viwakilishi vya nomino inayumika kwenye nukuu? Je, kuna viwakilishi vya nomino vyovyote ambavyo vinatokea tu kwenye nukuu? (5) Je, kuna mifano ya nukuu ndani ya nukuu? Iwapo ni hivyo basi, nukuu ya ndani ni ya muundo gani? Kwenye baadhi ya lugha, nukuu zilizo ndani ya nukuu nyingine kwa kawaida si za moja kwa moja. Hii inaweza kuwa na umuhimu mkubwa katika utafsiri. (6) Angalia vishazi tambulishi vya mazungumzo kwenye lugha yako. a) Kishazi kinachotambulisha mazungumzo kinakuwa wapi? Je, kuna mifano katika matini yako ambapo inakuja kabla ya nukuu? Je, kuna mifano yoyote kwenye matini yako ambapo inakuja baada ya nukuu au katikati ya nukuu? b) Orodhesha vitenzi ambavyo vinaweza kutokea (“ilisemwa,” “iliulizwa” “ilishangaa”). Baadhi ya lugha zina aina nyingi za vitenzi vinavyotambulisha mazungumzo, vingine vikitumia kwa uchache. c) Ni muundo gani wa kawaida wa vishazi vinavyotambulisha mazungumzo? Je, kwa kawaida (au mara zote) unajumuisha kishiria fulani cha utambulisho wa mazungumzo? Je, mtu ambaye mazungumzo hayo yanatolewa kwake anatajwa waziwazi wakati wote? (“Chifu aliwaambia kwamba…..) d) Je, wakati mwingine muundo wa vishazi vinavyotambulisha mazungumzo hupunguzwa? Iwapo ni hivyo, inatokea wakati gani? (Kwenye baadhi ya lugha, inatokea wakati kunapokuwepo mfululizo wa nukuu, “mvulana alisema … msichana alisema … mvulana alisema … ”) Amri Tafuta mifano ya amri au maelekezo kwenye matini zako. Ni kwa namna gani amri na mawaidha yanaonyeshwaje? Je, kuna vitenzi tofauti vinavyotumika, kulingana na hali au mtazamo wa mtu ambaye anazungumza na zile za anayezungumza naye? Maswali Tofauti kati ya maswali ya kweli na yale yasiyodai majibu imeelezewa kwenye sura ya 35. (1) Wekea alama maswali yote kwenye matini ya lugha ya Kiswahili. Weka alama za kuonesha iwapo ni maswali ya kweli au yasiyodai majibu. (2) Wekea alama maswali yote ambayo unajifunza kwenye matini ya lugha yako. Yawekee alama kama aidha ni maswali ya kweli au yasiyodai majibu. Angalia mifano zaidi kwenye matini zingine. a) Je lugha yako inatumia maswali yasiyodai majibu hata kidogo? b) Iwapo ni hivyo, yanatumika kwa makusudio gani? (3) Linganisha njia ambayo maswali yasiyodai majibu yanatumika kwenye lugha yako pamoja na njia ambayo yanatumika kwenye Biblia. Baadhi ya njia ambazo yanatumika kwenye Biblia zimeelezwa kwa kina kwenye sura ya . a) Je, kuna makusudi ambayo maswali yasiyodai majibu yanatumika kwenye Biblia ambayo inaonekana hayaendi sambamba na lugha yako? b) Je, kuna makusudi ambayo maswali yasiyodai majibu yanatumika kwenye lugha yako ambayo hayaonekani kutumiwa kwenye Biblia? Hasi  (4) Andika muhtasari wa maelezo ya yale ambao umeyagundua. Hasi (1) Weka orodha ya njia tofauti tofauti ambazo maana hasi inaweza kuelezewa kwenye lugha yako. (2) Je, kuna miundo hasi tofauti inayotumika kwa kutegemea iwapo sentensi ni kauli, agizo, au swali? (3) Ni kwa njia gani ambapo maana hasi inaweza kusisitizwa? (4) Wakati maelezo chanya na maelezo hasi yanatokea kwa pamoja kwenye sentensi, je, ni kwa utaratibu gani hutokea? Je, kishazi hasi kwa kawaida hutokea mwishoni mwa sentensi? Kumbukumbu ya mshiriki “Washiriki” katika tukio ni watu au vitu ambavyo vinashiriki kwenye tukio hilo. (1) Orodhesha washiriki wakuu walioko kwenye matini ya lugha nyingine unayoichunguza. Kisha chagua washiriki wakuu kwenye habari hiyo. Kwa kutumia kalamu ya rangi, au herufi, zungushia kila rejeleo inayomhusu mshiriki huyo (iwe kwa nomino, au kiwakilishi cha nomino, au njia nyingine yoyote.) Kwa kutumia rangi nyingine tofauti, fanya jambo kama hilohilo kwa angalau mshiriki mwingine mmoja. (2) Fanya jambo hilohilo kwa ajili ya washiriki ambao wako kwenye matini unayoichunguza kwenye lugha yako. a) Ni kwa njia gani mshiriki mpya anatambulishwa kwenye habari katika lugha yako? b) Pale mshiriki anapokuwa tayari ametambulishwa, ni kwa njia gani anarejelewa? c) Ni wakati gani mshiriki anatambulishwa kwa kutumia nomino? d) Je kuna njia za kuangazia mshirika mmoja? Au ya kusisitiza mmoja wa washirika? e) Je mtindo huo huo unatumika kwa ajili ya mshiriki mkuu kama inavyokuwa kwa washiriki wengine? Au kuna tofauti? (3) Andika muhtasari wa maelezo ya yale ambao umeyagundua, ukionyesha tofauti zilizoko kwenye matini za lugha nyingine ambazo unazitafiti. Vishazi husishi Kwa kawaida, vishazi husishi katika Kiingereza vinatambulishwa kwa “nani” au “ipi”. Kuna aina mbili za vishazi husishi: Vishazi husishi fafanuzi; kishazi husishi kinafafanua kinabainisha ni nani anayerejelewa: Wavulana wale waliiba matofaa walionwa na mkulima. Kifungu cha kishazi “wale waliimba matofaa,” kinafafanua ni vijana gani ambao walionwa na mkulima. (Vishazi husishi fafanuzi wakati mwingine huitwa “vifungu vizuizi.”) Sura ya 41 Kuangalia kwa upana - Mtazamo wa mazungumzo  Vishazi husishi vielezi: Kishazi husishi kielezi kinatoa habari za ziada kuhusu kitu au mtu inayemuelezea, lakini hakifafanui. Wavulana, ambao wote walisoma kwa bidii, wamefaulu vizuri sana mitihani yao. Baadhi ya lugha zina vishazi husishi fafanuzi tu, na siyo vishazi husishi vielezi. Ni muhimu pia kutambua iwapo jambo hili linatokea kwenye lugha yako. (1) Wekea alama vishazi husishi vyote vilivyoko kwenye matini ya Kiswahili au lugha zingine ambazo unazichunguza. (2) Wekea alama vishazi husishi vyote vilivyoko kwenye matini unayoichunguza kwenye lugha yako. a) Hesabu idadi ya vishazi husishi kwenye matini ya lugha ya Kiswahili au lugha nyingine, na idadi ya matini inayolingana na hiyo kwenye matini kwenye lugha yako. Je, ni lugha gani inaonekana kutumia vishazi husishi vingi? b) Soma vishazi husishi ambavyo umeviwekea alama kwenye lugha yako. Weka alama ya kuonyesha iwapo ni vifafanuzi au vielezi. Je, kuna mifano ya aina zote kwenye matini yako, ama za aina moja? Kisha jadili kile ambacho umekiona pamoja na mshauri mwelekezi ama mshauri wako. c) Je habari ambayo hapo awali haijatajwa katika matini inawahi kutajwa kwa mara ya kwanza kwenye vishazi husishi? d) Je, kishazi husishi zaidi ya kimoja kinatokea baada ya kingine? Je, kuna kishazi husishi zaidi ya kimoja kinatokea kwenye sentensi hiyo hiyo? Je, kuna mifano ambapo kishazi husishi kinaweza kutokea ndani ya kishazi husishi kingine? e) Je, kishazi kihusishi kinatoa sifa kwa chochote isipokuwa kiima cha sentensi? Iwapo ni hivyo, toa mifano. (3) Andika muhtasari wa maelezo ya yale ambao umeyagundua kuhusu vishazi husishi kwenye lugha yako. Iwapo umegundua kwamba lugha yako inatumia tu vishazi elekezi, na si vifungu vya vishazi, utahitajika kuwa mwangalifu sana wakati unapotafsiri vishazi vihusishi kutoka matini chanzo. Urekebishaji fulani utahitajika katika tafsiri yako. Mahusiano ya kimantiki Chati hii inaonyesha mahusiano ya kimantiki tofauti ambayo yanaweza kutokea ndani ya sentensi, au baina ya sehemu kubwa ya matini. Sababu Nguo ni safi kwa sababu Maria alizifua. Nimekuja kukuona wewe jioni hii kwa sababu nina njaa. Matokeo (makusudi siyo lazima) Maria aliosha nguo na sasa ni safi. Maria aliosha nguo na rangi zimeharibika. Makusudi (ni lazima) Maria aliosha nguo ili kuzifanya ziwe safi. Hali (hali huenda ikawa kweli inawezekana au siyo kweli) Iwapo mvua itanyesha kesho, nitakwenda sokoni. Iwapo ningekuwa ni mtu tajiri, ningeinunua nymba hii. Makubaliano-Kinyume-matarajio Ingawaje Maria alifua nguo, hazijawa safi. Miundo ya virai jeni  Njia-Matokeo Maria amezifanya nguo kuwa safi, kwa kuzifua. Mazingira-Hitimisho Nguo ni safi, hivyo ni lazima Maria atakuwa amezifua. Mazingira-Mawaidha Maria, nguo ni chafu, kwa hiyo zifue. Zoezi la kwanza (1) Tafuta mifano ya mahusiano hii ya kimantiki kwenye matini ya lugha yako. Tambua mifano ya njia tofauti ambazo kila moja inaweza kuoneshwa. (2) Andika maelezo ya nafasi husika ya mahali ambapo sehemu hizi za mahusiano zinapatikana. Kwa mfano, je, kwa kawaida sababu huja kabla au baada ya matokeo? Zoezi la pili Tambua uhusiano kati ya vishazi kwenye kila mojawapo ya mistari ifuatayo. a. Akamvika nguo na kumlaza horini, kwa sababu hapakuwa na nafasi katika nyumba ya wageni. (Luka 2:7) b. Kwa hiyo ukiniabudu, yote yatakuwa yako. (Luka 4:7) c. Wakampeleka mpaka ukingo wa kilima ambacho mji huo umejengwa, ili wamtupe chini ya jabali. (Luka 4:29) d. Wakaja na kujaza mashua zote mbili hata zikaanza kuzama. (Luka 5:7) e. Lakini habari zake zikaenea zaidi, hata umati wa watu ukaja kumsikiliza na kuponywa magonjwa yao. (Luka 5:15) f. Yeye huiweka juu ya kinara chake, ili wale wanaoingia wapate kuona mwanga. (Luka 11:33) g. Ikiwa itazaa mwaka ujao, sawa! Ikiwa sio, basi kata chini. (Luka 13:9) Kwa majadiliano zaidi na mifano ya mahusiano ya kimantiki, angalia kwenye kitabu cha Barnwell, Utangulizi wa kujifunza Semantiki na Utafsiri, sura za 14-21. Miundo ya virai jeni Somo la miundo ya umilikishi limejadiliwa kwenye sura ya 27. Marejeo Muundo wa umilikishi ni njia moja ambapo nomino mbili (au nomino na kiwakilishi cha nomino) vinakuwa na mahusiano ya karibu zaidi. Miundo ya umilikishi inajulikana pia kama miundo ya “nomino-nomino.” Kwenye lugha ya Kiingereza aina maarufu ya muundo wa nomino-nomino ni muundo wa “of.” Kwenye lugha hiyo kuna aina tatu za muundo wa umilikishi: NOUN “of” NOUN Kwa mfano, “the house of the boy.” NOUNs NOUN Kwa mfano, “the boy’s house” POSSESIVE PRONOUN NOUN Kwa mfano, “his house” Sura ya 41 Kuangalia kwa upana - Mtazamo wa mazungumzo  (1) Chagua matini ya mfano kutoka lugha ya Kiingereza, matini ambayo imesimuliwa au kuandikwa na mzungumzaji fulani wa lugha ya Kiingereza kama lugha yake ya kwanza, siyo ile ambayo imetafsiriwa. Weka alama mifano ya aina zote tatu za miundo ya umilikishi. (2) Elezea tena maana ya kila kirai cha nomino-nomino kwa njia ambayo inaweka mahusiano baina ya sehemu kwa uwazi. Usibadilishe maana kwa njia yoyote ile. Mawazo tukio yote yanapaswa kuelezewa tena kwa kutumia vitenzi. (3) Kisha chukua matini ambayo umeitayarisha kwenye lugha yako. Wekea alama miundo ya nomino-nomino yote ambayo unaweza kuiona. Ilinganishe hiyo na ile ambayo umeiwekea alama kwenye matini za Kiingereza. a) Ni lugha gani inaonekana kutumia zaidi miundo ya nomino-nomino? Lugha yako au Kiingereza? b) Je, miundo ya nomino -nomino kwenye lugha yako inajumuisha nomino ambazo zinaelezea wazo tukio? c) Orodhesha aina tofauti za mahusiano ambazo huenda zinaelezewa kwa miundo ya nomino-nomino kwenye lugha yako? Je, zote zinaelezea umiliki? Au kuna mahusiano mengine? d) Je, kuna mifano kwenye matini za lugha yako zenye “nomino vitenzi” kama sehemu ya miundo ya nomino –nomino? e) Linganisha kile ambacho umekigundua kwenye lugha yako na kile ambacho umekigundua kuhusu miundo ya nomino-nomino kwenye lugha nyingine katika Kiingereza. Kisha jadiliana na mshauri mwelekezi au mkufunzi. (4) Andika muhtasari wa maelezo ya yale ambayo umyaegundua. Umoja na uwingi Lugha tofauti tofauti zinaonesha tofauti kati ya nomino za umoja na uwingi kwa njia tofauti tofauti. Kwa nyongeza ya kuona jinsi umoja na uwingi unaoneshwa kwenye nomino yenyewe, unahitajika kugundua (1) iwapo, vipi, na wakati gani kitenzi pia kinabadilika, kulingana na kama kiima kiko kwa umoja au uwingi; na (2) ni miundo gani mingine ya kisarufi ambayo pia inabadilika ili kuendana na ngeli za nomino zinazohusiana, kwa mfano, viwakilishi vya nomino. Baadhi ya lugha zina ngeli nyingi za nomino. (1) Mfano ufuatao unaonesha jinsi gani uwingi unaundwa kwenye lugha ya Mbembe. Fanya uchanganuzi wa maneno na maelezo ya muhtasari hapo hapo chini. (2) Kisha tafiti jinsi vile ambavyo uwingi unaundwa katika lugha yako. Andika muhtasari wa maelezo ili kufafanua hili. Iwapo lugha yako ni lugha ya ngeli, jadiliana na mshauri mwelekezi wako ambaye ataweza kukupatia taarifa kuhusu utaratibu huo kwenye lugha zinazofanana. Mfano kutoka lugha ya Mbembe (Cross River State, Nigeria)- Takwimu Umoja Uwingi 1 ọraanga mto Araanga mito 2 ọnọng mtu anọng watu Stahiki (huitwa pia “sifa”)  3 ọgọgọ mchwa agọgọ mchwa 4 ọwọmọ mmea ọwọmọ mimea 5 echi mti nchi miti 6 eten mnyama nten wanyama 7 eso kichwa nso vichwa 8 ete kapu la kuvulia nte makapu ya uvuvi 9 ikpo kofia okpo kofia nyingi 10 iyin nyoya oyin manyoya 11 iphe bakuli ophe mabakuli Maelezo ya muhtasari (kwa ajili ya takwimu hizi) Kwenye lugha ya Mbembe, umoja na uwingi wa nomino unaonyeshwa kwa kubadilika kwa irabu au sauti, “n” inayotamkwa wakati pumzi inapitia mapua kuwa mwanzoni mwa neno. Nomino ambayo inaanza na o au ọ kwenye umoja, inaanza na a kwenye uwingi. Kwa mfano, ọraanga/araanga - “mto/mito.” Nomino ambazo zinaanza na e au ẹ kwenye umoja, inaanza na n kwenye uwingi. Kwa mfano, eten/nten - “mnyama/wanyama.” Nomino ambazo zinaanza na i kwenye umoja, inaanza na o kwenye uwingi. Kwa mfano, ikpo/okpo - “kofia/kofia nyingi.” Stahiki (huitwa pia “sifa”) (1) Wekea alama maneno yote yanayostahiki, kama vile vivumishi na vielezi kwenye matini za lugha ya Kiingereza, Kiswahili au lugha nyingine. (2) Wekea alama maneno yote yanayostahiki kwenye matini ya lugha yako. a) Je, lugha yako inaonekaa kutumia vivumishi kwa kiasi kikubwa au kidogo zaidi ya lugha ya Kiingereza, Kiswahili au lugha nyingine ambayo unailinganisha? b) Je, ni kwa njia gani zingine ambazo lugha yako inaelezea mawazo ambayo lugha ya Kiingereza au lugha nyingine inaelezea kwa vivumishi na vielezi? c) Je, lugha yako inaelezeaje ukubwa (“kubwa”, “ndogo”), kiasi (“nyingi”, “chache”, “maridhawa”), ubora (“zuri,” “mbaya,” “vyema”) na vivumishi vingine? Idadi (1) Ni kiasi gani ambacho ni kigezo cha msingi kwenye utararibu wa kuhesabu kwenye lugha yako? Ni tano, Kumi, au ishirini? Kwenye lugha ya Kiingereza, kiasi cha msingi ni 10. Kwa mfano, 80 ni 8 mara 10. Kwenye baadhi ya lugha zingine, kiasi cha msingi ni 20. Wakati 80 itaoneshwa kama 4 mara 20. (2) Ni nambari gani kubwa ambayo ina neno moja? Ni 100, au 400? Ama 1,000? Kwenye lugha ya Kiingereza, idadi kubwa huhesabiwa katika mafungu ya 100 au 1,000. Wakati kwenye baadhi ya lugha nambari kubwa kuhesabiwa kwenye mafungu ya 400. Sura ya 41 Kuangalia kwa upana - Mtazamo wa mazungumzo  (3) Andika namba zifuatazo kwenye lugha yako? a) 5,000 -kama ilivyo katika Marko 6:44 b) 72 -kama ilivyo katika Luka 10:1 c) 153 -kama ilivyo katika Yohana 21:11 d) 276 -kama ilivyo katika Matendo 27:37 e) 144,000 na 12,000 -kama ilivyo katika Ufunuo 7:4-8 Onomatopia, maneno ya mshangao na idiofoni Neno onomatopia linahusisha maneno ambayo kwa njia nyingine yanawakilisha sauti ya kitu ambacho kinarejelea. Mifano ya Kiingereza inajumuisha “hiss,” “bang,” “buzz.” Kwa hiyo uwe mwangalifu kwa sifa hii kwenye lugha inayopokea tafsiri na uchunguze ili kujua vile inavyotumika. Maneno ya mshangao, ambayo pia huitwa “mishangao”, au “viingilio,” wakati mwingine ni onomatopia. Mfano kutoka kwenye Biblia: Ufunuo 18:16 “Ole, ole, mji ule mkuu!” (Toleo la SUV, kwa Kiyunani oumai). Hata hivyo, kwenye lugha nyingi, maneno ya mshangao yanatokea sana kwenye mazungumzo ya mdomo, isipokuwa kwenye nukuu za mazungumzo, mara chache sana kwenye matini zilizoandikwa. Tena, angalia ni kipi kilicho asilia kwenye lugha inayopokea tafsiri. Idiofoni, ni maneno au virai vya kujieleza ambapo sauti ya neno inaakisi ubora unaorejelea. Kwenye lugha ambazo zina sifa hizi, idiofoni inatakiwa kutumika kwenye tafsiri popote pale inaelezea kwa ufanisi maana ya matini chanzo, mradi tu hii inafaa kwa mtindo wa kwa kifungu hicho. Huenda zisifae kwenye maudhui yote kwani kwa wakati mwingine zinaweza kuwa zinatumika kwa ucheshi. Mifano ya matini za Maandiko ambapo idiofoni zinaweza kufaa kutumika zinajumuisha hivi vifuatavyo: Mwanzo 7:12 Na mvua ikanyesha juu ya nchi siku arobaini mchana na usiku. => Mvua ilinyesha kwa siku arobaini tchrrr. (Baka, Sudan ya Kusini) Luka 6:49 Ilianguka, na uharibifu wa nyumba ulikuwa mkubwa. => Nyuma ilianguka begmm. (Mbembe, Nigeria) Luka 9:29 Na mavazi yake yakawa meupe kumeta-meta. => Nguo zake zilingaa, zilikuwa nyeupe benwanggg (Mbembe, Nigeria) Je, idiofoni zinatumika kwenye lugha yako? (1) Weka alama kwenye mifano ya idiofoni zilizoko kwenye matini ya lugha yako. Tafuta mifano mingine zaidi kutoka matini zingine. a) Je, lugha yako ina idiofoni? b) Ni kwenye aina gani za matini idiofoni hutumika? Zinatumika kwa makusudi gani? c) Fikiria sehemu zingine ndani ya Biblia ambapo idiofoni zinaweza kutumika ipasavyo kwenye tafsiri yako. Tamathali za usemi  (2) Weka alama kwenye mifano ya maneno ya mshangao inayotumika kwenye matini zako. a) Ni aina gani za matini ambako maneno hayo hutumika? Je, yanatumika mara nyingi kwenye mazungumzo? b) Fikiria mahali kwenye tafsiri ya Biblia ambapo maneno ya mshangao huenda yakatumika kwenye tafsiri yako kuelezea hisia za mshangao. (3) Andika muhtasari wa maelezo ya kile ambacho umekigundua. Tamathali za usemi (1) Pigia mistari mifano yote ya tamathali za usemi kwenye matini ya lugha yako. Tafuta mifano mingine zaidi kwenye matini zingine. (2) Jifunze tamthali za usemi ambazo umeziona. Je, zinatumika kwa makusudi gani? (3) Linganisha tamathali za usemi ambazo umeziona kwenye lugha yako na mbalimbali ambazo zinatokea kwenye Biblia. Baadhi ya tamathali za usemi zinazotokea kwenye Biblia zimejadiliwa kwenye sura za 33 na 34. a) Toa mifano ya sitiari au milinganisho mingine kutoka kwenye matini zako. b) Je, kuna aina yoyote ya tamathali za usemi kwa lugha yako ambazo zinaonekana zikiwa tofauti na zile ziko kwenye Biblia? c) Je, kuna aina yoyote ya tamathali za usemi ambazo zinatokea kwenye Biblia ambazo hazionekani kutokea kwenye lugha yako? Mazingatio na Msisitizo (1) Kwenye matini unayojifunza nayo kwenye lugha yako, wekea alama sehemu zozote ambazo dhana au wazo imeletwa kwenye mazingatio maalum. Hii inaoneshwaje? (2) Kuna njia gani maalum za kusisitiza wazo? (3) Kuna njia gani maalum za kulinganisha wazo? Habari za usuli na mabano (1) Wakati kunakuwa na ufafanuzi kuhusu habari za usuli, kwa kawaida hili hufanyika wapi kwenye matini? Je, mtu anatambuaje wakati habari hii ya usuli inapofikia mwisho na habari kuu ya matini kuanza tena? Ni kwa njia gani nyingine za kisarufi inaoneshwa kuwa hii ni habari ya usuli? (2) Wakati mabano yanapotokea kwenye matini, hii inaoneshwaje? Je, kuna viashiria vyovyote vya kisarufi? (“Mabano” ni katizo kwenye habari mkuu katika matini. Kwa mfano, inaweza kuwa ni maoni ya upande au ufafanuzi.) (3) Kuna wakati mtunzi anarejea nyuma ili kufafanua kitu fulani ambacho kilitokea kwenye sehemu ya awali ya hadithi, hii inaoneshwaje? Mianzo na Miisho Mwisho wa mazungumzo mara nyingi huhusiana na mwanzo wake, hususani kwenye aina fulani maalum, mazungumzo, kwa mfano, hadithi. Sura ya 41 Kuangalia kwa upana - Mtazamo wa mazungumzo  (1) Je, kuna mtindo fulani wa kuanza au kumalizia hadithi ya kijadi kwenye lugha yako? Kama ipo, toa mfano. Ni kwa aina gani ya hadithi ambapo mtindo huu unatumika? (2) Kadri unavyozidi kujifunza aina nyingine za matini, angalia miundo yoyote ambayo kwa kawaida inatokea mwanzoni na mwishoni mwa matini. (3) Angalia mwanzoni na mwishoni mwa kila kitabu kwenye Biblia, ili kuona iwapo mwisho unachukua njia iliyoelezwa na mwandishi mwanzoni mwa kitabu. Kilele “Kilele” ni kipengele chenye kusisimua zaidi kwenye muendelezo wa tukio au wa matini. Kwenye kazi ya maigizo au ya kifasihi, kilele ni kipengele kikuu chenye kuonesha matokeo, hatua ambayo maandishi yaliyotangulia yamekuwa yakitayarishia njia. Kwenye hadithi au kwenye matini zingine ambazo umezikusanya kwenye lugha yako, je, unaweza kutambua vipengele fulani ambavyo vinaweza kutambuliwa kama ndiyo kilele cha hadithi? Virai vya kuwaita watu “Kirai cha kumuita mtu” ni kirai kinachotumika kumuelezea mtu moja kwa moja. Kwa mfano, Wakamwambia, “Bwana, tunataka kumwona Yesu.” (Yohana 12:21) Akalia wa sauti kuu, “Lazaro, toka nje.” (Yohana 11:43) Stefano akasema, “Ndugu na baba, nisikilizeni.”(Matendo 7:2) Zingatia kila muktadha kwa umakini na utumie mtindo wa cheo unaomfaa (a) mtu anayezungumziwa, (b) mtu anayezungumza, na (c) mitazamo na hisia za mtu anayezungumza. (1) Pigia mistari mifano yoyote ya virai vya kuwaita watu ambavyo vinatokea kwenye matini ya lugha yako. Tafuta mifano zaidi kutoka kwenye matini zingine. (2) Je, virai vya kuwaita watu huwa vinatumika mara nyingi kwenye lugha yako, aidha kwenye mazungumzo ya kila siku au kwenye aina fulani za mazungumzo? Au, vinatumika mara kwa mara tu? (3) Weka orodha ya virai vya kuwaita watu ambavyo vinatumika mara nyingi kwenye lugha yako. Onesha ni kwa namna gani kila kimoja kinatumika, na kinatumika kwa kumwita nani, na inaonyesha mtazamo gani kwa upande wa mzungumzaji. Kwa mfano, inaweza kutokea kwamba neno “baba” likatumika kwa kumuelezea mzee yeyote anayeheshimika. Mtazamo (1) Ikiwa mzungumzaji anaonesha heshima maalum kwa mtu au watu anaowazungumzia, hii inaonekanaje? Je, kuna miundo fulani ambayo inatumika wakati kijana anapozungumza na mtu mzee? Neno heshima mara nyingi linatumika kwa ajili ya kuelezea maneno maalum yanayotumika kwa njia hii. (2) Iwapo mzungumzaji anaonesha dharau kwa mtu au watu anawaowazungumzia, hii inaoneshwaje? Je, vipi kuhusu mitazamo mingine? Urudiaji na urudufu  Urudiaji na urudufu Pigia mistari sehemu zozote kwenye matini ya lugha yako, ambazo urudiaji au urudufu umetumika. Je, vimetumika kwa makusudi gani? Je, vimetumika kwa ajili ya kufanya msisitizo? Je, vimetumika kwa makusudi gani mengine? Chembechembe (1) Huenda kukawa na maneno au vijisehemu fulani vinavyotumika mara kwa mara kwenye lugha yako, lakini ni vigumu kuvitafsiri. Hivi huenda vikaashiria msisitizo au mazingatio. Orodhesha vijisehemu vyovyote vya aina hii ambazo zinatokea kwenye lugha yako. (2) Kwa kila mojawapo ya vijisehemu hivi ambavyo umeviorodhesha, fanya mapitio kwenye baadhi ya matini ukiwekea alama kila mfano wa kijisehemu hiki. Jifunze matini hizi na ujaribu kutoa taarifa ya muhtasari jinsi kijisehemu hiki kinatumika. Kumbuka Endelea kuchunguza matini za lugha yako. Maoni yako ya kwanza yatakuwa majaribio. Endelea kuona (na kusikiliza) matini zingine ili uone iwapo yale uliyoyagundua mara ya kwanza yanathibitishwa na mifano mingine zaidi. Kuendelea kujifunza kwenye lugha yako kutajumuisha aina tofauti za matini, kama vile, Simulizi - kwa mfano, mkusanyiko wa matukio ya kihistoria, habari za kibinafsi, hadithi za kijadi, hadithi zinazofundisha; majadiliano; mazungumzo na mawaidha; mafundisho na ufafanuzi; maelezo; methali na vitendawili; maombi; barua; ushairi na nyimbo (za sifa na maombolezo).  Sehemu ya 7 Upangaji na Uanzishaji wa Mradi wa Utafsiri wa Biblia Mwanzoni mwa kila mradi wa utafsiri, ni muhimu kuwe na mpango wa jumla kwa ajili ya mradi huo, ikijumuisha makubaliano ya jinsi gani wawakilishi wa jamii ya lugha husika watashiriki kikamiifu. Kwa kifupi, awamu hizi ya maandalizi inajumuisha: kushirikisha makanisa na jamii kwenye eneo la lugha inayopokea tafsiri, kuwaarifu juu ya mapendekezo ya uwepo wa mradi wa utafsiri wa Biblia, na kukaribisha ushirikiano wao; kuunda kamati ya uanzishaji mradi na kwa pamoja kuandaa taarifa ya maono ( “maelezo mafupi”) ya mradi huo; kuwasiliana na shirika la kitaifa au kikanda la kutafsiri ili kuanzisha mahusiano; kuandaa na kushughulikia bajeti ya fedha; kufanya uchambuzi wa kimsingi wa kiisimu na kutengeneza mfumo wa uandishi wa lugha husika, iwapo hii haijawekwa tayari; na kuwachagua watafsiri na kuwapatia mafunzo ya mwanzo. Katika kuwafundisha watafsiri, malengo ya kwanza ya utafsiri yanapaswa kuchaguliwa kwa kuzingatia malengo ya muda mrefu ya mradi ambayo yamekubaliwa. Angalia mapendekezo yanayopatikana kwenye sura ya 9 kwenye “Zoezi la Kutafsiri.”  Sura ya  Majukumu ya Makanisa na Jamii kwenye Mradi wa Utafsiri - Utafsiri ni Kazi ya Pamoja Miradi ya utafsiri inatofautiana sana na hakuna kiwango maalum. Kila mradi wa utafsiri ni lazima upangwe kwa kulingana na hali ya mahali ulipo. Madhumuni ya sura hii ni kuainisha kanuni kuu na kuwasaidia wote ambao wanahusika katika upangaji waweze kupata uelewa nzuri wa vipengele tofauti tofauti vya kazi hii ambavyo vinatakiwa kuzingatiwa. Kwenye mjadala huu, inadhaniwa kwamba watafsiri wanapaswa kuwa ni wazungumzaji wa lugha ya kwanza kwenye lugha inayopokea tafsiri husika. Kuna kijitabu chenye jina la Kupanga mradi wa utafsiri wa Biblia, ambacho kinaweza kurudufiwa na kutolewa tena kwa ajili ya matumizi kwenye maeneo kunakoanzishwa mradi wa utafsiri wa Biblia au tayari unaendelea. Makusudio ya kijitabu hiki ni kuwapatia habari viongozi wa mahali husika na wahusika wengine juu ya ni nini kinachohusika katika mradi wa kutafsiri Biblia na kuhusu wajibu wa wote wanaohusika. Hiki kimesanifiwa kwa ajili ya mazingira ambayo tayari kuna makanisa kwenye maeneo hayo. Matini ya kijitabu hiki inapatikana kama ilivyoorodheshwa kwenye BT4 nyenzo zinazopatikana kwenye mtandao iliyoko mwishoni mwa sura hii. Wale wote wanaoanzisha miradi ya utafsiri wanatakiwa kuwa waangalifu ili kuepuka kurudia kazi ambazo tayari zinaendelea. Umiliki wa mradi Miradi ya utafsiri wa Biblia inafanyika katika hali nyingi tofauti. Kwenye baadhi ya maeneo, huenda kukawa na kanisa lenye nguvu, na labda baadhi ya madhehebu ambayo yana uwakilishi. Kwenye maeneo mengine, kunaweza kuwa na usaidizi mdogo sana kutoka kwa maeneo husika. Lengo kila mahali ni kuendeleza ushirikiano mzuri na wale wote ambao wanahusika. Popote pale ambapo kuna makanisa kwenye eneo hilo, makanisa yanatakiwa kuwa na jukumu la uongozi kwenye mradi na kuchukua majukumu kwa njia zifuatazo: Kushirikiana na kuamua pamoja kuhusu malengo ya mradi. Kuchangia fedha ili kukidhi matumizi ya mradi. Sura ya 42 Majukumu ya Makanisa na Jamii kwenye Mradi wa Utafsiri - Utafsiri ni Kazi ya Pamoja  Kuwabaini watu kutoka ngazi ya viongozi na washirika wa kawaida ndani ya makanisa, ambao wana uwezo wa kuwa watafsiri, na kuwaomba waruhusiwe kuachia baadhi ya majukumu yao ya kikanisa iwapo watachaguliwa kuwa watafsiri, ili wawe na muda kwa kutumikia kwenye timu ya utafsiri. Kuteua wawakilishi ambao watakuwa “wahakiki.” Wahakiki watakuwa wakisoma tafsiri kadri inavyotolewa na kupeleka mrejesho kwenye timu ya watafsiri. Kutumia tafsiri kwenye ibada makanisani na kwenye mikutano kadri inavyopatikana, kwa kupitia vitabu vya misa, na usomaji mwingine wa Biblia, masomo ya Biblia, na kwa njia nyinginezo. Kufanya maombi ya mara kwa mara kwa ajili ya kuombea timu za utafsiri na kwa ajili ya shughuli zote zingine za mradi. Ni vyema kuzingatia uwezekano wa kufanya usajili wa mradi huo kama shirika la kiimani lisilozalisha faida ya kugawana (FBO). Hii inaupa nafasi mradi kutambulika kisheria na kujitolea kwa mfumo uliopangwa vizuri wa kurekodi na kutoa taarifa za kifedha. Kama ilivyoonyeshwa kwenye utangulizi wa mwongozo huu, wanawake wana dhima kubwa ya uongozi kwenye miradi mingi ya utafsiri sambamba na wanaume. Hivyo kwenye matini ifuatayo, wakati wowote kiwakilishi “yeye” kinapotajwa, tafadhali kisomwe kwamba kinajumuisha hao wote . Kamati ya mradi wa utafsiri wa Biblia Inapendekezwa kwamba kamati ya wakilishi wa makanisa ya eneo husika kwenye kila mradi wa utafsiri wa Biblia. Kamati kama hii haifanyi kazi ya utafsiri, bali inakuwa na majukumu ya ufanyaji wa maamuzi muhimu yanayohusu mradi. Mradi mara nyingi hupewa jina la lugha husika kwa mfano, “Kamati ya Lugha na Utafsiri ya Kalaba.” (Kalaba hapa inawakilisha jina la lugha husika.) Kamati itashughulika na masuala yanayohusiana na uandishi wa lugha, kujua kusoma na kuandika, matumizi ya Maandiko, na vilevile utafisiri wa Biblia. Na ikiwa mradi tayari umesajiliwa kisheria kama shirika la kiimani lisilozalisha faida ya kugawana (FBO), kamati hiyo inaweza kujulikana kama, “Bodi ya Lugha na Utafsiri ya Kalaba.” Kamati ya utafsiri itajumuisha wawakilishi wanaoteuliwa na makanisa ya madhehebu mbalimbali kwenye eneo husika. Makundi yoyote mengine kwenye eneo yanapaswa pia kuwakilishwa. Kwa mfano, ikiwa kuna lahaja tofauti tofauti, hizi nazo ziwe na wawakilishi kwenye kamati. Ikiwa sehemu kubwa ya wazungumzaji wa lugha unaegemea kwenye dini zingine, itahitajika kuwa na kamati mbili; moja iangalie maendeleo na matumizi ya lugha, ikiwa na wawakilishi kutoka kwenye jamii nzima, na nyingine iangalie masuala ya kazi ya utafsiri wa Biblia, ikihusisha wawakilishi wa makanisa.  Wachungaji, wainjilisti na viongozi wengine wa kanisa  Sifa Kwenye hali ambapo utafsiri wa Biblia ni lengo la msingi, wajumbe wa kamati wanatakiwa kuwa ni Wakristo waliojitolea ambao wao wenyewe wanawiwa na uhitaji wa Maandiko kwenye lugha inayokusudiwa kupokea tafsiri. Ni lazima wawe tayari kutoa muda wao katika kushughulikia majukumu yafuatayo hapa chini: Majukumu Kuwakilisha makanisa na jamii kwenye masuala yanayohusu mradi. Kuwakilisha mradi kwenye makanisa na jamii, kuwafahamisha kuhusu maendeleo na mahitaji ya mradi, na kukuza mradi. Kuitambua hadhira ya msingi kwa ajili ya utafsiri, na vilevile hadhira ya pili ambayo inahitaji kupata huduma ya mradi wa utafsiri. Kushirikiana na wote wanaohusika katika kuamua malengo ya mradi na kuandaa ratiba. Kushirikiana na wote wanaohusika kutengeneza taarifa ya maono (mkataba wa makubaliano) ambayo yataratibu maamuzi muhimu yanayofanywa kuhusu mradi- angalia sura ya 43. Kusaidia kuwachagua na kuwateua watafsiri, wahakiki, na wote wanaohusika kwenye kazi ya mradi; kuwasimamia, kuwatia moyo, na kuwasaidia katika kuwezesha katika kazi zao. Kuwatia moyo watu kufanya maombi kwa ajili ya watafsiri na kwa ajili ya kazi yote ya mradi. Kukusanya fedha ili kukidhi matumizi ya mradi na kuhakikisha kuwa akaunti za mapato na matumizi zinatunzwa kwa uangalifu na kutolewa taarifa zake. Makanisa ya kwenye eneo husika yanapaswa kusaidia mradi kifedha kwa kadri ya uwezo wao. Kuhimiza ushambazaji na matumizi ya Maandiko yaliyotafsiriwa, kwa nyakati zote mbili; pale inajaribiwa na wakati imechapishwa. Kuhusika katika maamuzi yanayohusiana na uchapaji, kama vime muundo wa uchapaji na aina ya rekodi, na katika kumchagua mchapaji. Wachungaji, wainjilisti na viongozi wengine wa kanisa Viongozi wa makanisa wana sehemu muhimu kwenye programu ya utafsiri. Majukumu Kufahamu thamani ya lugha husika katika kuwepo kwa mawasiliano yenye ufanisi na kuhimiza mtazamo chanya kuhusu matumizi ya lugha hiyo. Kusoma mara kwa mara makanisani sehemu za maandiko ambazo zimetafsiriwa, kwenye mikutano ya maombi, na kwenye mikusanyiko mingine, na pia kuyatumia wakati wa ibada makanisani katika kuhuburi na kufundisha. Kuwatia moyo watu watumie Maandiko ambayo yametafsiriwa; kwa mfano, kwenye masomo ya Biblia, vikundi vya kujifunza Biblia, kwenye mikusanyiko ya jumuia, ibada za kifamilia, kwenye nyimbo na muziki, na kwa ajili ya matumizi binafsi. Kuwahamasisha na kuwahimiza watu kusikiliza sehemu za Maandiko yaliyotafsiriwa na kurekodiwa. Sura ya 42 Majukumu ya Makanisa na Jamii kwenye Mradi wa Utafsiri - Utafsiri ni Kazi ya Pamoja  Kuwahamasisha na kuwahimiza watu kujifunza kusoma lugha yao na kuwapatia fursa za kukutana na kuswaaidia kufanya hivyo. Kuwajulisha watu habari za maendeleo ya mradi. Kuhusika kwenye majadiliano ya namna ya kutafsiri maneno muhimu ya Kibiblia na kwenye masuala mengine yanayohusu utafsiri. Kuhakiki na kujaribisha kazi zilizotafsiriwa. Kukusanya maoni na mapendekezo kuhusu rasimu za tafsiri na kutoa mrejesho kwa watafsiri na watu wengine kwenye timu ya utafsiri. Watafsiri wanaweza kufanya masahihisho ya makosa ambayo yamegundulika, kabla kazi hiyo haijapelekwa kwa mchapaji. Kazi ya pamoja- wajumbe wa timu ya utafsiri Kazi ya utafsiri wa Biblia kwenye lugha yoyote ni kitu ambacho mtu hawezi kukifanya peke yake. Kazi hiyo ni ya kanisa zima kwenye eneo la lugha husika. Ni lazima kuwepo na timu ya watu watakaoshiriki na kazi hii. Kila mradi wa utafsiri wa Biblia uko tofauti na mwingine. Vipawa na uwezo wa watu wanaohusika vina tofauti, wakati mwingine mtu mmoja anaweza kuchukua majukumu mawili au zaidi. Wakati mwingine kazi hii inaweza kugawanywa katika njia ambayo ni tofauti kama inavyoelezewa hapa. Lakini maelezo haya yatasaidia kutoa wazo juu ya kazi kuu ambayo itahusika. Mazingira pia yanatofautiana, kwani kwenye baadhi ya maeneo kunakuwako na makanisa yenye nguvu, yenye Wakristo walio na bidii. Kwenye maeneo mengine makanisa bado ni madogo, ama huenda bado kusiwepo kanisa lolote. Kwa hiyo upangaji wa mradi unahitaji kurekebishwa ili kuendana na hali hiyo husika. Kazi kubwa kama hiyo inaweza tu kukamiliswa kwa mafanikio iwapo timu nzima itafanya kazi kwa pamoja. Kila mjumbe wa timu lazima afahamu kazi yake na aifanye kwa uaminifu. Kila mjumbe wa timu lazima awe tayari kutoa muda wake na kushiriki kazi kwa bidii. Kielelezo cha 6 kinaonesha muundo wa kawaida wa mradi wa utafsiri. Sifa na majukumu ya wajumbe hawa wa timu yameelezwa mahali pengine katika mwongozo huu. Na pia yameainishwa kwa kina kwenye kijitabu Kupanga mradi wa utafsiri wa Biblia, kinachopatikana kwenye BT4 nyenzo zinazopatikana kwenye mtandao. Uhusiano na shirika la Utafsiri wa Biblia Miradi mingi ya utafsiri wa Biblia, inakuwa na mahusiano na shirika la Utafsiri wa Biblia aidha la kitaifa na kikanda. Katika uanzishaji wa uhusiano, mradi unakubali kufuata kanuni zilizokubaliwa na taratibu za Utafsiri wa Biblia, wakati ambapo shirika la utafsiri wa Biblia linapokubali kutoa usaidizi kwa mradi, hususani kwa njia zifuatazo:  Uhusiano na shirika la Utafsiri wa Biblia  Kwa kutoa mafunzo na warsha kitaifa na kikanda, ili kuwafundisha watafsiri na washiriki wengine wa timu ya utafsiri, katika mausala ya kiisimu, kanuni za utafsiri, kufundisha kusoma na kuandika, na ujuzi wa kompyuta; Kwa kutembelea mradi mara kwa mara ili kuona maendeleo na kuwatia moyo washiriki wa timu ya utafsiri; Kwa kuwapatia usaidizi wa ushauri kwenye masuala ya kiisimu na ukaguzi wa utafsiri; Kwa kutoa usaidizi katika masuala ya kiufundi na utaalamu wa kompyuta; Kwa kuwezesha ununuzi wa kompyuta na vifaa vingine; Kwa kuwezesha machapisho ya mikanda iliyorekodiwa na ya matini zilizochapishwa – kwa kusaidia viongozi wa mradi kuwa na mahusiano na mawakala wa uchapishaji wa tafsiri za Biblia. Mchoro wa 6: Mradi wa utafsiri wa Biblia. ©2018 na Seed Company. Unatumika kwa ruhusa Pale ambapo msaada wa kifedha utahitajika, shirika la kitaifa au kikanda linaweza kusaidia katika kutambua chanzo cha msaada wa kifedha, kwa kawaida kupitia mawakala wa kimataifa wa utafsiri wa Biblia, na kusaidia kwenye kuafikiana makubaliano. Sura ya 42 Majukumu ya Makanisa na Jamii kwenye Mradi wa Utafsiri - Utafsiri ni Kazi ya Pamoja  Utafsiri wa Biblia ni kazi ya pamoja. Wale wote wanaohudumu kama watafsiri watakuwa na nguvu zinazotofautiana. Mmoja anaweza kuwa ni mkaguzi mfafanuzi mwenye nguvu, mwenye elimu nzuri na ufahamu wa lugha zingine na anayeielewa vyema Biblia. Mwingine anaweza kuwa na kipawa cha kuelezea maana kwa ufundi na kwa mtindo mzuri katika lugha inayopokea tafsiri. Mwingine anaweza kuwa na uwezo wa kutambua vitu kwa kina na kuweza kuvihariri kwa uangalifu na vizuri. Timu inahitajika kufanya kazi kwa pamoja, kutumia karama na ujuzi ambao Mungu amewagawia kwa ukamilifu. Nyenzo zingine kuhusu “Kazi na majukumu ya Makanisa na Jamii kwenye Mradi wa utafsiri” BT4 Nyenzo zinazopatikana kwenye mtandao 42_Finances_and other_aspects_of_planning_a_translation_project.pptx 42_Planning_a_translation_project-Roles_and_responsibilities.pptx 42_Planning_a_Bible_translation_project-Booklet.pdf (matini hii imesanifiwa ili ichapishwe kama kijitabu. Marekebisho yamefanywa ili kuwezesha: Kuchapwa kwenye ukubwa unaofaa wa (A4 au Barua), ikiwa na mwonekano unaofaa, na Kuchapa kwa ukubwa mara mbili ya ukubwa wa kawaida. Angalia mchoro. Iwapo mashine yako ya kuchapa inaweza kuchapa pande zote mbili –kiotomatiki, basi chagua njia hiyo. Na ikiwa haifanyi hivyo, fuata njia ya kutumia ya kwenye nyenzo ya Microsoft Word katika kupandisha karatasi, pale ambapo upande mmoja utakuwa tayari umechapwa. Na kwa njia hii ukiona kuwa karatasi zinatoka vibaya wakati kijitabu kinapochapwa, rekebisha mashine yako na kuifanya ichape upande wa pili, au unaweza kupangilia tena mpangilio wa kurasa kwa mkono kabla ya kupakia tena karatasi kwenye mashine. Kwa masomo zaidi: Marmor, Thomas, na Eric Bartels. Vijavyo. Managing language programs: Perspectives, processes and practices. Dallas: SIL International Pike Center for Integrative Scholarships. E-book, inayopatikana kwenye tovuti ya leanpub.com/PLPM/.  Sura ya  Kutayarisha Maelezo Mafupi ya Utafsiri Maelezo mafupi inaweza pia kuelezewa kama “taarifa ya maono” au “taarifa ya makubaliano” kwa ajili ya mradi wa utafsiri. Madhumuni ya maelezo mafupi ya utafsiri4 Inapendekezwa sana kwamba mwanzoni mwa mradi wa utafsiri, itengenezwe hati ambayo inatunza maelezo kuhusu malengo, madhumuni, na taratibu ambazo zimekubaliwa kwa ajili ya mradi huo. Kauli hii inatokana na mwingiliano na majadiliano ya kina na wale ambao wanahusika. Inatunza makubaliano yao ya pamoja na ahadi zao. Kusudio ni kuwasaidia wote wanaohusika, hususani washiriki wa mahali husika, ili kuweka umakini kwenye malengo yaliyokubaliwa, kufuatilia maendeleo ya mradi, na kuepusha hali ya kutoelewana. Hapo nyuma, mashirika ya utafsiri wa Biblia mara nyingi ndiyo yamekuwa na jukumu la kuanzisha na kufafanua miradi ya utafsiri. Lakini sasa, kwa kadri inavyowezekana, jamii, na hususani makanisa kwenye eneo husika ndiyo wanakuwa “wamiliki” wa mradi. Maelezo mafupi ya utafsiri yanaakisi malengo na maamuzi. Kamati ya Lugha na Utafsiri ya mradi mara nyingi ndiyo yenye mamlaka ya kuandaa hati hii na kuifanyia kazi kwa kushirikiana na washiriki wote, ili kuhakikisha kuwa inawakilisha maaamuzi ambayo yamekubaliwa. Hati ya kwanza ya maelezo mafupi basi inapitiwa na kusasishwa mara kwa mara, na kufuatiwa na ripoti za mara kwa mara kuhusu maendeleo ya mradi. Jinsi ya kutayarisha maelezo mafupi ya Mradi Hali zinatofautiana, na taarifa ambazo zitajumuishwa kwenye maelezo ya mradi nazo pia zitatofautiana kulingana na kile kinachofaa kwa mradi huu maalum. Aina zifuatazo za habari zina uwezekano wa kujumuishwa: 1) Ni nani wanaoshiriki kwenye mradi? Washirika kutoka ndani ya jamii, kama vile madhehebu ya makanisa 4 Wazo la kutengeneza maelezo mafupi ya utafsiri lilianzia kwa nadharia ya Skopos lililobuniwa na wanaisimu wa Kijerumani, Hans Vermeer na Katharina Reiss, na kutumika kwenye Utafsiri wa Biblia na Dr. Christiane Nord (1997) wa Ujerumani na wengineo. Skopos maana yake ni “madhumuni na matumizi iliyokusudiwa.” Ili kupata tafsiri ya kuridhisha, watafsiri lazima wazingatie (a) hali ambako tafsiri itatumika, na (b) hadhira mahsusi ambayo imekusudiwa, na (c) madhumuni ambayo imekusudiwa kufikia. Kwa hiyo, mwanzoni mwa mradi wa utafsiri, ni jambo la muhimu kuwa na taarifa za wazi juu ya maadili na malengo ambayo yamejadiliwa na kukubaliwa kwa ajili ya mradi huu. Sura ya 43 Kutayarisha Maelezo Mafupi ya Utafsiri  Washirika kutoka nje ya jamii, kama vile mashirika ya utafsiri wa Biblia ya kikanda, kitaifa au kimataifa. 2) Je, kuna kamati ya lugha/au ya utafsiri ya mahali husika ambayo tayari inaongoza mradi? Jumuisha maelezo ya namna wajumbe wa kamati walivyochaguliwa na kuteuliwa, muda wao wa kutumika, na njia iliyokubaliwa ya wao kuteuliwa tena au kuchaguliwa. 3) Ni nani ambao ni hadhira lengwa ya utafsiri? Je, hasa ni kwa ajili ya wazee au vijana? Ni kwa wasomi au watu ambao hawajapata elimu? Je ni kwa ajili ya atu walioko makanisani au kwa wote ambao hawafahamu Ukristo? 4) Malengo ya utafsiri ni yapi? Kwa mfano, kitabu cha Injili kimoja, Agano Jipya, au Biblia nzima? Ni kipi kitatangulia kutafsiriwa? Jumuisha pamoja na malengo ya muda mfupi na ya muda mrefu, ikiwa ni pamoja na kiashiria juu ya tarehe iliyolengwa ya kukamilika kwa malengo maalum. 5) Ni kwa muundo gani tafsiri hiyo itachapishwa? Je itachapwa? Au itakuwa kwenye mtindo wa kanda zilizorekodiwa sauti? Au kwenye njia zote mbili? 6) Ni toleo gani litakuwa toleo chanzo? Je imekubaliwa kwa uwazi kwamba matoleo ya Kiebrania, Kiaramu na Kiyunani ndiyo yenye mamlaka ya mwisho? Ni (ma)toleo gani (ma)kuu gani ya (za) Biblia ya (za) lugha i(ya)tumika kama (ma)toleo chanzo? Kama itafaa, taja matoleo mengine ambayo yataangaliwa. 7) Je, tafsiri hizo zitasambazwa na kutumikaje? Taarifa ifuatayo inaweza pia kujumuishwa, lakini hii itategemea hali halisi na hali ya washiriki wengine. Vinginevyo, baadhi ya taarifa hizi zinaweza kujumuishwa kwenye mkataba tofauti na makubaliano ambayo yamekubaliwa na shirika la kutafsiri Biblia la kieneo, kitaifa au la kimataifa (angalia pia sura 42, kifungu cha ), au na idara ya elimu iliyopo mahali husika. 8) Je, kuna miradi mingine ya utafsiri kwenye eneo hilo ambayo inawezekana kushirikiana nayo katika programu za mafunzo, ama shughuli zingine? 9) Je, kuna bajeti iliyokubaliwa kwa ajili ya mradi? Je, fedha zitakuwa zinapatikana kwa njia gani? Ni kina nani kwenye mradi ambao watastahili kulipwa mshahara? Je wahisani na wafadhili watakuwa wanapata taarifa zipi juu ya mapato na matumizi ya fedha za mradi? Ni nani anawajibika kwa taarifa za fedha? 10) Je, kuna mamlaka za eneo husika zinazopashwa kufahamishwa na kuhusika, pengine katika masuala yanayohusu mfumo unaotumika kuandika lugha au ufundishaji wa usomaji wa lugha hiyo? Mfano wa maelezo mafupi ya mradi  Mfano wa maelezo mafupi ya mradi5 Maelezo Mafupi ya Mradi wa Mradi wa Lugha na Tafsiri ya Kalaba Waraka huu unaweka kumbukukumbu ya malengo na mipango ya Kamati ya Mradi wa Lugha na Utafsiri wa Lugha ya Kalaba (KMLULK), kama ilivyojadiliwa na kukubaliwa na viongozi wa kanisa na wa jamii kwenye eneo ambako lugha ya Kalaba inazungumzwa, kufuatia mfululizo wa mikutano ya jumuiya. Malengo: Lengo la mradi ni kutafsiri Agano Jipya na vipande vilivyochaguliwa vya Agano la Kale kwenda kwenye lugha ya Kalaba. Tunakusudia kukamaliza utafsiri huu (miaka minane kutoka tarehe ya kuandikwa) kadri Mungu atakavyotuwezesha, kufuatia mpango uliopendekezwa. Mahusiano na mashirikiano: Tunatafuta kukuza na kuwezesha uhusiano unaoendelea wa jamii nzima ya Kikristo na kwa jamii pana, kwa kiwango kikubwa iwezekanavyo. Rasimu ya matoleo ya tafsiri yatapatikana makanisani na kwingineko, ili kuhimiza matumizi yake na kukaribisha utoaji wa maoni. Mradi pia umeanzisha ushirikiano na shirika la utafsiri wa Biblia la kanda, na wawakilishi wa KMLULK wametia saini kwenye makubaliano ili kuthibitisha hili. Utawala: Mradi huu umesajiliwa na (toa maelezo, kwa mfano, Tume ya Masuala ya Ushirikiano) kama taasisi ya kidini ambayo ni shirika lisilotengeneza faida. Chombo chenye jukumu la utawala wa mradi ni Kamati ya Mradi wa Lugha na Utafsiri wa Lugha ya Kalaba, inayojumuisha Mwenyekiti, Makamu mwenyekiti, Katibu, Mtunza hazina na wajumbe watatu. Wajumbe wa kamati walichaguliwa kwenye mkutano wa kijamii uliofanyika katika tarehe, na watatumikia kwa kipindi cha miaka mitatu. Angalia taarifa za kina zaidi juu ya kazi na majukumu ya kamati. Mratibu wa mradi: Huyu atahudumu kama Mratibu wa mradi. Huyu awe amehitimu mafunzo na kuwa na shahada katika Utafsiri wa Biblia. Yeye ndiye atakuwa na wajibu wa kuongoza masuala ya uteuzi, mafunzo na usimamizi wa watafsiri na washiriki wengine kwenye timu na atakuwa kiunganishi kikuu na Mkurugenzi wa ufundi wa shirika la kieneo la Utafsiri wa Biblia. Atakuwa akitoa taarifa mara kwa mara kwa mwenyekiti wa Kamati ya Mradi wa Lugha na Utafsiri wa Lugha ya Kalaba. Timu ya watafsiri: Wazungumzaji watano wa lugha ya Kikalaba (orodhesha majina) wameteuliwa kutumika kama watafsiri. Kwa nyongeza, watu wengine ishirini ambao ni wazungumzaji wa lugha watateuliwa kama wahakiki. Hawa watajumuisha wawakilishi wa madhehebu ya makanisa yote kwenye eneo, na wa lahaja zote za eneo hilo. Wajumbe wa timu ya utafsiri kila mmoja atasaini taarifa ya kujitolea kuhudumia mradi wa utafsiri na amekubaliana na masharti ya utumishi yaliyoandaliwa na Kamati ya Mradi wa Lugha na Utafsiri wa Lugha ya Kalaba. 5 Chagua jina ambalo litakuwa wazi na kueleweka kwenye jamii ya lugha inayopokea tafsiri, kama vile “Maelezo ya Mafupi ya Mradi” au “Taarifa ya Maono” au “Mkataba wa Makubaliano.” Sura ya 43 Kutayarisha Maelezo Mafupi ya Utafsiri  Fedha: Kamati imejitolea kutafuta feedha kwa ajili ya kukidhi mahitaji ya bajeti ya mradi, kutunza vizuri raslimali, na kuwashilisha hesabu ya mapato na matumizi ya kila mwaka kwenye mkutano mkuu wa mwaka, mwezi Oktoba kila mwaka, wakati ambapo bajeti mpya ya mwaka unaofuata itakuwa inapitishwa. Bwana XX ndiye atatumika kama mweka hazina na atawajibika kutunza hesabu na kuwashilisha ripoti. Mratibu wa Mradi na watafsiri walioorodheshwa watatumika kwa muda wote, na watapokea mshahara uliokubaliwa. Wengine, watatumika kwa kujitolea. Nakala ya bajeti itapatikana pale itakapotakiwa. Uandishi wa lugha: Tafsiri itatumia tahajia (mtindo wa herufi) ulioboreshwa kwa muda wa miaka miwili iliyopita na kutambuliwa rasmi na Kituo cha Lugha cha Kitaifa, pia na Mamlaka za Elimu katika eneo la Kalaba. Tofauti za lugha: Lahaja ya msingi itakayotumika kwenye utafsiri itakuwa ni ya Bakala. Baada ya utafiti wa kina, lahaja hii imechaguliwa kuwa aina ya lugha inayotumika na kueleweka zaidi. Lahaja zingine pia zitazingatiwa kwa lengo kwamba tafsiri itatumia miundo ya lugha ambayo yanaeleeweka kwa wengi. Katika kamusi ambayo inatayarishwa, aina za lahaja katika lahaja zote zitanalikiwa. Hadhira lengwa ya utafsiri: Lengo letu na makusudio ni kuona kwamba tafsiri itawasiliana kwa uwazi na jamii kubwa ya wazungumzaji wa Kikalaba, ikijumuisha wale wote wenye mielekeo mingine sawa na Wakristo. Kwa kuanzia mapema kwenye mchakato wa utafsiri, na kadri kazi ya utafsiri itakavyokuwa inaendelea, matoleo ya sehemu zilizochaguliwa za rasimu zilizotafsiriwa na vitabu vyote vya Biblia vitatolewa na kusambazwa, na hivyo kukaribisha maoni. Kwa njia hii, wazungumzaji wote wa lugha watapata fursa ya kutoa mapendekezo kwa ajili ya kuboresha tafsiri. Mapendekezo hayo yatafanyiwa kazi na timu ya watafsiri na mshauri mwelekezi kwa lengo la kuifanya tafsiri kuwa sahihi, wazi, na asilia kwa kadri iwezekanavyo. Kujua kusoma na kuandika: Kamati inashirikiana na mamlaka za elimu za eneo husika katika kuanzisha madarasa ya kufundisha kusoma na kuandika lugha kwenye mashule. Kuna mipango pia na kufanya kazi na makanisa na makundi mengine ya kijamii kutoa nafasi kwa watu wazima na vijana kujifunza kusoma na kuandika kwenye lugha husika. Vyombo vya habari: Tafsiri itachapishwa kwa njia iliyochapishwa na katika miunndo mbalimbali ya sauti. Filamu ya Yesu pia itatayarishwa kwenye lugha hii. Uhusiano na ushirikiano: Tunatambua Mkataba wa Makubaliano uliosainiwa na Shirika la Eneo la Utafsiri wa Biblia na tumejitolea kufanya sehemu yetu kama ilivyoelezwa kwenye katika hati. Hii ni pamoja na kuwasilisha ripoti za kila robo mwaka, zinazotarajiwa katika tarehe zifuatazo: Disemba 31, March 31, Juni 30, na September 30. Washiriki wa timu ya utafsiri ya Kalaba watashiriki kwenye kozi na warsha zitakazotolewa mara kwa mara na shirika la eneo, kama inavyofaa kwa ajili ya mradi. Mradi wa Kalaba pia ni mwanachama wa Umoja wa Utafsiri wa Biblia wa Eneo, ambao unajumuisha miradi iliyoko kwenye eneo ambako utafsiriwa wa Maandiko unafanyika. Ahadi: Sisi, ambao tumeweka saini zetu, tunaowakilisha makanisa na jamii ya eneo la lugha ya Kalaba, tunathibitisha kujitolea kwetu kufanya kazi kwa pamoja ili kukamilisha malengo haya, chini ya uongozi na kuwezeshwa na Mungu. Tunawaomba washiriki wote waombe pamoja nasi ili malengo haya yakamilike kwa njia ambayo itamtukuza Mungu. Imethibitishwa leo hii (tarehe) na Kamati ya Mradi wa Lugha na Utafsiri wa Lugha ya Kalaba, inayojumuisha wawakilishi wa makanisa na mashirika yanayoshiriki.  Maelezo ya kina kwa ajili ya timu ya utafsiri  Ifuatayo ni orodha ya majina yenye nafasi ya kutia saini- (hafla ya kutia sahihi inapendekezwa, inapowezekana, ili kukuza uelewa nzuri, umoja na kujitolea miongoni mwa wote wanaohusika. Maelezo ya kina kwa ajili ya timu ya utafsiri Inaweza pia kusaidia kuandaa hati au kiolezo tofauti, ambacho kinakusudiwa kwa ajili ya watafsiri na washiriki wengine wa timu wanaohusika kikamilifu kwenye kazi ya utafsiri. Hii inaweza kuingiliana kwa kiasi fulani na maelezo mafupi ya utafsiri, lakini imekusidiwa mahsusi kwa ajili ya watafsiri. Hii inaweka kumbukumbu ya makubaliano juu ya masuala ambayo watafsiri wanahitaji kuyaratibu, kama vile namna ya kupangilia, matumizi thabiti ya tahajia ya majina, na matumizi ya maneno muhimu yaliyokubaliwa. Itaweka pia kuweka kumbukumbu ya makubaliano kuhusu majukumu ya washiriki tofauti wa timu (ikijumuisha na ni vitabu gani vilivyopewa kila mtafsiri ili kutayarisha) na malengo ya muda yaliyotarajiwa. Hati hii inaweza kuendelezwa kadri mradi unayoendelea na kadri maamuzi zaidi yanavyofanywa kwa kuhitaji kurekodiwa na kushirikiwa. Makubaliano ya mapema yataokoa kazi ya kuhariri baadaye ili kufikia uthabiti. Hapa kuna baadhi ya masuala ambayo yanapaswa kuzingatiwa: Masuala ya kukubaliana, kwa ajili ya kuwaongoza watafsiri, ili kupata uthabiti Kanuni za utafsiri (muhtasari wa habari ambayo tayari imekubaliwa katika malengo ya tafsiri) Je tunalenga mtindo gani wa tafsiri? Je, unafikiri ni nani ambao ndiyo hadhira kuu? Ni toleo la lugha gani chanzo litakuwa toleo letu la msingi? Na ni matoleo gani mengine yatatumika kama rejea? Je, tafsiri itatolewa kwa njia iliyochapishwa au kwa sauti? Au zote mbili, za kuchapishwa na za sauti? Je, vitabu vyote vitachapishwa katika muundo wa rasimu vinapokuwa tayari? Maandishi na Uchambuzi wa Maandiko Ni matini gani tutafuata wakati kuna njia mbadala ya usomaji? Toleo gani la lugha chanzo linatumika kama mfano wa kawaida katika kufanya upangiliaji? (Hii inaweza kutumika kwenye mgawanyo wa vifungu, kuweka aya, upangaji ndani ya vifungu, na matumizi ya alama za kunukuu.) Tutatumia rasilimali zipi kufanya uchunguzi wa maandiko? Kwa mfano, UBS Translators Handbook, Translators Notes. Masuala ya utamaduni mtambuka Ni mwongozo gani unatumika kwa ajili ya kutafsiri vipimo, uzito, viwango vya fedha? Je, kwa kawaida sisi hufuata Kiingereza au matoeleo ya lugha inayozungumzwa kwa upana (huku tukitambua kuwa hii itategemea muktadha)? Sura ya 43 Kutayarisha Maelezo Mafupi ya Utafsiri  Lugha na Uandishi Mahali penye machaguo ya lahaja tofautitofauti, lahaja gani itatumika? Mwongozo gani unatumika katika kuandika majina? Kwa mfano, mahali, wahusika ndani ya Biblia? Je, tunawezaje kuhakikisha kwamba washiriki wa timu wanapatana katika kuandika majina? Je, maneno ya kuazima yanaweza kutumika? Kwenye mazingira gani? Mwongozo ya matumizi ya alama za uandishi, (kama vile vituo, viambishi, koloni, nusukoloni, mabano, koma, alama za kunukuu). Visaidizi vya nyongeza Wale ambao wanatafsiri wanatakiwa kujumuisha (a) utangulizi wa kila kitabu husika vichwa vya habari (c) maelezo yanayohusu picha/vielelezo yanapohitajika, na (d) futinoti. Visaidizi hizi za nyongeza vitafanyiwa mapitio wakati wa ukaguzi wa kitabu wa timu, na kujadiliwa na mshauri mwelekezi. Faharasa itajumuishwa mwishoni mwa kitabu. Wale wanaofanya kazi ya utafsiri wawekee alama maneno yatakayojumuishwa kwenye faharasa. Masuala mengine yatajitokeza kadri utafsiri unavyoendelea. Wakati maamuzi mapya yanapofanyika, hayo yanaweza kuongezwa kwenye katika taarifa ya muhtasari. Ikiwa watafsiri wanaofanya kazi kwenye vitabu tofauti watafuata miongozo iliyokubaliwa kuhusiana na masuala haya, itasaidia sana katika kuokoa kazi nyingi ya uhariri kwenye hatua za baadaye za mradi. Taarifa juu ya kanuni na taratibu za kutafsiri Biblia zilizokubaliwa Taarifa ya Jukwaa la Mashirika ya Kimataifa ya Bibilia kuhusu “Kanuni na Taratibu za Msingi Za Kufsiri Biblia” inaweza kutazamwa kwenye https:// forum-intl.org/resources/translationstandards/. Kauli hii iliendelezwa kwa ushirikiano na mashirika makubwa ya kimataifa ya kutafsiri Bibilia duniani kote na kukubaliwa na watu wengi. Hata hivyo, kwenye baadhi ya hali zingine, inaweza kusaidia kuwa na taarifa maalum ya makubaliano kuhusu kanuni na utaratibu wa kutafsiri. Kwa mfano, mahali ambapo wasiwasi umeelezwa kuhusu utafsiri wa baadhi ya maneno muhimu ya Kibiblia, kujitolwa kufuata kile kilichokubaliwa kunaweza kujumuishwa katika taarifa. Njia mbadala ya kuwa na taarifa tofauti itakuwa ni pamoja na dokezo kuhusu mambo mahususi, yanayofaa, kwa ujumla katika maelezo mafupi ya mradi. Mfano wa maelezo uliopo hapa chini unatokana na taarifa ya Taarifa ya Jukwaa la Mashirika ya Kimataifa ya Bibilia kuhusu “Kanuni na Taratibu za Msingi Za Kufsiri Biblia” iliyotajwa hapa juu. Inatolewa kama msingi unaoweza kukumbatiwa ili kukidhi mahitaji ya mazingira mahsusi, pale ambapo taarifa inahitajika.  Taarifa juu ya kanuni na taratibu za kutafsiri Biblia zilizokubaliwa  Sampuli Taarifa ya Kanuni na Utaratibu wa Utafsiri wa Biblia Washirika kwenye Mradi wa Lugha na Utafsiri wa Kalaba wamekubaliana kwamba kanuni na taratibu za utafsiri zifuatazo zitafuatwa: Uamninifu kwenye tafsiri: Lengo la mradi ni kutafsiri Maandiko kwa usahihi, bila ya kupoteza, kubadilisha, kupotosha au kurembesha maana iliyopo kwenye matini ya awali. Usahihi kwenye utafsiri wa Biblia ni mawasiliano yenye uaminifu, kadri inavyowezekana, wa maana ya matini ya awali, kama ilivyoamuliwa kutumia kanuni madhubuti za uchambuzi wa Maandiko. Matoleo chanzo ya awali: Utafsiri wa vitabu vya Agano la Kale utategemea Rasimu ya Kimasoreti ya Kiebrania. Kwa Agano Jipya, tafsiri zitafuata toleo la tano la UBS la Agano Jipya kwa Kiyunani (Nestle-Aland toleo la 28), ambalo ni toleo linalofuatwa na mateleo mengi makuu yaliyoko kwenye lugha ya Kiingereza na lugha zingine zinazozungumzwa kwa mpana. Matoleo chanzo ya kati na matoleo ya rejea: Matoleo ya Biblia yanayotegemewa kwenye lugha zingine yatarejewa kama matini chanzo za kati. Inakubalika kwamba matini chanzo ya msingi ya Kiingereza itakuwa ni NIV. Watafsiri watarejea pia kwenye matoleo ya ESV, NET, GNT na NLT, pia tafsiri za lugha za kieneo na kwa vitabu fafanuzi na vya kueleza maana ya maneno ya Kibiblia ambayo inategemewa. Nyenzo zingine za nyongeza: Utangulizi wa vitabu, futinoti, faharasa, vielelezo na ramani vitajumuishwa kama vitu vya lazima katika kutoa taarifa muhimu za usuli ambazo zinahitajika kuwasaidia wasomaji wa Maandiko kuelewa muktadha wa kihistoria wa Biblia. Nyongeza hizi zitakaguliwa na mshauri mwelekezi sambamba na matini za tafsiri. Mitindo ya utafsiri: Watafsiri watalenga kufanya uwasiliani wa ujumbe wa mwandishi wa Biblia katika njia ambayo kwamba wazungumzaji wa lugha wataelewa kwa urahisi. Hisia na mitazamo, ladha na matokeo ya awali yatawasilishwa katika njia zinazolingana na matumizi ya kawaida kwenye lugha inayopokea tafsiri. Watafsiri pia, watalenga katika kuhifadhi aina mbalimbali za awali. Miundo ya kifasihi inayotumika kwenye matini ya awali kma vile ushairi, unabii, hadithi na mawaidha, itawakilishwa na miundo sambamba yenye kazi zinazolingana za mawasiliano kwenye lugha inayopokea tafsiri. Uzuri wa usemaji, matokeo na athari za awali vitadumishwa kwa kiasi kikubwa, kwa kadri iwezekanavyo. Maneno muhimu ya Kibiblia: Maana ya maneno muhimu ya Kibilia (kwa mfano “mtume,” “kuhani,” “hekalu,” “Kristo,” “Mwana wa Mungu,” “Ufalme wa Mungu,”) yatasomwa kwa uangalifu na kila juhudi itafanywa ili kutambua maneno kwenye lugha ambayo yanaelezea maana yake kwa uwazi. Maneno haya yatajadiliwa na kujaribiwa kwa upana ili kuhakikisha makubaliano na matumizi thabiti ya maneno hayo. Sura ya 43 Kutayarisha Maelezo Mafupi ya Utafsiri  Usahihi wa kihistoria: Watafsiri wamejitolea kuwakilisha kwa uaminifu muktadha asilia wa kihistoria na kitamaduni katika njia ambayo itaeleweka kwenye hadhira inayopokea. Habari za kihistoria na matukio yataelezewa bila kupotoshwa. Uhuru kutoka kwa upendeleo wa kibinafsi: Watafsiri wanatakiwa kufanya kila linalowezekana kuhakikisha kuwa hakuna agenda yoyote ya kisiasa, kiitikadi, kijamii, kitamaduni, au ya kitheolojia ambayo inaweza kupotosha tafsiri. Taratibu za kiutafsiri zifuatazo zitafuatwa: Taratibu za utafsiri: Mradi utafuata utaratibu wa hatua kumi kama ilivyolezwa kwenye hati, “Hatua kumi za Utafsiri.” Hii itajumuisha (a) utafiti makini wa matini chanzo (b) utengenezaji rasimu, kuzingatia njia zote mbili, za utengenezaji wa maandishi na ile ya kurekodi, na (c) uchapaji unaofanywa na mtafsiri au mtu mwingine kwenye timu aliyefundishwa matumizi ya programu inayofaa kwa kazi hiyo. Ukaguzi na Upitiaji wa tafsiri: Mchakato huu pia unajumuisha ukaguzi wa tafsiri nzima unaofanywa na mshauri mwelekezi mtaalamu ambaye atakuwa na uwezo wa kutambua usahihi ulioko kwenye matini chanzo ya awali. Miswaada ya tafsiri itashirikishwa kwa upana kwa wawakilishi wa jamii ya wazungumzaji wa lugha inayopokea tafsiri, ili kutoa fursa kubwa ya kukusanya maoni kwa ajili ya kuyarejesha kwa timu ya utafsiri. Kusudio ni kuona iwapo tafsiri hiyo inawasilisha kwa usahihi, kwa uwazi, na kwa uasilia, ikizingatia hisia na uzoefu wa hadira inayopokea. Njia mbalimbali za kufanyia majaribio zitatumika. Idhini ya mwisho: Kabla ya tafsiri kuchapishwa, wawakilishi walioteuliwa kutoka kwenye makanisa na mashirika husika watakutana ili kusoma na kusikiliza sehemu za tafsiri zilizochaguliwa kwa uhuru na kutoa idhini yao katika muundo wa kuchapishwa na wa sauti. Raslimali za nyongeza kuhusu “Kutayarisha Maelezo Mafupi ya Utafsiri” BT4 Nyenzo zinazopatikana kwenye mtandao 43_Preparing_a_translation_brief.pptx 43_translation_procedure_10_steps.pptx 43_Ten_translation_steps.pdf Tovuti Forum of Bible Agencies International statement: “Basic principles and procedures for Bible translation.” Angalia: https://forum-intl.org/resources/translations-standards/. Skopos theory. Angalia: https://en.wikipedia.org/wiki/Skopos_theory. Raslimali za nyongeza kuhusu “Kutayarisha Maelezo Mafupi ya Utafsiri”  Kwa masomo zaidi: Nida, Eugene A. 1982. Establishing translation principles and procedures. The Bible Translator 33(2):208- 213. http://www.ubs-translations.org/tbt/1982/02/TBT198202. html?num=208&x=0&y=0&num1=. Nord, Christiane. 1997. Translating as a purposeful activity: Functionalist approaches explained. Translation Theories Explored 1. Manchester: St Jerome Publishing. Routledge edition 2015. Second edition 2018. Vermeer, Hans Josef. 2000. Skopos and commission in translation action. In Lawrence Venuti (ed), The Translation Studies Reader, 221–232. London & New York: Routledge.  Sura ya  Kupanga na Kuandaa mradi wa utafsiri- Mada za Majadiliano Mada zinazopendekezwa hapa chini ni kwa ajili ya kujadiliwa na Kamati ya Lugha na Utafsiri na Mratibu wa Mradi kwa ajili ya mradi husika. Matokeo ya majadiliano haya yatachangia kwenye maendeleo ya maelezo mafupi ya utafsiri au kwenye mkataba wa makubaliano. Mada hizi zinaweza pia zinaweza kujadiliwa kwa manufaa kwenye muktadha wa kozi ya mafunzo au warsha kwa watafsiri. Mada hizi zimekusudiwa kuamsha uelewa, mawazo ya ubunifu, na maingiliano, kubadilishana mawazo na kufikiria jinsi ya kuyatumia kwenye miradi ya utafsiri inayohusika. Chagua mada za kuzijadili ambazo zinaonekana kuwa muhimu kwa miradi inayohusika. Kwenye sehemu ambapo watafsiri watarajiwa kutoka kwenye miradi kadhaa wako pamoja, washiriki wanaweza kukaribishwa kuongelea juu ya mradi kwenye lugha zao – washirikishane kile ambacho tayari kimefanyiwa, kile wanachojua bado wanahitajika kukifanya, na changamoto au matatizo yoyote wanayokabiliana nayo. Washiriki kwenye mjadala watajifunza kutoka kwa kila mmoja, na kutoka kwa wafanyakazi wenye uzoefu zaidi ambao pia wanahusika kwenye majadiliano. Washiriki wa mafunzo wanaweza pia kutakiwa uandika maelezo juu ya mada zilizochaguliwa, na namna zitakavyotumika kwenye mradi ambo wanahusika. Wanahimizwa kushirikisha mawazo haya na mshauri mwelekezi wao au mshauri mwingine kwa ajili ya kuyafanyia kazi zaidi. Kwa ajili ya marejeo: Angalia kijitabu, Kuandaa Mradi wa Utafsiri wa Biblia (jina la faili: 42_Planning_a-Bible_Translation_Project-Booklet.pdf). Hii inaweza pia kutazamwa kwenye BT4 Nyenzo zinazopatikana kwenye Mtandao. Mjadala 1: Ni sababu zipi zinapelekea kupangwa kwa mradi wa utafsiri kwenye lugha hii? Ni matokeo gani ya mradi ambayo yanakusudiwa, matokeo ambayo yanategemewa? Ni nani ambao ndiyo hadhira kuu ambao tafsiri inatayarishwa kwa jili yao? Ni nani watatumia tafsiri? Ni tafsiri kwa ajili ya wazee au watoto? Ni kwa ajili ya watu wenye elimu au wasio na elimu? Ni kwa watu wanaokwenda kanisani au kwa wale wasiokwenda kanisani? Sura ya 44 Kupanga na Kuandaa mradi wa utafsiri- Mada za Majadiliano  Mjadala 2: Ni nani ambao watakakuwa washirika katika mradi huo? Je, makanisa yote ya sehemu husika yatashiriki? Tutayahamasishaje makanisa yashiriki? Je, kuna mashirika ya ndani mengine ambayo yataalikwa kushiriki? Je, mradi utahusiana na mashirika ya Utafsiri wa Biblia ya kieneo, kitaifa au kimataifa? Je, mradi unashirikiana na mamlaka za kielimu katika masuala ya uendelezaji wa lugha au kwenye shughuli za kufundisha kusoma na kuandika? Je, ni nani ana wajibu wa kuchunguza uwezekano huu? Mjadala 3: Ni nani atakuwa na wajibu wa kuandaa na kuongoza mradi wa utafsiri? Ni kwa namna gani Kamati ya Mradi itaundwa? Ni kwa namna gani wajumbe wa kamati watachaguliwa au kuteuliwa? Ni nini majukumu ya kamati? Ni kwa namna gani Maelezo Mafupi ya Mradi yatatayarishwa, kumbukumbu ya malengo ya mradi ambayo yamekubaliwa na ahadi za wahusika zikiwekwa? (Angalia sura ya 43.) Ni nani watakuwa wanatoa taarifa juu ya maendeleo ya mradi na kusambaza taarifa hizo kwa washirika? Mjadala 4: Ni kazi gani zaidi ya maandalizi inahitajika kufanyika? Kwa mfano, (1) maendeleo ya mfumo wa uandishi, iwapo hii haijafanyika, na maendeleo ya nyenzo za kufundishia kusoma na kuandika, na (2) mafunzo ya mwanzo kwa ajili ya watafsiri na wanashiriki wengine wa timu. Mjadala 5: Utafsiri ni kazi ya pamoja. Ni nani watakuwa washiriki wa timu? Watafsiri wangapi watahitajika? Ni sifa gani zinatakiwa kuwanazo Watafsiri wa Biblia? Ni namna gani watafsiri watachaguliwa na kufundishwa? Ni washiriki gani wengine wa timu wa wakati wote wanaohitajika pamoja na watafsiri? Ni kiasi gani cha malipo yanayopaswa kutolewa kwa washiriki wa timu ili kuwawezesha kufanya kazi ya utafsiri kwa muda wote? Mjadala 6: Kufadhili mradi wa utafsiri (Rejea kwenye kijitabu Kuanzisha Mradi wa Utafsiri wa Biblia kwa orodha ya ya gharama zinazoweza kuhusika.) Gharama za mradi zitakuwa nini? Ni nani atawajibika kwa ajili ya kutafuta fedha kwa ajili ya mradi? Kuna fursa gani za kutafuta fedha ndani ya nchi husika? Kuna uwezekano gani wa kupata usaidizi mwingine wa kifedha? Mjadala  Mjadala 7: Malengo ya Utafsiri Orodhesha machapisho yote ambayo ungependa kuona kuwa hatimaye yanakamilika kwenye mradi wako. Je, machapisho haya yatakuwa kwenye muundo wa maandishi au wa sauti, au vyote viwili? Je, unapanga nini kuwa chapisho la kwanza ya Maandiko kwa ajili ya mradi huo? Zingatia Chapisho la Maandiko lolote ambalo tayari linapatikana kwenye lugha, na (b) utaratibu wowote uliopangwa katika kusoma mihadhara ambao inatumika na makanisa kwenye eneo husika. Masimulizi ya hadithi kutoka kwenye Injili au kwenye Agano la Kale mara nyingi vinafaa sana kwa ajili ya kazi ya kwanza ya kutafsiri Maandiko. Mjadala 8: Uchapishwaji wa Maandiko Ni nani atakuwa na wajibu katika kuchapisha matoleo ya matini na machapisho ya kwanza? Ni vizuri kwa Maandiko kuchapishwa ndani ya nchi yakiwa na hati miliki ya kitaifa au ISBN (Nambari ya kimataifa ya kiwango cha vitabu)? Kwa kuangalia mbele, ni vipi kuhusu kuchapisha Agano Jipya lote au Biblia nzima? Mjadala 9: Kipi kinachopaswa kufanywa ili kuhimiza matumizi ya Maandiko yaliyotafsiriwa? Kwa namna gani tutawahamasiha na kuwasidia wachungaji, wainjilisti, na viongozi wa Kikristo wengine kuweka mfano katika kutumia Maandiko yaliyotafsiriwa? Ni vitabu gani vingine vinaweza kuchapishwa ili kuhimiza matumizi ya Maandiko? Kwa mfano, uchaguzi wa Maandiko kwa ajili ya kutumika kwenye uinjilishaji au kufundisha, vipande vya vifungu vya Maandiko ambavyo ni rahisi kuvisoma kwa ajili ya wasomaji wapya, na vinavyosaidia kwa ajili ya vikundi vya masomo ya Biblia. Ni kwa namna gani tunaweza kuboresha utaratibu kwa ajili ya kuandaa marudio, uchapaji, na uchapishaji wa matoleo mengine zaidi wakati nakala za toleo la kwanza zitakapokuwa zimekwisha kuuzwa? Ni kwa namna gani tunaweza kuboresha utaratibu wenye ufanisi kwa ajili ya kusambaza vitabu na kukusanya fedha za mauzo? Fedha zinazotokana na mauzo lazima zihifadhiwe vyema ili ziweze kutumika kwenye kazi ya uchapishaji mwingine. Mjadala 10: Ni mipango gani iliyopo kwa ajili ya kuwafundisha wazungumzaji wa lugha ili waweze kusoma kwenye lugha yao? Ni kwa namna gani ufundishaji wa kusoma kwenye lugha kwenye mfumo wa elimu wa mahali husika? Je, makanisa yanaweza kuandaa madarasa ya kufundisha watu wao kusoma na kuandika? Zingatia mahitaji ya wote wawili (1) wale wanaoweza kusoma kwenye lugha nyingine lakini hawakuwahi kujifunza kusoma na kuandika kwenye lugha yao ya kwanza, na (2) wale ambao bado hawawezi kusoma kwenye lugha yoyote.  Kiambatisho: Usuli wa Utamanduni na Kijiografia katika Biblia Watafsiri wa Biblia wanajaribu kuwasiliana na wasomaji na wasikilizaji wa leo, jumbe ambazo zilitolewa miaka elfu mbili na zaidi iliyopita kwa hadhira tofauti sana, kwenye mazingira tofauti kabisa ya maisha. Ni muhimu kwa watafsiri kuwa na ufahamu mzuri wa tamaduni na hali za maisha za wale waliopokea matini za awali za Maandiko, kuanzia wakati wa Abrahamu hadi wakati wa Agano Jipya. Hii inajumuisha mazingira ya kijiografia, kimila, maisha ya wanyama, mimea, na vitu vingine ambavyo vimetajwa kwenye Biblia, lakini vinaweza kuwa hazijulikani kwa wengi ambao wanaosoma Biblia leo. Angalia raslimali zilizoko kwenye Paratext za kuwasaidia watafsiri kupata maarifa ya kitamaduni na kijiografia ambayo wanaihitaji. Habari hii inaweza kupatikana kwa urahisi kwa kuingia kwenye miunganisho ya “Source Language Text” na “Enhanced Resources” katika Paratext. Nyenzo zifuatazo zinapatikana pia kwa ajili ya kuonwa ili kuwasaidia watafsiri kupata maarifa haya ya msingi ya usuli wa Biblia ambazo wanaohitaji: A. Wanyama na Mimea katika Biblia. 1980. Toleo la pili. Limetayarishwa kwa ushirikiano na Kamati ya Utafsiri ya United Bible Societies. Msaada kwa Watafsiri. New York: United Bible Societies. Hizi pia zinapatikana na kuonwa kwenye Translators Workplace. B. “Hadithi ya Mzabibu kama ilivyoandikwa kwenye Biblia”- “Mfulululizo wa maandalizi ya uwasilishaji wa hadithi ya Mzabibu na matunda yake kwenye nyenzo ya 6 Power-point kama ulivyotayarishwa na Anne Garber Kompaore,” wenye: Hadithi ya mzabibu na matunda yake Kulima na kuukuza mzabibu Mavuno ya zabibu na shinikizo la divai Tunda la mzabibu Unywaji wa divai Muhtasari, hitimisho na Bibliografia Hivi vyote vinaweza kuonwa au kupakuliwa kwenye tovuti zifuatazo: https://map.bloomfire.com/posts/1431549-the-story-of-the-grapevine-according-tothe-bible/. Kiambatisho: Usuli wa Utamanduni na Kijiografia katika Biblia  C. “Bible_ background_survey-Prof_Don_Fairbairn.pptx” - Mhadhara uliyotayarishwa na Profesa Don Fairbairn, ambaye hapo mwanzo alikuwa ni mmoja wa wafanyakazi wa Seminari ya Kitheolojia ya Erskine, ambaye sasa anafundisha katika Seminari ya Kitheolojia ya Gordon-Conwell. Ruhusa yake ya kufanya raslimali hizi kupatikana inathaminiwa sana. Zinapatikana ili kutazamwa kupitia kwenye tovuti ya nyenzo za mtandoni za BT4. D. “Kanda kifani za video za Usuli wa Biblia”- Inayopatikana kwenye tovuti: https://www.youtube.com/channel/UChHCmkrvI5CCdYii%SWBuXA/. Hizi zinapatikana pia kutoka SIL, Huduma za kimataifa za utoaji habari kwenye tovuti ya https://www.internationalmediaservices.org/bible-backgrounds/. Tovuti hzi pia zinajumuisha kanda za video zenye mada zifuatazo: Kilimo sehemu ya 1 Kilimo sehemu ya 2 Uvuvi Gombo za uandishi na vifaa vya kuandikia Raslimali za maji Desturi za ulaji Desturi za maombolezo na mazishi Hekalu huko Yerusalemu E. Set ya 2-DVD, “Nchi za Biblia kama chumba cha darasa” inaelezea muktadha wa Biblia katika nyanja za kihistoria, kitamaduni, na kijiografia. Hii inapatikana kwa ajili ya kununua kutoka United Bible Societies. Kwa maelezo zaidi angalia https://thebibletranslator.org/product/bible-lands-classroom-2-dvd-set/. F. “Muunganiko wa Picha katika Biblia”-“Zaidi ya PICHA 10,000 kutoka Mathayo, Marko, Luka, na Yohana zikiwa na picha za kisasa na za kihistoria za maeneo ya kale, vitu vya makumbusho na matukio ya kitamaduni.” Hivi vinapatikana kwa kununua kutoka kwenye tovuti ifuatayo: https://www.bibleplaces.com/gospels/.  Marejeleo Barnwell, Katharine. 1991. Manuel de traduction biblique. Cours d’introduction aux principes de traduction. Epinay-sur-Seine: SIL International. Adaption de la 3éme édition anglaise du manuel Bible Translation, destiné aux traducteurs en langue maternelle. Inapatika na kuweza kuiona kwenye Translator’s Workplace. Beekman, John, and John Callow. 1974. Translating the Word of God: with Scripture and topical indexes. Grand Rapids: Zondervan. Inapatikana pia kwenye Translator’s Workplace. Carson, D. A. 1987. The limits of dynamic equivalence in Bible Translation. Notes on Translation 121:1-15. Debrunner, Hans. 1967. A history of Christianity in Ghana. Accra: Waterville Publishing House. Fox, David G. 1959. How intelligible is a literal translation? The Bible Translator 10(4): 174–176. http://www.ubs-translations.org/tbt/1984/02/TBT 198402.html. Nida, Eugene A., and Charles R. Taber. 1969. The Theory and practice of translation. Leiden: E.J Brill, for United Bible Societies. Originally published in the series, Helps for Translators 8. Reprinted 1974 and 1982. Fourth impression 2003. Nord, Christiane. (1977). Translating as a purposeful activity: Functionalist approaches explained. Translation Theories Explored 1. Manchester: St Jerome Publishing. Routledge edition 2015. Second edition 2018. Noss, Philip A., and Charles S. Houser, eds. 2019. A guide to Bible translation: People, languages and topics. Swindon, England: United Bible Societies. SIL International. 2019. Translator’s workplace (TW) collection. Unaipata mtandaoni kwa kupitia: https://www.sil.org/resources/publications/tw. (Translator’s Workplace [TW] ni maktaba pana ya mkusanyiko wa raslimali za marejeo zilizochaguliwa kwa ajili ya kazi ya utafsiri wa Biblia. Mkusanyiko huu ambao siyo wa kawaida umesanifiwa kukabiliana a mahitaji tofauti tofauti ya watafsiri duniani pote, na unajumuisha Biblia, matoleo ya Kiebrania nay a Kiyunani, kamusi, itifaki, miongozo ya utafsiri makala na marejeo meingine. Wachapishaji wa mali hizi wametoa ruhusa ya kutumika kwa raslimali zilizoko kwenye mkusanyiko huu wa TW ili kusambazwa kwa wale wote ambao ni mahsusi kwa kazi ya utafsiri wa Biblia. Translator’s Workplace imetengenezwa na SIL International kwenye jukwaa la Faithlife Corporation’s Logos Software. Kibali kitahitajika iwapo utahitaji kupakua TW. Pata maelezo zaidi kwa kuangalia kwenye, hhtps://www.sil.org/resources/publications/tw na usome FAQs kwa kupata taarifa zaidi juu ya maudhui na upatikanaji wa kibali.) Wendland, Ernst R. 2004. Translating the literature of Scripture: A literary-rhetorical Approach to Bible translation. Publications in Translation and Textlinguistics 1. Dallas: SIL International. Wendland, Ernst R. 2013. Orality and the Scriptures: Composition, translation, and transmission. Publications and Textlinguistics 6. Dallas: SIL International. Dr. Katharine “Katty” Barnwell amehusika kwenye utafsiri wa Biblia tangu mwaka wa 1963, awali kama mratibu kwenye mradi wa utafsiri wa Biblia wa Mbembe nchini Nigeria, kisha kwa kiasi kikubwa alihusika kama Mshauri Mwelekezi wa Kimataifa wa Biblia, akilenga kutoa mafunzo kwa washauri waelekezi wengine wa utafsiri. Kutoka mwaka 1989-1999 alikuwa Mratibu wa Kimataifa wa Utafsiri wa SIL International®, na kisha Mkurugenzi wa mafunzo na Ushauri wa Seed Company, akiendeleza programu ya Luke Partnership kwa kushirikiana na Mradi wa Jesus Film®. Kwa sasa anahudumu kama Mshauri Mwelekezi Mkuu wa masuala ya utafsiri. Katy alihitimu shahada ya PhD (A grammatical description of Mbembe: A Cross-River Language) kwenye shule ya Masomo ya Mashariki na Kiafrika, Chuo kikuu cha London katika mwaka wa 1969, na pia ni mwandishi wa vitabu vingi, vitabu vya kiada, na makala katika nyanja ya utafsiri wa Biblia. Machapisho yaliyochaguliwa: Introduction to Semantics and Translation with Special Reference to Bible Studies.1980. Toleo la pili. High Wycombe, UK: Summer Institute of Linguistics. A handbook for Translation Consultants. 2002. Dallas. TX: International Translation Department, SIL International. Linguistics and New Testament Interpretation: Essays on Discourse Analysis, na kuhaririwa na David Alan Black, Katharine Barnwell, na Stephen Levinsohn. 1992. Nashville, TN: Broadman. Kwa machapisho zaidi: www.sil.org/biography/katharine-barnwell