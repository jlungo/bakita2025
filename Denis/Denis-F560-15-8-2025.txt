 East African Journal of Swahili Studies, Volume , Issue , Article DOI: This work is licensed under a Creative Commons Attribution International License.waiEast African Journal of SwahiliStudieseajss.eanso.orgVolume , Issue , Print ISSN: - | Online ISSN: - Title DOI: AFRICANNATURE & SCIENCEORGANIZATIONOriginal ArticleMbinu za Kifasihi katika Uundaji na Uhawilishaji wa Maarifa Kupitia Bembezi za Jamii ya WatumbatuRiziki Pembe Juma * Chuo Kikuu Taifa cha Zanzibar, S. l. P. , Tunguu, Tanzania.*Baruapepe ya mawasiliano:rizikijamal@yahoo.comDOIya Nakala: ya Uchapishaji: Julai Istilahi Muhimu:Bembezi, Watumbatu, Semi,Tamathali za semi, Usimulizi, Vipamba-sauti, Majazi, Usambamba, Fasihi simulizi, Uhifadhi wa maarifa.IKISIRIMakala hii inachunguza mbinu za kifasihi zinazotumika kuunda bembezi za jamii ya Watumbatu kwa lengo la kubaini mchango wake katika uhifadhi wa maarifa ya kijamii, utamaduni na maadili. Utafiti huu ulifanyika Zanzibar, ukilenga kuchambua vipengele vya kifasihi vilivyomo katika bembezi kwa kutumia Nadharia ya Fasihi Simulizi. Mbinu za ukusanyaji wa data zilihusisha mahojiano, usikilizaji wa nyimbo na uchambuzi wa matini za fasihi simulizi. Data iliyokusanywa ilichambuliwa kwa kutumia mbinu ya uchambuzi wa maudhui rippendorff, ), ambapo matokeo yanaonesha kuwa bembezi za Watumbatu zinatumia mbinu mbalimbali za kifasihi kama semi, tamathali za semi, usimulizi, vipamba-sauti, majazi na usambamba. Semi zilizotumika ni pamoja na methali, nahau na misemo inayobeba maana za kihisia na mafunzo ya kijamii, jambo linalothibitisha umuhimu wa lugha katika kujenga utambulisho wa jamii amitila, ). Tamathali za semi kama tashbiha, sitiari na takriri huimarisha maana na mvuto wa lugha ya bembezi, huku usimulizi wanafsi ya kwanza, pili na tatu ukitumiwa ili kuwafanya watoto washiriki na kuelewa nyimbo hizi kwa undani. Vipamba-sauti kama takriri na urari wa vina husaidia kukumbuka na kuelewa nyimbo kwa urahisi, huku majazi na usambamba vikiongeza mshikamano wa maudhui. Uchunguzi huu unathibitisha kuwa bembezi si nyimbo za kuburudisha pekee, bali ni chombo muhimu cha uhifadhi wa maarifa, uhamasishaji wa lugha na uendelezaji wa utamaduni wa jamii ya Watumbatu. Tafiti zaidi zinahitajika kuchunguza bembezi katika jamii nyingine za Kiswahili ili kubaini athari zake kwa maendeleo ya lugha na elimu ya watoto.APACITATIONJuma, R. P.( ). Mbinu za Kifasihi katika Uundaji na Uhawilishaji wa Maarifa Kupitia Bembezi za Jamii ya Watumbatu.East African Journal of Swahili Studies, ( ), - . Riziki Pembe. . “Mbinu za Kifasihi katika Uundaji na Uhawilishaji wa Maarifa Kupitia Bembezi za Jamii ya Watumbatu”. East African Journal of Swahili Studies ( ), - . East African Journal of Swahili Studies, Volume , Issue , Article DOI: This work is licensed under a Creative Commons Attribution International License.HARVARDCITATIONJuma, R. P.( ) “Mbinu za Kifasihi katika Uundaji na Uhawilishaji wa Maarifa Kupitia Bembezi za Jamii ya Watumbatu”, East African Journal of Swahili Studies, ( ), pp. - . doi: /jammk. IEEECITATIONR. P.,Juma“Mbinu za Kifasihi katika Uundaji na Uhawilishaji wa Maarifa Kupitia Bembezi za Jamii ya Watumbatu”, EAJSS, vol. , no. , pp. - , Jul. .MLACITATIONJuma, Riziki Pembe.“Mbinu za Kifasihi katika Uundaji na Uhawilishaji wa Maarifa Kupitia Bembezi za Jamii ya Watumbatu”. East African Journal of Swahili Studies, Vol. , no. , Jul. , pp. - , doi: /jammk. .UTANGULIZIBembezi ni mojawapo ya aina za nyimbo katika fasihi simulizi zinazochukua nafasi kubwa katika malezi ya watoto wachanga ndani ya jamii nyingi za Kiafrika. Kwa mujibu wa Barber ( ), fasihi simulizi inahusisha ushairi wa masimulizi, nyimbo, methali, vitendawili na hadithi zinazoenezwa kwa njia ya masimulizi. Bembezi, kama sehemu ya fasihi simulizi, zina nafasi ya pekee kwani hutumika si tu kama nyenzo ya kubembeleza watoto, bali pia kama chombo cha mawasiliano ya kijamii na uhawilishaji wa maarifa kutoka kizazi kimoja hadi kingine dejunmobi, ).Katika jamii ya Watumbatu, bembezi si nyimbo za kubembeleza watoto tu, bali ni njia ya kusambaza maadili ya kijamii, historia na muktadha wa maisha ya kila siku. Hii inahusiana moja kwa moja na mtazamo wa Gyekye ( ) kuhusu epistemolojia ya Kiafrika, ambapo maarifa huendelezwa kwa njia za kijadi, zikiwemo nyimbo na masimulizi. Kwa mujibu wa Nadharia ya Fasihi Simulizi iliyoasisiwa na Ruth Finnegan ( ), fasihi simulizi ina dhima kuu tatu: burudani, elimu na utambulisho wa jamii. Bembezi za Watumbatu zinaakisi dhima hizi kwa kuwa zinatoa burudani kwa watoto, zinawafundisha lugha na maadili na zinadumisha utambulisho wa jamii kwa kuhifadhi historia yake kupitia lugha na nyimbo arber, ).Fasihi ya bembezi imekuwa sehemu ya utafiti wa kisayansi, hasa katika taaluma za lugha,fasihi, elimu, saikolojia ya watotona utamaduni wa Kiafrika. Watafiti kama Mazrui na Shariff ( )wanaeleza kuwa fasihi simulizi ya Kiswahili, ikiwa ni pamoja na bembezi, ina uhusiano wa karibu na historia ya maisha ya jamii, ambapo muktadha wa kijamii, kisiasana kiuchumi umejikita katika kazi hizi za sanaa. Hii inaendana na hoja ya Nyati-Ramahobo na Zulu ( ) kuhusu ethnografia ya mawasiliano na epistemolojia ya Kiafrika, ambayo inaeleza kuwa lugha na matumizi yake huakisi utamaduni wa jamii husika.Kwa hivyo, bembezi za Watumbatu haziwezi kutenganishwa na maisha yao ya kila siku, kwani zinafunza watoto kuhusu mazingira yao, shughuli zao za kiuchumina mifumo yao ya kijamii aschula, ).Aidha, matumizi ya mbinu za kifasihi katika bembezi hayawezi kupuuzwa. Mulokozi ( )anafafanua kuwa mbinu za kifasihi kama tamathali za semi, usambamba, majazina vipamba-sauti huchangia mvuto wa kazi za fasihi simulizi na kufanya maudhui yake yaeleweke kwa urahisi. Katika utafiti huu, bembezi za Watumbatu zimechunguzwa kwa misingi ya nadharia ya Fasihi Simulizi, ambayo inasisitiza kuwa kazi yoyote ya fasihi inatokana na muktadha wake wa kijamii na kiutamaduni dejunmobi, ). Hii ina maana kuwa matumizi ya mbinu za kifasihi katika bembezi yanaakisi uhalisia wa jamii ya Watumbatu, ikiwa ni pamoja na historia yao, dinina shughuli zao za kiuchumi kama uvuvi na biashara.Licha ya umuhimu wa bembezi katika jamii za Kiafrika, tafiti nyingi zimejikita zaidi katika fasihi ya hadithi na ushairi wa Kiswahili, huku bembezi zikipewa uzito mdogo katika utafiti wa kitaaluma. Tafiti kama zile za Kihore ( ) na Chimera ( )zimechunguza ushairi wa Kiswahili, lakini zimeipa bembezi nafasi ndogo katika mjadala wa East African Journal of Swahili Studies, Volume , Issue , Article DOI: This work is licensed under a Creative Commons Attribution International License.kifasihi. Kwa hivyo, utafiti huu unalenga kuziba pengo hilo kwa kuchunguza kwa undani mbinu za kifasihi zinazotumika katika kuunda bembezi za jamii ya Watumbatu.Makala hii inashughulikia uchambuzi wa mbinu hizokwa kuzingatia jinsi zinavyochochea mawasiliano ya kijamii, burudanina malezi ya watoto. Makala inaongozwa na maswali yafuatayo: Ni mbinu zipi za kifasihi zinazojitokeza zaidi katika bembezi za Watumbatu? Je, mbinu hizi zinaathiri vipi uelewa na makuzi ya watoto? Kuna uhusiano gani kati ya bembezi hizi na fasihi simulizi za jamii nyingine za Kiafrika? Ili kuyajibu maswali haya, utafiti huu umechukua mkabala wa kinadharia unaojumuisha Nadharia ya Fasihi Simulizi.Kwa ujumla, makala hii inachangia katika taaluma ya fasihi simulizi kwa kutoa uchambuzi wa kina wa mbinu za kifasihi zinazotumika kuunda bembezi za Watumbatu. Uchunguzi huu utasaidia kuelewa nafasi ya bembezi katika jamii ya Watumbatu, uhusiano wake na fasihi simulizi pana ya Kiswahilina mchango wake katika malezi na elimu ya watoto wachanga. Kwa kuzingatia mchango wa wataalamu mbalimbali katika taaluma ya fasihi simulizi, utafiti huu unaimarisha mijadala kuhusu nafasi ya fasihi simulizi katika jamii za Kiafrika na umuhimu wa kuendelea kuhifadhi urithi huu wa kiutamaduni kwa vizazi vijavyo.MKABALA WA KINADHARIAMakala hii inachunguza mbinu za kifasihi zinazotumika kuundabembezi za jamii ya Watumbatu kwa kutumia misingi ya Nadharia ya Fasihi Simulizi ya Finnegan, ambayo inaeleza kuwa fasihi simulizi ni chombo cha kijamii kinachotumika katika malezi, elimu, burudanina uhifadhi wa utamaduni ulokozi, ). Pia, Gyekye ( ) anaeleza kwamba nadharia hii inasisitiza kuwa maarifa na fasihi ya jamii fulani hujengwa na mazingira yake ya kijamii, kiutamaduni na kihistoria. Katika muktadha wa makala hii, bembezi zinaweza kuonekana kama njia mojawapo ya kuendeleza maarifa ya jamii kupitia lugha na sanaa ya maneno. Hii inaonyesha kuwa fasihi simulizi haipo nje ya maisha ya jamii, bali ni sehemu ya utamaduni wake. Katika kufafanua hoja hiyo, Senkoro ( ) anaeleza kuwa fasihi simulizi hujumuisha vipengele vya semi, usimulizina matumizi ya lugha ya picha katika kuwasilisha maadili ya jamii. Katika makala hii, bembezi zinachukuliwa kama mojawapo ya aina za fasihi simulizi zinazotumiwa katika malezi ya watoto, kwa kutumia mbinu mbalimbali za kifasihi ili kuimarisha ujumbe wake. Matumizi ya nadharia hii yanasaidia kueleza jinsi bembezi zinavyoweza kutumika kama nyenzo ya kuhifadhi maarifa ya jamii ya Watumbatu na kudumisha utambulisho wao wa kitamaduni. Hii ni kwa sababu bembezi haziishii kuwa nyimbo za kubembeleza watoto, bali pia huchangia katika mchakato wa malezi, mafunzo ya lughana ushawishi wa kijamii. Matumizi ya Nadharia ya Fasihi Simulizi katika uchambuzi wa bembezi yanasaidia kuelewa jinsi mbinu za kifasihi zinavyotumika katika uwasilishaji wa ujumbe na athari zake kwa hadhira inayokusudiwa, hususan watoto. Kwa msingi huu, makala hii inathibitisha kuwa bembezi si tu nyimbo za kulazia watoto, bali ni nyenzo za kifasihi zenye nafasi na dhima kubwa katika uhifadhi wa maarifa, malezina uendelezaji wa tamaduni za Kiafrika. Hali hii inadhihirisha kuwa fasihi simulizi inaendelea kuwa chombo muhimu cha elimu na ujenzi wa jamii, hususan katika jamii ya Watumbatu.METHODOLOJIA YA UCHUNGUZIUtafiti huu ulitumia mbinu za fasihi simulizi kuchunguza matumizi ya mbinu za kifasihi katika bembezi za jamii ya Watumbatu. Kwa mujibu wa Finnegan ( ), uchambuzi wafasihi simulizi East African Journal of Swahili Studies, Volume , Issue , Article DOI: This work is licensed under a Creative Commons Attribution International License.unapaswa kuzingatia muktadha wa kijamii, matumizi ya lughana namna kazi hizo zinavyoendelezwa katika jamii husika. Kwa msingi huo, utafiti ulitumia mbinu mchanganyiko ili kupata uelewa wa kina wa namna bembezi zinavyotungwa, kutekelezwa, kupokelewa na kuendelezwa na jamii ya Watumbatu.Uchunguzi ulitumia usampulishaji lengwa ambapo watoa taarifa walichaguliwa kutokana na uelewa na uzoefu wao katika nyimbo za bembezi na malezi ya watoto. Jumla ya watoa taarifa walishirikishwa, wakiwemo wazee anaume na wanawake ), akinamama wanaojulikana katika jamii kwa uzoefu wao wa kuimba bembezina walimu wa shule za awali wenye uelewa wa nyimbo za asili. Watoa taarifa hawa walichaguliwa kutoka vijiji viwilivya Tumbatu ambavyo Jongowe na Kichangani. Vijiji hivi vina utamaduni hai wa fasihi simuliziunaoendelezwa kutoka kizazi hadi kizazi.Katika ukusanyaji wa data mbinu kuu zilizotumika ni pamoja na mahojiano ya ana kwa ana na wazee wa jamii na wanawake wenye uzoefu wa kuimba bembezi, ili kupata maarifa ya moja kwa moja kuhusu historia, matumizi na umuhimu wa bembezi katika malezi na utamaduni wa jamii. Aidha, mbinu ya usikilizaji wa nyimbo ilitumika ambapo mwandishialisikiliza nyimbo halisi za bembezi zinazotumika au zilizotumika katika jamii hiyo ili kubaini mitindo ya lugha, vipengele vya usimulizi na mbinu za kifasihi kama tamathali za semi, usambamba na vipamba sauti.Uchambuzi wa matini ulihusisha usomaji na uchambuzi wa maandiko na nyimbo zabembezi zilizokusanywa, kwa kuzingatia maudhui, mitindo na uhusiano wake na utamaduni wa jamii. Hii inaendana na maelezo ya Wamitila ( ) na Mulokozi ( ) kwamba uchambuzi wa kazi za fasihi unapaswa kushirikisha uchambuzi wa maudhui na mitindo ili kuelewa maana halisi na mchango wake kijamii. Mbinu ya historia simulizi ilitumika kukabiliana na changamoto ya kupungua kwa matumizi ya bembezi, ambapo wazee walishirikisha kumbukumbu za matumizi ya bembezi na mabadiliko yake kadri ya wakati.MBINU ZINAZOTUMIKA KUUNDA BEMBEZI ZA WATUMBATUSehemu hii inawasilisha mbinu mbalimbali za kifasihi zilizobainika kutumika katika uundaji wa bembezi zilizofanyiwa utafiti. Mbinu zilizobainika ni matumizi ya semi mbalimbali, tamathali za semi, usimulizi, majazi, vipamba-sautina usambamba.Matumizi ya SemiSemi ni sehemu muhimu ya fasihi simulizi inayojitokeza kwa wingi katika bembezi za jamii ya Watumbatu. Kwa mujibu wa Mulokozi ( ), semi ni kauli fupi zenye maana pana ambazo hutumiwa kufundisha maadili, kutoa onyo, au kueleza dhana fulani kwa njia ya kifasihi. Semi zinaweza kuhusisha nahau, methali, vitendawilina misemo, ambazo zote hutumika kuwasilisha mafunzo kwa njia ya kifani. Katika muktadha wa bembezi za Watumbatu, semi hutumika kama njia ya kufundisha watoto misingi ya maisha, kuimarisha kumbukumbu za lughana kujenga mshikamano wa kijamii.Kwa mujibu wa Finnegan ( ), fasihi simulizi ina umuhimu mkubwa katika jamii za Kiafrika kwa sababu ni njia ya kuhifadhi historia na maarifa ya jamii kwa mdomo. Anasisitiza kuwa matumizi ya semi yanafanya kazi hizi za kihistoria ziweze kuhifadhiwa kwa muda mrefu kupitia mbinu kama kurudiarudia misemo na kutumia lugha ya picha. Katika bembezi za Watumbatu, semi zinatumika si tu kama chombo cha kufundisha watoto bali pia kama njia ya kuhakikisha maarifa ya kitamaduni yanadumu kizazi baada ya kizazi.Kwa mujibu wa Nadharia ya Fasihi Simulizi, kama inavyoelezwa na Chimera ( ), kazi za fasihi simulizi huathiriwa na mazingira ya jamii inayozitumia. Hoja hii ina maana kuwa bembezi za Watumbatu, zilizojaa semi, zinaakisi maisha yao ya kila siku, ambayo yanahusiana na bahari, biashara 