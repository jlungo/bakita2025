  HOTUBA  YA  MHE.  KASSIM  MAJALIWA  MAJALIWA  (MB),  WAZIRI  MKUU  WA  JAMHURI  YA  MUUNGANO  WA  TANZANIA  KWENYE  MAADHIMISHO  YA  SIKU  YA  UKIMWI  DUNIANI  MKOANI  KILIMANJARO,  TAREHE  1  DISEMBA,  2020  SALAMU  Mheshimiwa  Anna  Mghwira,Mkuu  wa  Mkoa  wa  Kilimanjaro;  Bibi.  Dorothy  Mwaluko,  Katibu  Mkuu  -  Ofisi  ya  Waziri  Mkuu  (Sera  na  Uratibu);  Profesa  Mabula  Mchembe,  Katibu  Mkuu,  Wizara  ya  Afya,  Maendeleo  ya  Jamii,  Jinsia,  Wazee  na  Watoto;  Ndugu  Patrick  Boisafi  Mwenyekiti  wa  CCM,  Mkoa  wa  Kilimanjaro  Katibu  Mkuu,  Wizara  ya  Elimu,  Dkt.  Leonard  Akwilapo;  Waheshimiwa  Wakuu  wa  Mikoa  ya  Arusha  na  Manyara;  Waheshimiwa  Wakuu  wa  Wilaya  mliopo;  Waheshimiwa  Wabunge  wote  mliopo;  Mhe.  Saasisha  Mafue,  Mhe.  Priscus  Tarimo,  Mhe.  Prof.  Adolf  Mkenda,  Mhe.  Zuwena  Bushiri  na  Mhe.  Shally  Raymond.  Viongozi  na  Watendaji  Wakuu  wa  Serikali  mliopo  hapa;  Mheshimiwa  Zlatan  Milisic,  Mwakilishi  Mkazi  wa  Umoja  wa  Mataifa  nchini  Tanzania;  Mheshimiwa  Dkt.  Leopold  Zekesa,  Mwakilishi  Mkaazi  USAID.  Mheshimiwa  Dkt.  Donald  Wright,  Balozi  wa  Marekani  nchini  Tanzania;  Dkt.  Leonard  Maboko,  Mkurugenzi  Mtendaji  wa  Tume  ya  Kudhibiti  UKIMWI  Tanzania;  Viongozi  wa  Vyama  vya  Siasa  mliopo  hapa;  Bibi  Leticia  Mourice,  Mwenyekiti  wa  Baraza  la  Watu  Wanaoishi  na  Virusi  vya  UKIMWI;  Wadau  wa  Maendeleo  mliopo  hapa;  Viongozi  wa  Madhehebu  ya  Dini  mliopo  hapa;  Wageni  Waalikwa;  Wanahabari;  Mabibi  na  Mabwana.  Habari  za  Asubuhi.  SHUKRANI  Ndugu  Wananchi;  kwanza  kabisa,  nianze  kwa  kumshukuru  Mwenyezi  Mungu,  mwingi  wa  rehema,  kwa  kutujalia  afya  njema  na  kutuwezesha  kujumuika  pamoja  siku  hii  ya  leo  kwa  ajili  ya  kuadhimisha  Siku  ya  UKIMWI  Duniani  kwa  mwaka  huu  wa  2020.  Aidha,  nitumie  fursa  hiikuwashukuru  na  kuwapongeza  wenyeji  wetu  mkiongozwa  naMheshimiwa  Anna  Mghwira,Mkuu  wa  Mkoa  wa  Kilimanjarokwa  maandalizi  mazuri  ambayo  yamekuwa  chachu  ya  kufana  kwa  maadhimisho  haya  ya  kitaifa  ambayo  kwa  mwaka  huu  yanafanyika  mkoani  Kilimanjaro.  Hongereni  sana!  Vilevile,  natoa  pongezi  nyingi  kwa  Tume  ya  Kudhibiti  UKIMWI  Tanzania  (TACAIDS),  iliyopo  chini  ya  Ofisi  ya  Waziri  Mkuu,  kwa  kuendelea  kuratibu  vema  maadhimisho  haya  mwaka  hadi  mwaka  sambamba  na  kurahisisha  upatikanaji  wa  elimu  na  huduma  mbalimbali  kwa  wananchi  na  wadau  wengine.  Ndugu  wananchi,  kama  mnavyofahamu,  tukio  hili  la  leo  ni  moja  ya  shughuli  zangu  za  mwanzo  kuzitekeleza  tangu  Mheshimiwa  Dkt.  John  Pombe  Joseph  Magufuli,  Rais  wa  Jamhuri  ya  Muungano  wa  Tanzania  aniteue  kuendelea  kumsaidia  majukumu  ya  Uwaziri  Mkuu  kwa  kipindi  cha  pili  cha  uongozi  wa  Awamu  ya  Tano.  Hivyo,  kabla  sijaendelea  na  hotuba  yangu,  naomba  mpokee  salamu  shukurani  za  pongezi  kutoka  kwa  Mheshimiwa  Rais  wetu  mpendwa  pamoja  na  Mheshimiwa  Mama  yetu  Samia  Suluhu  Hassan,  Makamu  wa  Rais.  Viongozi  wetu  hao,  wanatupongeza  sana  kwa  kufanikisha  maadhimisho  haya  ya  Kitaifa  ya  Siku  ya  UKIMWI  Duniani  kwa  mwaka  2020.  MAADHIMISHO  YA  SIKU  YA  UKIMWI  DUNIANI  Ndugu  Wananchi,licha  ya  janga  hili  la  UKIMWI  kugundulika  mwanzoni  mwa  miaka  ya  themanini  hadi  sasa  tayari  limegharimu  maisha  ya  takriban  watu  milioni  35  ulimwenguni  huku  wengine  wapatao  milioni  38  wakiishi  na  Virusi  vya  UKIMWI  (VVU).  Hali  hii  inaufanya  UKIMWI  kuwa  miongoni  mwa  majanga  makubwa  kabisa  kuwahi  kutokea  katika  historia  ya  dunia.  Hivi  sasa,  sote  tunashuhudia  maendeleo  makubwa  katika  kukabiliana  na  janga  hili  yakihusisha  kutungwa  kwa  sheria  dhidi  ya  unyanyapaa  kwa  watu  wenye  kuishi  na  VVU  sanjari  na  kuongezeka  kwa  uelewa  wetu  kuhusu  janga  hili.  Hata  hivyo,  licha  ya  juhudi  na  hatua  mbalimbali  zinazochukuliwa  katika  kujikinga  na  maambukizo  ya  VVU  bado  namna  ya  kujikinga  na  kuwakinga  wengine  pamoja  na  unyanyapaa  vimeendelea  kuwa  ni  changamoto  katika  jamii  zinazotuzunguka.  Kwa  msingi  huo,  Siku  ya  UKIMWI  duniani  inabaki  kuwa  ni  muhimu  kwa  kuwa  inaikumbusha  Serikali  na  Umma  kuwa  UKIMWI  bado  upo.  Kadhalika,  bado  tunahitaji  kuendelea  kukusanya  fedha,  kuongeza  uelewa  wa  watu  wetu  kuhusu  janga  hili  na  kupambana  na  vitendo  vya  unyanyapaa.  Kwa  lugha  nyingine,  Siku  ya  UKIMWI  Duniani  imebeba  malengo  yafuatayo:  Mosi:  Kuwakumbuka  maelfu  ya  wenzetu  waliopoteza  maisha  kutokana  na  UKIMWI;  Pili:  Kuwakumbuka  na  kuwajali  maelfu  ya  watoto  yatima  ambao  wazazi  wao  walifariki  kutokana  na  UKIMWI;  na  Tatu:  Kuwatia  moyo  Watu  wanaoishi  na  VVU  na  wale  wote  wanaowahudumia;  Ndugu  wananchi,  jambo  la  msingi  zaidi  ni  kwamba,  hii  ni  siku  ambayo  Taifa  na  wananchi  wote  kwa  pamoja  tunatafakari  upya  tulikotoka,  tulipo  na  tunakoelekea  hususan  katika  harakati  zetu  za  kupambana  na  UKIMWI.  Ni  dhahirikuwa  tutafanikiwa  katika  vita  hii  kwa  kuweka  mikakati  mipya  na  endelevu.  Lengo  nikuhakikisha  yale  malengo  ya  SIFURI  TATU  ifikapo  mwaka  2030  ambayo  ni  kudhibiti  maambukizi  mapya  ya  VVU  yasitokee,  kukomeshaunyanyapaa  na  kutokomeza  vifo  vitokanavyo  na  UKIMWI  yanafikiwa  kwa  wakati.  KAULIMBIU  YA  SIKU  YA  UKIMWI  DUNIANI  MWAKA  2020  Ndugu  Wananchi,  baada  ya  kuwasili  kwenye  eneo  hili,  nilipata  fursa  ya  kutembelea  baadhi  ya  mabanda  ya  maonesho.  Kupitia  mabanda  hayo,  nimejionea  utoaji  wa  huduma  za  elimu,  uchangiaji  damu,  uhamasishaji  na  upimaji  wa  Virusi  Vya  UKIMWI  (VVU)  na  magonjwa  mengine  yasioambukiza.  Kama  mlivyosikia  kwenye  zoez  la  upimaji  wengi  walijitokeza  ni  wanaume.  Hii  ni  matokeo  ya  Kampeni  ya  wanaume  kuanzia  mwaka  2018.  Nikiri  tu,  kwamba  nimevutiwa  na  mambo  mengi  ikiwemo  huduma  zinazotolewa  na  wadau  mbalimbali  kwenye  mabanda  hayo  ya  maonesho.  Hivyo,  natoa  pongezi  na  shukrani  kwa  wadau  wote  mliojumuika  katika  utoaji  wa  huduma  na  elimu  kwa  wananchi  katika  wiki  yote  hii  iliyoanza  tarehe  25  Novemba  2020.  Napenda  kuwahakikishia  kwamba  Serikali  inathaminina  kutambua  yale  yote  mnayofanya  katika  mapambano  dhidi  ya  VVU  na  UKIMWI  nchini.  Ndugu  Wananchi,  jambo  lingine  lililonivutia  kwenye  maadhimisho  haya  ya  mwaka  huu  ni  Kaulimbiu  ya  Maadhimisho  ya  mwaka  huu  wa  2020  inayosema“Mshikamano  wa  Kimataifa,  Tuwajibike  Kwa  Pamoja”  yaani  Global  Solidarity,  Shared  Resiponsibility.  Kama  inavyojidhihirisha,  kaulimbiu  hii  inahimiza  suala  zima  la  kuimarisha  UMOJA  NA  USHIRIKIANO  katika  jitihada  zetu  za  kupambana  na  VVU  na  UKIMWI.  Kwa  kufanya  hivyo,  tutakuwa  kwenye  nafasi  nzuri  ya  kuhakikisha  kuwa  tunaimarisha  Afua  za  kinga  dhidi  ya  maambukizi  mapya  ya  VVU  pamoja  na  mifumo  ya  kiafya.  Ndugu  wananchi,  kwa  kuimarisha  umoja  na  ushirikiano  tutamudu  kuhakikisha  kuwa  Afua  za  kiafya  zinapewa  rasilimali  za  kutosha;  upatikanaji  wa  dawa  za  kutosha  za  kuokoa  maisha;  kuendeleza  tafiti  za  kutafuta  chanjo  dhidi  ya  VVU  na  UKIMWI;  kuheshimu  haki  za  kibinadamuna  kuzingatia  haki  za  wanawake  na  mabinti  pamoja  na  usawa  wa  kijinsia.  Ndugu  wananchi,  kwa  upande  mwingine  kaulimbiu  hii  inalenga  kuhamasisha  mataifa,  wananchi,  makampuni,  taasisi  na  makundi  mbalimbali  ya  jamii  na  watu  binafsi  kushikamana,  kuwajibika  na  kushiriki  kikamilifu  kwenye  shughuli  za  kudhibiti  VVU  na  UKIMWI  duniani  na  nchini.  Ndugu  Wananchi,  iwapotutaimarisha  mshikamano  na  uwajibikaji,  kwa  pamoja  tutaweza  kufikia  lengo  la  kuwa  na  Dunia  na  Tanzania  isiyo  na  maambukizi  mapya  ya  VVU  ifikapo  mwaka  2030.  MWENENDO  WAMAPAMBANO  DHIDI  YA  VVU  NA  UKIMWI  Ndugu  Wananchi,  kuadhimishwa  kwa  Siku  ya  UKIMWI  Duniani  leo  hii  mkoani  Kilimanjaro  ni  sehemu  ya  utaratibu  tuliyojiwekea  kuwa  tutakuwa  tukiadhimisha  siku  hii  kila  mwaka  katika  mikoa  mbalimbali  ya  nchi  yetu.  Kadhalika,  niendelee  kusisitiza  kwa  wasimamizi  wa  maonesho  haya  kuhakikisha  yanafanyika  kote  nchini  katika  ngazi  ya  mikoa,  Halmashauri  na  hata  Vijiji.  Aidha,  kila  mkoa  uliowahi  kufanya  maadhimisho  haya  uhakikishe  kuwa  unawasilisha  taarifa  yake  Tume  ya  Kudhibiti  UKIMWI  Tanzania  ndani  ya  mwezi  mmoja  kuanzia  leo.  Ndugu  Wananchi,  Vijana  ni  kundi  linalokabiliwa  sana  na  changamoto  ya  maambukizi  mapya  ya  VVU  nchini.  Takwimu  za  maambukizi  mapya  ya  VVU  zinaonesha  kwamba  asilimia  40  ya  maambukizi  hutokea  kwa  vijana  na  katika  hao  asilimia  80  ni  vijana  wa  kike.  Kwa  mujibu  wa  takwimu  hizi,  ni  dhahiri  kuwa  kundi  la  vijana  na  hasa  wa  kike  lipo  kwenye  hatari  kubwa  zaidi  ya  kupata  maambukizi  mapya.  Uchambuzi  wa  kimazingira  kuhusu  takwimu  hizi  unaonesha  kuwa  sababu  za  vijana  kuwa  katika  hatari  ya  maambukizi  mapya  ya  VVU  ni  pamoja  na  zifuatazo:  Moja:  Kuanza  ngono  katika  umri  mdogo.Hali  hiihusababisha  mhusika  kuwa  na  mahusiano  yamapenzi  na  watu  wengi  hadi  anapofikia  utu  uzima.  Hivyo,  kujiweka  katika  hatari  ya  kupata  maambukizi  ya  VVU.  Nawaasa  vijana,  msijihusishe  na  mapenzi  katika  umri  mdogo.  Ili  vijana  muweze  kutimiza  ndoto  au  malengo  yenu  katika  Maisha;  lazima  kuwa  na  Subira;  Nimefurahi  leo  nimekuta  vikundi  vingi  vinazungumzia  kusaidia  vijana.  Mbili:  Vijana  wadogo  wa  kike  kuwa  na  mahusiano  ya  kingono  na  wanaume  wenye  umri  mkubwa  kwa  kuvutika  na  vishawishi  kama  vile  pesa  na  zawadi  ndogo  ndogo.  Tatu:  Matumizi  yasiyo  sahihi  na  endelevu  ya  mipira  ya  kike  na  kiume.Takwimu  zinaonesha  kuwa  vijana  wengi  wanaojihusisha  na  mapenzi  hawatumii  kingana  wengine  hutumia  mara  moja  tu  na  baada  ya  kuzoeana  huendelea  na  mahusiano  ya  ngono  bila  kinga  yoyote;  Nne:  Ulevi  wa  kupindukia  na  matumizi  ya  dawa  za  kulevya  hususan  kuchangia  sindano  wakati  wakujidunga  huchochea  vijana  kuambukizwa  VVU  kirahisi;  na  Tano:  Unyanyasaji  wa  kijinsia  na  ukatili  dhidi  ya  watoto  unaombatana  na  matendo  ya  ubakaji,  udhalilishaji  na  vipigo.  Ndugu  Wananchi,  hizo  ni  baadhi  ya  sababu  au  vichocheo  vya  kuongezeka  kwa  maambukizo  mapya  ya  VVU  miongoni  mwa  vijana.  Aidha,  natoa  wito  kwa  vijana  wajitambue  na  kuthamini  maisha  yao  kwa  kujikinga  na  maambukizi  mapya  ya  VVU  kwa  kuwa  ninyi  ni  nguvu  kazi  na  Taifa  linawategemea.  Na  wale  wanaoishi  na  VVU  waendelee  kutumia  dawa  za  ARV  kwa  ufuasi  sahihi  bila  kuacha  ili  kufubaza  VVU  na  kuimarisha  afya  zao.  MAFANIKIO  KATIKA  MAPAMBANO  Ndugu  Wananchi,  katika  mapambano  dhidi  ya  VVU  na  UKIMWI,  nchi  yetu  imepata  mafanikio  makubwa.  Mafanikio  hayo  ni  pamoja  na;  Kupungua  kwa  kiwango  cha  watu  wanaoishi  na  Virusi  vya  UKIMWI  (yaani  WAVIU)  kutoka  asilimia  7.0  (mwaka  2004)  hadi  kufikia  asilimia  4.7  (mwaka  2017).  Aidha,  maambukizi  mapya  kwa  mwaka  nayo  yamezidi  kupungua  kutoka  watu  130,000  mwaka  2001  hadi  68,484  mwaka  2019.  Pia,  vifo  vitokanavyo  na  UKIMWI  kwa  mwaka  vimepungua  kutoka  vifo  vya  watu  85,000  mwaka  2001  hadi  kufikia  vifo  21,529  mwaka  2019.  Ndugu  wananchi,  pia  nimearifiwa  hapa  kuwa  nchi  yetu  imefanikiwa  kufikia  malengo  hayo  ya  TISINI  TATU  (90:90:90)  hasa  katika  90  ya  pili  na  ya  tatu.  Kwa  kujikumbusha  tu  ni  kwamba  TISINI  TATU  zinalenga  kuhakikisha  kuwa  asilimia  90  ya  WAVIU  wanajua  hali  zao;  asilimia  90  ya  wanaojua  hali  zao  wanaanza  kutumia  dawa  za  kufubaza  mapema  naasilimia  90  ya  walioanza  dawa  za  kufubazaVVU  kinga  zao  za  mwili  zinaimarika  kufikia  2023.  Natoa  wito  kwa  wadau  wote  katika  mapambano  dhidi  ya  VVU  na  UKIMWI,  tuongeze  jitihada  sana  katika  kuhamasisha  upimaji  wa  VVU  ili  tufikie  lengo  katika  90  ya  kwanza  pia.  Vilevile,  tuendelee  kujitathmini  katika  maeneo  yote  matatu  ili  palipo  na  changamoto  tuweze  kurekebisha  na  kuimarisha  na  penye  mafanikio  tuongeze  nguvu  zaidi  badala  ya  kubweteka.  Aidha,  mipango  yetu  ya  baadaye  ioneshe  wazi  jinsi  tutakavyofikia  Tanzania  isiyokuwa  na  UKIMWI  ifikapo  mwaka  2030.  MIKAKATI  YA  KUENDELEZA  MAPAMBANO  NA  KUDHIBITI  MAAMBUKIZI  Ndugu  wananchi,pamoja  na  mafanikio  makubwa  tuliyoyapata,  bado  kuna  mambo  mengi  yanayohitaji  kufanyika  ili  tuweze  kufikia  adhima  yetu  ya  kumaliza  kabisa  janga  la  UKIMWI.  Hii  ni  pamoja  na  kuzuia  maambukizi  mapya  sambamba  na  kuzuia  vifo  vinavyotokana  na  UKIMWI  na  hatimaye  tuanze  kuona  gharama  za  kudhibiti  VVU  na  UKIMWI  nchini  zikipungua.  Natoa  agizo  kwa  TACAIDS,  Wizara  ya  Afya  na  wadau  wote  wa  kudhibiti  VVU  na  UKIMWI  nchini,  tujipange  vizuri  kubaini  na  kufanyia  kazi  maeneo  mbalimbali  ya  uwekezaji  katika  kudhibiti  kuendelea  kwa  maambukizi.  Kuimarisha  njia  za  mapambano  kwa  vijana;  Ndugu  Wananchi,  kama  nilivyotoa  maelekezo  miaka  mitatu  iliyopita,  kwa  mara  nyingine  naielekeza  Tume  ya  Kudhibiti  UKIMWI  Tanzania  (TACAIDS)  iendelee  kufanya  kazi  na  majukwaa  ya  wasanii  ili  kuyafikia  makundi  yote.  Halikadhalika,  Wizara  ya  Afya,  Maendeleo  ya  Jamii,  Jinsia,  Wazee  na  Watoto  nanyi  hakikisheni  huduma-rafiki  za  ARV  nchini  zinapatikana  kwa  wanaozihitaji  na  muendelee  kutoa  elimu  kuhusu  umuhimu  wa  matumizi  bora  na  endelevu  ya  dawa  hizo.  Kuimarisha  huduma  kwa  watu  wenye  ulemavu:  Kuimarisha  huduma  kwa  watu  wazee:  Ndugu  wananchi,  ni  vema  wote  tukatambua  kuwa  UKIMWI  hauna  jinsia  wala  umri.  Pia,  Kuimarisha  huduma  kwa  vijana,  wakinamama  na  wajawazito.  Kudhibiti  unyanyapaa:  Ndugu  Wananchi,  sote  tunafahamu  kwamba  unyanyapaa  umekuwa  ni  kikwazo  kikubwa  katika  kutekeleza  mipango  tuliyojiwekea  wenyewe  katika  kutokomeza  UKIMWI.  Serikali  kwa  upande  wake,  imeendelea  kuchukua  hatua  mbalimbali  ikiwa  ni  pamoja  na  kufanya  kampeni  za  kuelimisha  kuhusu  madhara  ya  unyanyapaa  na  ubaguzi  kupitia  vyombo  vya  habari  na  majukwaa  mbalimbali.  Hata  sasa  kuna  kampeni  zinaendelea  kupitia  wasanii,  mitandao  ya  kijamii  pamoja  na  hotuba  za  viongozi.  Huo  ni  mtizamo  potofu  na  unahitaji  kukomeshwa.  Nawasihi  Watanzania  wenzangu,  tuache  kabisa  tabia  za  unyanyapaa  na  ubaguzi.  Elimu  iendelee  kutolewa  kwa  njia  mbalimbali  kuanzia  ngazi  ya  familia  ili  watu  wajue  ukweli  kuhusu  VVU/UKIMWI  pamoja  na  kujua  jinsi  ya  kuwahudumia  watu  wanaoishi  na  VVU  ili  kuondoa  mtazamo  hasi.  Niwasihi  Viongozi  wa  Dini  zote,  Wanasiasa  wote  na  Viongozi  wa  Serikali  katika  ngazi  zote,  endeleeni  kusemea  na  kukemea  unyanyapaa  na  ubaguzi  dhidi  ya  WAVIU  na  kuhimiza  upendo  na  huruma  miongoni  mwao.  MCHANGO  WA  WADAU  KATIKA  MAPAMBANO  Ndugu  wananchi,  katika  kufikia  mafanikio  hayo  niliyokwisha  yataja,  hatukuwa  peke  yetu.  Wapo  wadau  mbalimbali  ambao  wamekuwa  begabega  na  Serikali  katika  kuhakikisha  tunashinda  vita  hivi  dhidi  ya  VVU  na  UKIMWI.  Hivyo  basi,  nitumie  fursa  hii  kutoa  shukrani  za  dhati  kwa  Mfuko  wa  Dunia  (Global  Fund).  Mfuko  huu,  ndiyo  umekuwa  mfadhili  mkuu  wa  mradi  wa  Wasichana  waliopevuka  na  mabinti  (Adolescent  Girls  and  Young  Women  -  AGYW)  kwenye  mikoa  ya  Dodoma,  Singida  na  Morogoro.Mradi  huo,  umeweza  kuwafikia  wasichana  21,871  (16,011  walio  shuleni  na  5,860  walio  nje  ya  shule).  Vilevile,  ninaishukuru  Serikali  ya  Marekani  kupitia  Mfuko  wa  Rais  wa  Marekani  wa  Kupambana  na  Kudhibiti  Maambukizo  ya  UKIMWI  (PEPFAR)  kwa  kufadhili  mradi  wa  DREAMS.  Mradi  huo,  unalenga  Wasichana  waliopevuka  na  Mabinti  walio  nje  ya  mfumo  rasmi  wa  shule  wapatao  100,000  katika  Mikoa  ya  Dar  es  Salaam,  Mbeya  na  Shinyanga.  Niwashukuru  wadau  wote  mliojitokeza  katika  kufanya  maadhimisho  haya  na  namna  mnavyoshiiki  katika  jitihada  za  kupambana  na  janga  hili.  MFUKO  WA  UDHAMINI  WA  KUDHIBITI  UKIMWI  (ATF)  Ndugu  wananchi,napenda  pia  kutumia  maadhimisho  haya  kuhamasisha  uchangiaji  wa  Mfuko  wa  Udhamini  wa  Kudhibiti  UKIMWI  (AIDS  Trust  Fund  -  ATF).  Hivi  karibuni  nimeteua  Bodi  mpya  ya  Mfuko  itakayotumika  kwa  kipindi  cha  miaka  mitatu  (2020  hadi  2023)  baada  ya  Bodi  ya  awali  kumaliza  muda  wake.  Nitumie  nafasi  hii  kuwapongeza  Wajumbe  wa  Bodi  iliyopita  kwa  kazi  nzuri  waliyofanya  na  kuitakia  mafanikio  Bodi  mpya.  Bodi  ya  Mfuko  iliyomaliza  muda  wake,  katika  kipindi  cha  Julai  2016  hadi  Juni  2019,  iliweza  kukusanya  jumla  ya  shilingi  billioni  2.9  za  kitanzania.  Mgawanyo  wa  matumizi  ya  fedha  za  Mfuko  kwa  mujibu  wa  andiko  lake  ni:  Asilimia  sitini  (60%)  hutumika  kununua  dawa  za  ARV,  dawa  za  magonjwa  nyemelezi  na  vitendanishi;  asilimia  ishirini  na  tano  (25%)  hutumika  kuimarisha  huduma  za  kinga  na  asilimia  kumi  na  tano  (15%)  hutumika  kusaidia  uwezeshaji  na  uratibu.  Fedha  za  Mfuko  hupatikana  kupitia  fedha  ambazo  zinatolewa  na  Serikali  na  kupitishwa  na  Bunge  la  Jamhuri  ya  Muungano  wa  Tanzania;michango  kutoka  kwa  wadau  wa  nje  na  wa  ndani  ya  nchinashughuli  za  uhamasishaji  ikiwa  ni  pamoja  na  harambee.  Ndugu  Wananchi,tangu  kuanzishwa  kwa  Mfuko  wa  Udhamini  wa  Kudhibiti  UKIMWI  mwaka  2015,  kumekuwa  na  mafanikio  mbalimbali  ikiwemo  uwezo  wakununua  dawa  za  magonjwa  nyemelezi  kwa  Watu  wanaoishi  na  VVU  (WAVIU)  kupitia  Wizara  ya  Afya.  Mafanikio  mengine  ni  kujengwa  kwa  Kituo  cha  kisasa  kwa  ajili  ya  kutolea  huduma  za  VVU  na  UKIMWI  kwa  Watu  wanaoishi  na  VVU  eneo  la  Mirerani,  Wilayani  Simanjiro  pamoja  nakutoa  huduma  za  kinga  dhidi  ya  VVU  kwa  wakazi  wanaozunguka  Ziwa  Victoria  na  visiwa  vyake  na  kwa  vijana  wa  vyuo  vikuu  na  vya  kati  vilivyopo  jijini  Dodoma.  Ndugu  Wananchi,  Natoa  rai  kwa  wadau  wa  ndani  na  nje  ya  nchi,  watoe  michango  yao  kwa  nia  ya  kutunisha  mfuko  huu  kwa  ajili  ya  kuokoa  maisha  ya  Watanzania.  Aidha,  naiagiza  Bodi  mpya  ya  Mfuko  kuendelea  kusimamia  na  kuuendesha  mfuko  huu  kwa  uwazi  na  kuzingatia  misingi  ya  utawala  bora.  Hakikisheni  kuwa  unatumika  kwa  malengo  yaliyokusudiwa.  Wananchi  wote  pia  mnakaribishwa  kuchangia  mfuko  huu  kwa  kiwango  chochote  kupitia  namba  za  simu  0684  90  90  90,  ambayo  ndani  yake  kuna  90  tatu  za  malengo  ya  kudhibiti  UKIMWI.  MAELEKEZO  MUHIMU  Ili  kumarisha  mikakati  yetu  na  kakamilisha  azma  ya  kufikia  malengo  ya  Tanzania  isiyokuwa  na  UKIMWI  ifikapo  2030  ninatoa  maagizo  yafuatayo  kwa  Wizara  ya  afya  na  TACAIDS:  Kuendeleza  mikakati  ya  kudhibiti  maambukizi  mapya  ya  virusi  vya  UKIMWI,  ikwemo  maambukizi  ya  mama  kwenda  kwa  mtoto  na  Kifua  Kikuu;  Kuandaa  mkakati  endelevu  wa  kifedha  kwa  ajili  ya  kuimarisha  Mfuko  wa  Udhamini  wa  Kudhibiti  UKIMWI  Tanzania  (AIDS  Trust  Fund  -  ATF)  ili  kuwahudumia  vyema  waathirika;  Kuongeza  programu  zenye  ubunifu  zinazozingatia  umri  na  jinsia  zinazoshughulikia  utambuzi  wa  hatari  za  maambukizo  ya  VVU  na  mikakati  ya  kupunguza  madhara  kwa  kutumia  nadharia  sahihi  za  kubadili  tabia;  Kutumia  uhamasishaji  jamii  wenye  ufanisi  ikiwemo  redio  za  jamii  kuibua  uhitaji  wa  huduma  za  kinga,  upimaji,  matunzo  na  matibabu;  Kuhuisha  na  kujumuisha  masuala  ya  UKIMWI(mainstreaming)  kwenye  taasisi  na  sekta  zote  ambazo  zina  mazingira  yenye  vichochezi  vikuu  vya  UKIMWI,  zikiwemo  ujenzi,  uchukuzi,  uvuvi,  madini;na  Kuimarisha  mfumo  wa  ufuatiliaji  na  tathmini  wa  huduma  za  UKIMWI  nchini  kote  ili  kuhakikisha  huduma  bora  zinatolewa  kwenye  jamii.  HITIMISHO  Ndugu  Wananchi,ninapoelekea  kuhitimisha  hotuba  yangu  napenda  kuwajulisha  kuwa  Serikali  inatambua  mchango  wa  wadau  mbalimbali  ikiwemo  nchi  marafiki  na  sekta  binafsi  katika  mapambano  dhidi  ya  VVU  na  UKIMWI  nchini.  Nimefahamishwa  kuwa  leo  nitatoa  hundi  ili  kuziwezesha  asasi  za  kiraia  kutekeleza  Afua  mbalimbali  za  kipaumbele  kwenye  maeneo  yao.  Hatua  hiyo,  imefanikishwa  kwa  kiwango  kikubwa  kupitia  ushirikiano  wa  dhati  uliopo  kati  ya  kampuni  ya  Geita  Gold  Mine  (GGM)  na  TACAIDS  kwa  njia  ya  harambee  ya  kupanda  Mlima  Kilimanjaro  ijulikanayo  kama  Kili  Challenge.  Nimejulishwa  kuwa  jumla  ya  Shilingi  za  Kitanzania  Milioni  550  zitagawiwa  kwa  asasi  hizo.  Huu  ni  mfano  mzuri  wa  ushirikiano  wa  Serikali  na  sekta  binafsi.  Natoa  wito  kwa  makampuni  na  wadau  wa  sekta  binafsi  kujitokeza  kwa  wingi  na  kuendelea  kuunga  mkono  juhudi  za  Serikali.  Ndugu  wananchi,  kwa  mara  nyingine  nawapongeza  waratibu,  waandaaji,  wafadhili  na  watekelezaji  wa  kampeni  zilizopita  kama  vile  Furaha  Yangu,  ONGEA  na  Kipepeo  ambazo  zimeonesha  mafanikio  makubwa.  Nitoe  rai  kuwa  kampeni  hizi  ziwe  endelevu  kwa  sababu  elimu  bado  inahitajika  sana  katika  jamii  ili  kukumbushana  kila  wakati.  Ndugu  Wananchi,nawapongeza  sanawananchi  wa  Mkoa  wa  Kilimanjaro  na  Wadau  wote  kwa  kufanikisha  maadhimisho  ya  Siku  ya  UKIMWI  Duniani  mwaka  huu.  Nimefurahishwa  na  kiwango  cha  ufanisi  wa  maadhimisho  haya.  Hongereni  sana.  “Mshikamano  wa  Kimataifa,  Tuwajibike  Kwa  Pamoja”.  Mungu  Ibariki  Afrika,  Mungu  Ibariki  Tanzania.  Asanteni  sana  Kwa  kunisikiliza.  