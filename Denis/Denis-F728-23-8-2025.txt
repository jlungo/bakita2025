UNITED DEMOCRATIC PARTY UDP KATIBA KATIBA YA CHАМА CHA UNITED DEMOCRATIC PARTY (UDP) SEHEMU YA 1 KUUNDWA NA JINA   Kumeundwa chama cha siasa kitakachojulikana kama "The United Democratic Party" nà kuandikishwa kwenye daftari la Msajili wa Vyama vya Siasa chini ya kifungu cha vyama vya siasa cha mwaka 1992, au kifungu kingine chochote kile kitakachorekebisha au kubadilisha kifungu hiki. Chama hiki kitakuwa kikiitwa kwa ufupi UDP. Makao makuu ya chama yatakuwa Dar es Salaam. UDP kitakuwa ni chama cha siasa chenye matawi yake kote katika Jamhuri ya Muungano wa   Tanzania, na kitakuwa kikipigania na kuendeleza Demokrasia. Umoja, Haki kwa watu wote, na kitajitahidi kuunda katika nchi ya Tanzania, serikali yenye misingi yake ya mfumo wa demokrasia, umoja, upendo, haki, furaha na matumaini ya maisha bora kwa watanzania wote, na ili kufanikisha kufikia malengo haya, chama kinajiwekea mipango na makusudi yafuatayo :- SEHEMU YA 2 MIPANGO NA MAKUSUDI Demokrasia  1.1 Kuendeleza aina ya serikali ya kidemokrasia yenye misingi ya haki kwa wengi, kuchagua kwa njia ya kura ya wote, na kwa wachache kusikilizwa, kuheshimiwa na kulindwa. Kwa kufanikisha hatua hizi, chama kitajishughulisha kujenga utamaduni wa kidemokrasia yenye misingi ya vyama vingi na watu   pia kuwakilishwa na wajumbe wa kujitegemea, pamoja na vyama vya raia.  1.2 Kuimarisha Bunge na serikali za mitaa, kwa kuimarisha mipango ya uchaguzi wenye kupendelea misingi ya utawala wa walio wengi, na kwa makusudi haya UDP itajitahidi kutunga sheria zenye kupendelea uchaguzi huru, na kufutilia mbali sheria zinazozuia watu kushiriki katika uchaguzi.  1.3 Kuleta Elimu ya Kidemokrasia kwa watu wote ili kujenga tabia ya kuelewa wajibu wao, kama watanzania. Kuimarisha utamaduni wa kidemokrasia, na kwa msimamo huu, UDP itaendeleza na kuimarisha mipango ya elimu ya demokrasia kwa ajili ya watu wote, na vyuo vyote vya elimu.  2 Umoja  2.1 Kudumisha amani na umoja kama ilivyo tabia ya Watanzania kihistoria, kwa kufuata siasa zinazolinda na kuendeleza haki na uhuru wa watu   binafsi na vikundi vya aina mbalimbali ikiwa ni pamoja na vile vya kijamii, siasa, uchumi, dini na utamaduni na hasa kwa kuzingatia :- (a) Haki za kuunda chama au kuwa mfuasi wa chama chochote cha siasa, (b) Haki za kumiliki mali. (c) Haki za kumiliki ardhi. (d) Haki za usawa mbele ya sheria. (e) Uhuru wa kusafiri, kufikiri, kujieleza na kutoa au kupata habari. (f) Uhuru wa kuabudu kwa njia yeyote ile. (g) Uhuru wa kufanya kazi, na kulipwa ujira unaostahili chini ya mazingira yanayostahili. (h) Uhuru wa kuendesha biashara halali.   (i) Uhuru wa kujikusanyia utajiri, na kuanzisha shughuli yoyote ile ya kuleta mafanikio. (j) Uhuru wa kujitafutia raha katika maisha na katika kuyaendeleza haya, chama kitahakikisha kuwa haki hizi zinafungamanishwa katika katiba ya nchi kwa agizo kuwa haki kama hizi hazitavunjwa kamwe.  2.2 Kudumisha usalama wa nchi na haki zake kwa kujipatia mipaka yake kwa njia ya siasa ya kirafiki na mataifa ya nje kwa misingi ya heshima kwa wote. Kwa nia hii, UDP itaheshimu tangazo la ulimwengu la haki za binadamu pamoja na mikataba ya haki za binadamu za umoja wa nchi za kiafrika, na kuhakikisha umoja na ushirikiano kiuchumi, na kisiasa na nchi za afrika na zinginezo, wakati ule ule tukilinda maslahi ya nchi yetu.  2.3 Kuhakikisha kuweko kwa mashirika ya kidemokrasia ya ndani na nje ili kuendeleza hali nzuri ya maisha kwa raia, na kusaidia mipango hii   OPS-HK UDP itasaidia mashirika yanayotawaliwa na watu, kama vile vyama vya wafanyakazi, vyama vya biashara, vyama vya ushirika, mashirika ya maendeleo ya wananchi, mashirika ya kijamii na mashirika ya michezo.  3 Haki na Usawa  3.1 Kuleta na kuimarisha utawala wa sheria na kutenganisha mamlaka ya kutunga sheria uwe mbali na utawala wa mahakama. Kwa kuendeleza hii, UDP itahakikisha kujitegemea kwa matawi haya matatu ya mamlaka na kuendeleza utaalam na uwajibikaji katika maeneo yote.  3.2 Kuimarisha utamaduni wa uhuru wakijamii na kwa sababu hiyo kutupilia mbali sheria zote za ukandamizaji ambazo zinawanyima raia uhuru wao na kuleta serikali iliyo wazi na safi kwa njia ya kukosoana.  3.3 Kusaidia kuleta amani na haki kote ulimwenguni kwa njia ya vitendo na sheria kwa   kushirikiana na vyombo vya ndani na nje vinavyopigania kuondolewa kwa njia zote za ukandamizaji zinazofanywa kwa msingi ya rangi, kabila, au dini. Kwa sababu hii UDP itaunga mkono Tangazo la ulimwengu la haki za binadamu na mkataba wa nchi za umoja wa OAU wa haki za binadamu, na mapatano yote yanayofutilia mbali uonevu na mateso kwa binadamu.  3.4 Kuwashauri watu wote kujiunga katika shughuli za umma na ujenzi wa Taifa bila ubaguzi, na kwa mipango hii UDP haitafanya ubaguzi wowote ule dhidi ya binadamu, akina mama, watoto na vijana. Hili liwe ni kosa ambalo litapewa adhabu ya kisheria.  4 Maendeleo na Matumaini  4.1 Kuimairisha matumizi bora ya Urithi wa taifa letu, Ardhi ya Tanzania kwa njia ya mipango ya matumizi ya ardhi ya soko huria na mamlaka ya   XPS-HIK binafsi.  4.2 Kuendeleza na kufuata mipango ya ulinzi wa mazingira hususani ardhi na wanyamapori wetu.  4.3 Kuimarisha uchumi ambao unavutia watu wanaotaka kuweka vitega uchumi nchini kwetu kwa njia ya soko huria, na kwa kusaidia mipango hii UDP itasaidia kuleta sheria zinazozuia kubanwabanwa kwa soko la hela, mipango, biashara, viwanda, utalii, kilimo na uchimbaji wa madini.  4.4 Kuboresha kilimo chetu kwa njia ya mipango inayosisitiza kilimo cha biashara na viwanda vinavyohusiana na mazao ya kilimo.  4.5 Kuendelea na kusaidia mikakati ya watu binafsi wanaotaka kujiendeleza ili kuboresha maisha yao, kwa makusudi haya UDP itaondelea mbali vizuizi kwa watu binafisi au kampuni zao kuweka vitega uchumi vyao, kufanya biashara au kukopa hapa nchini au nje, na itahakikisha kuwa leseni   zinatolewa kwa wote wanaoshughulikia maswala haya.  4.6 Kuboresha mipango yote ya nchi kwenye nyanja za usafiri wa ardhini, angani au majini kwa kutayarisha bajeti zinazopendelea mipango hii.  4.7 Kuboresha mipango ya Elimu na Afya kwa njia ya makusudi kabisa katika bajeti ili kodi na mapato ya walipa kodi yaelekezwe katika kunufaisha nyanja hizi, na kufuata mipango bora ya taifa ili kuboresha maisha ya raia.  5 Uwezo wa Wananchi  5.1 Kuendeleza aina ya serikali ambayo inasisitiza matumizi ya mapato na uwezo wa wananchi uwe chini ya mamlaka ya tawala za mitaa kwa ajili ya maendeleo ya wananchi wenyewe.  5.2 Kuimarisha aina ya serikali ambayo mgao wake wa madaraka unawapa uwezo zaidi na kujitegemea tawala za mikoa, wilaya na vijiji, kwa   ajili ya kuendeleza vizuri zaidi maendeleo yao. SEHEMU YA 3  1 Uanachama. Uanachama wa binafsi utakuwa wazi kwa watanzania wote wenye umri wa miaka 18 na kuendelea.  2 Kuandikishwa kwa Wanachama. Wanachama wataandikishwa na tawi lolote la chama baada ya kulipa ada ya kiingilio na michango ya kila mwezi ambayo thamani yake itatolewa na Halmashauri kuu ya Taifa.  3 Haki na wajibu wa wanachama  3.1 Wanachama wote watakuwa na haki ya kuhudhuria mikutano ya chama, na kuwajibika kikamilifu katika shughuli za chama, kama vile   kupiga kura na kupigiwa kura, na kufuatia mwenendo wa kidemokrasia, watakuwa na haki ya kuwa na sauti ya kuweka mipango ya chama na kuitekeleza.  3.2 Wanachama wote watahitajiwa kutetea mipango na siasa ya chama na kusaidia maendeleo yake.  4 Ukomo wa Uanachama Mwanachama yeyote atáacha kuwa mwanachama kwa kujiondoa mwenyewe, kufukuzwa, au kufariki. SEHEMU YA 4 MUUNDO WA CHAMA  1 Tawi  1.1 Kila tawi litakuwa na wanachama   XPS-HIK wasiopungua 10 ambao ndio wataunda tawi.  1.2 Mamlaka ya tawi yatakuwa yafuatayo:- (a) Mkutano Mkuu wa tawi. (b) Halmashauri ya Utendaji ya tawi.  1.3 Mamlaka ya tawi - umbo na wajibu; (a) Mkutano mkuu wa tawi utawajumuisha wanachama wote wa tawi na utakuwa na wajibu ufuatao:- (i) Kupokea na kushughulikia habari zote za kazi za tawi katika eneo lake. (ii) Kuchagua wajumbe wa halmashauri ya utendaji ya tawi. (iii) Kuchagua wajumbe wa halmashauri zingine ambazo zitatakiwa na mkutano mkuu, lakini wasizidi watu 10.   (iv) Kufikia uamuzi juu ya swala lolote litakaloletwa mbele yake na halmashauri ya utendaji. (v) Mkutano mkuu utakutana angalau mara moja kwa mwaka. (b) Halmashauri ya utendaji ya tawi itawajumuisha wafuatao:- (i) Mwenyekiti. (ii) Makamu Mwenyekiti (iii) Katibu (iv) Mweka Hazina. (v) Katibu (akina mama). (vi) Katibu (Umoja wa vijana). (vii) Katibu (Baraza la Wazee).   PS-HK (viii) Wajumbe wengine kama itakavyokubaliwa na mkutano mkuu. (c) Wajibu wa Halmashauri ya utendaji ya tawi itakuwa kama ifuatavyo:- (i) Kuingiza wanachama wapya. (ii) Kukitangaza chama. (iii) Kutathimini na kufikia uamuzi juu ya njia za kuimarisha chama katika eneo lao. (iv) Halmashauri ya utendaji ya tawi watakutana angalau mara tatu kwa mwaka. (v) Muda wa Halmashauri ya utendaji utakuwa ni miaka 5. (d) Kazi za viongozi wa tawi zitakuwa kama ifuatavyo:- (i) Mwenyekiti Mwenyekiti atasimamia mikutano yote ya chama na atakuwa msemaji mkuu wa chama. (ii) Makamu Mwenyekiti Atamsaidia mwenyekiti katika kuendesha na kusimamia kazi za kila siku za chama, na atakuwa badala ya mwenyekiti wakati ameondoka. (iii) Katibu Atatunza nyaraka zote za chama na ataweka kitabu cha kuandikishwa kwa wanachama, na kuona kila mwanachama anatimiza wajibu wake. (iv) Makatibu (Vijana/Wanawake) Watamsaidia katibu kuedesha ofisi ya chama kwa uadilifu kila mmoja na nafasi yake. (v) Muda wa viongozi wa tawi utakuwa ni miaka 5.    2 Wilaya  2.1 Matawi yote ya UDP, ambayo yatafunika jimbo la Uchaguzi la Bunge yatahesabiwa kuwa ni wilaya.  2.2 Mamlaka ya Wilaya yatakuwa kama ifuatavyo:- (a) Mkutano wa wajumbe wa wilaya. (b) Halmashauri ya utendaji ya wilaya. (c) Halmashauri Kuu ya wilaya.  2.3 Muundo na wajibu wa Mamlaka za Wilaya (a) Mkutano wa wajumbe wa wilaya utawajumuisha wafuatao :- (i) Wajumbe wote wa halmashauri ya utendaji ya wilaya.   (ii) Wajumbe wote wa halmashauri za utendaji za matawi. (b) Wajibu wa mkutano wa wajumbe wa wilaya utakuwa kama ifuatavyo :- (i) Kupokea na kushughulikia taarifa zote za shughuli za chama kutoka matawini. (ii) Kuchagua wajumbe wa halmashauri ya utendaji ya wilaya. (iii) Kuchagua wajumbe wa kamati zingine zitakazohitajika lakini wasizidi wajumbe watano kutoka kati ya wajumbe wa wilaya, ili kuhudhuria mikutano mikuu ya mkoa. (iv) Kuchagua wajumbe wa kamati zingine zitakazohitajika lakini wasizidi wajumbe watano kutoka kati ya wajumbe wa wilaya, kuhudhuria mikutano mikuu ya taifa.   (v) Kuchagua wagombea viti vya bunge kwa jimbo la uchaguzi la wilaya. (vi) Mkutano mkuu wa wilaya utakutana angalau mara moja kwa mwaka. (c) Halmashauri ya utendaji ya wilaya itajumlisha wafuatao :- (i) Mwenyekiti wa wilaya. (ii) Makamu mwenyekiti wa wilaya. (iii) Katibu. (iv) Mweka Hazina. (v) Katibu Mipango (Akina mama). (vi) Katibu Mipango (Vijana). (vii) Katibu wa Wazee. (viii) Wajumbe wengine 5   waliochaguliwa chini ya kifungu 4.2.3 (a) iii - iv. (d) Wajibu wa halmashauri ya utendaji ya wilaya utakuwa kama ifuatavyo :- (i) Kutathimini kazi za matawi na kutayarisha njia za kusaidia kuimarisha na kuendeleza mipango ya chama. (ii) Kusimamia mipango ya mapato na matumizi ya matawi kuona kuwa inaendeshwa kwa manufaa ya chama. (iii) Kufikiria na kutoa uamuzi juu ya swala lolote litakaloletwa mbele yake. (iv) Halmashauri ya utendaji ya wilaya watakutana mara tatu kwa mwaka na muda wao wa kukaa madarakani utakuwa ni miaka mitano. (e) Wajibu wa viongozi wa wilaya;   (i) Mwenyekiti Atasimamia mikutano yote ya wilaya na atakuwa msemaji mkuu wa chama katika wilaya. (ii) Makamu Mwenyekiti; Kumsaidia mwenyekiti katika kazi zote za chama na kusimamia mikutano wakati mwenyekiti hayupo. (iii) Katibu. Atakuwa na wajibu juu ya shughuli zote za chama na atatunza nyaraka zote za chama na kuhakikisha kuwa mikutano inafanyika wakati itakiwapo. (iv) Makatibu (Vijana na Wanawake). Watamsaidia katibu kuendesha ofisi vizuri, na kila mmoja kulinda maendeleo ya sehemu   yake. (v) Viongozi wa wilaya ndio watakaofanya Halmashauri Kuu ya wilaya. Halmashauri ya viongozi wa wilaya itashughulikia kazi zote za kila siku za UDP katika wilaya.  3 Mkoa  3.1 Mkoa utajumuisha wilaya zote za chama katika mkoa huo.  3.2 Mamlaka za mkoa yatakuwa kama ifuatavyo:- (a) Mkutano Mkuu wa wajumbe wa mkoa. (b) Mkutano wa halmashauri ya utendaji mkoa. (c) Halmashauri ya uongozi mkoa  3.3 Muundo na wajibu wa mamlaka za mkoa :-   PS-HIK (a) Mkutano mkuu wa wajumbe mkoa utawajumlisha. (i) Wajumbe wote wa kamati ya utendaji mkoa (ii) Wajumbe wote wa kamati za utendaji wilaya (b) Wajibu wa mkutano mkuu wa wajumbe wa mkoa itakuwa :- (i) Kupokea na kutathimini taarifa zote za shughuli za chama kutoka wilayani. (ii) Kuchagua wajumbe wa halmashauri ya utendaji mkoa. (iii) Kuchagua mjumbe mmoja kuwakilisha mkoa katika kamati ya utendaji ya Taifa (NEC). (iv) Kuchagua idadi ya wajumbe kama itakavyohitajika kwenye halmashauri zingine, lakini wasizidi watano kwa mkutano     mkuu wa Taifa na mkutano wa utendaji wa mkoa. (v) Kuchagua idadi ya wajumbe kama itakavyohitajika kwenye halmashauri zingine, lakini wasizidi watano kwa ajili ya halmashauri ya utendaji ya mkoa. (vi) Mkutano mkuu wa wajumbe wa mkoa watakutana angalau mara moja kwa mwaka. (c) Halmashauri ya utendaji ya mkoa itajumuisha wafuatao :- (i)Mwenyekiti wa mkoa. (ii) Makamu mwenyekiti wa mkoa. (iii) Mjumbe mmoja wa kamati ya utendaji ya Taifa. (iv) Katibu wa mkoa.   (v)Mweka Hazina. (vi) Katibu wa Mkoa mipango/Akina mama. (vii)Katibu wa Mkoa mipango/Vijana. (viii)Katibu wa Wazee. (ix)Wajumbe wengine wa halmashauri waliochaguliwa na mkutano mkuu wa mkoa chini ya kifungu 4.3.3. (b) iv - v. (d) Wajibu wa halmashauri ya utendaji ya mkoa utakuwa:- (i) Kutathmini utendaji kazi wa wilaya na matawi na kutayarisha mipango ili kufanikisha mipango ya chama katika mkoa. (ii) Kushughulikia na kutoa uamuzi juu ya maswala yatakayoletwa mbele yake na Halmashauri Kuu ya Mkoa.   (iii) Halmashauri ya utendaji ya mkoa itakutana angalau mara nne kwa mwaka, na watakuwa katika kazi kwa muda wa miaka (5) mitano. (e) Wajibu wa viongozi wa mkoa:- (i) Mwenyekiti Mwenyekiti atasimamia mikutano yote ya chama,na atakuwa msemaji mkuu wa chama katika mkoa. (ii) Makamu wa Mwenyekiti Makamu wa Mwenyekiti atamsaidia mwenyekiti katika shughuli zote za siku hadi siku, na atasimamia mikutano wakati mwenyekiti asipokuwapo. (iii) Katibu wa Mkoа Katibu atawajibika katika maswala yote ya   chama mkoani chini ya uongozi wa halmashauri ya utendaji na atahakikisha kuwa mikutano yote inafanyika kama ilivyopangwa. Katibu atatunza nyaraka zote za chama ikiwa ni pamoja na mihutasari ya mikutano. (iv) Mweka Hazina Atakuwa na madaraka juu ya mipango ya fedha chini ya katibu wa mkoa, atatayarisha na kutoa hali ya fedha ya mkoa mbele ya halmashauri ya utendaji ya mkoа. (v) Makatibu - Vijana/Akina mama; Watamsaidia katibu wa mkoa katika shughuli zao kila mmoja na wajibu wake. (g) Halmashauri Kuu ya Mkoa - muundo na wajibu;. Halmashauri Kuu ya Mkoa itawajumuisha wafuataо :-   (i) Viongozi wote wa mkoa chini ya kifungua 4.3.3. (f) i - v. (ii) Halmashauri Kuu ya Mkoa itawajibika na kazi za kila siku za kuendesha shughuli za chama, na itatoa mapendekezo ambayo yatakabidhiwa kwa halmashauri ya utendaji ya mkoa. Halmashauri Kuu itakutana angalau mara moja kwa mwezi.  4 Таaifa  4.1 Muundo wa Taifa utajumlisha mikoa yote ya Tanzania.  4.2 Mamlaka za Taifa zitakuwa kama ifuatavyo :- (a) Mkutano Mkuu wa wajumbe Taifa. (b) Mkutano wa Halmashauri ya Utendaji, Taifa. (c) Mkutano wa Halmashauri Kuu Taifa.  4.3 Muundo na wajibu wa Mamlaka za Taifa za chama :- (a) Mkutano Mkuu wa wajumbe Taifa utajumuisha wafuatao :-   Taifa. (i) Wajumbe wote wa halmashauri ya utendaji (ii) Viongozi wote wa mikoa kama walivyo chini ya kifungu cha 4.3.3 (e) ii - iii. (iii) Wajumbe wengine waliochaguliwa na mikutano mikuu ya mikoa chini ya kifungu 4.3.3 (b) iv. (iv) Wajumbe wengine waliochaguliwa na wilaya chini ya kifungu 4.2.3 (b) iv. (v) Viongozi wote toka wilayani kufuatana na kifungu 4.2.3 (e) i - iii. Mkutano Mkuu wa wajumbe Taifa utakuwa ndio wenye mamlaka yote ya chama, na utatayarisha mipango yote ya chama. Unaweza kuthibitisha, kubadili au kuzuia maazimio yeyote ya chama. Utakuwa na kazi zifuatazo :- (i) Kukubali mipango yote ya chama. (ii) Kuyachunguza na kuyakubali mahesabu yaliyokaguliwa ya chama. (iii) Kuwachagua viongozi wote wa chama   (iv) Kutathimini, kurekebisha na kama lazima kubadilisha katiba na masharti ya chama (v) Kutathimini na kuchunguza maswala yote yatakayopelekwa na halmashauri ya utendaji ya Taifa. (vi) Kuchagua mgombea wa kiti cha URAIS. (c) Halmashauri ya utendaji ya Taifa, itajumuisha wafuatao :- (i) Viongozi wote wa Taifa waliochaguliwa chini ya kifungu 4.4.4 (a) i- ix (ii) Mjumbe mmoja wa halmashauri ya utendaji Taifa aliyechaguliwa na kila mkoa. (iii) Wenyeviti wote wa mikoa. (d) Wajibu wa halmashauri ya utendaji ya Taifa; (i) Kuwa mtendaji mkuu wa mkutano mkuu wa wajumbe Taifa, na kuhakikisha kuwa maazimio yake yanatekelezwa.   (ii) Kusimamia uongozi na utawala wote wa chama katika ngazi zote na kutekeleza maazimio na mipango yote ya chama kama ilivyoagizwa na mkutano mkuu wa wajumbe Taifa. (iii) Kushirikiana na vikundi vya wabunge wa chama/umoja wa kina mama na vijańa. katika kuimarisha mipango ya chama. (iv) Kuchagua WADHAMINI wa chama. (v) Kuchagua halmashauri kwa kazi fulani fulani maalum itakapobidi kwa wakati huu au ule. (vi) Kusimamia uchaguzi wa wajumbe wa mkutano mkuu wa Taifa. (vii) Kuchagua wawakilishi wa chama kwenye mashirika mbali mbali yenye uhusiano na chama. (viii) Kuanzisha, kusimamia, na kuendeleza mipango yenye kuimarisha shughuli za chama.   (ix) Kutayarisha au kuagiza matayarisho ya dondoo kwa ajili ya au kupeleka kwa mkutano mkuu wa wajumbe Taifa. (x) Halmashauri ya utendaji ya Taifa inaweza kumsimamisha kazi kiongozi yoyote kwa utovu wa nidhamu au makosa kikazi, baada ya kutoa nafasi ya kujitetea dhidi ya makosa yake. Hata hivyo, kusimamishwa kazi huko kutategemea kibali cha mkutano mkuu wa taifa unaofuata. Nafasi kama hizo zikitokea zijazwe kwa mpango ule ule wa uchaguzi kama vile awali. Kufikia uamuzi kama huo patahitajika uwingi wa 2/3 za kura zote za wajumbe wa halmashauri ya utendaji ya taifa. Makosa yatakayohesabika katika swala hili ni yale ambayo yanaweza kuleta mgawanyiko katika uongozi, kusambaratisha chama, au wizi wa fedha za chama au za umma, kupatikana na makosa ya jinai mahakamani kama vile ubadhirifu wa fedha, mauaji au kitendo chochote ambacho kitaonekena na halmashauri ya utendaji ni kama kosa. Halmashauri ya utendaji Taifa, inaweza ikakabidhi   madaraka ya kutoa hatua za nidhamu kwa halmashauri zozote zile za utendaji zilizo chini yake, ili kutoa adhabu kwa watumishi wanaohusika. (ix) Halmashauri ya utendaji Taifa itakutana angalau mara tatu kwa mwaka, na watashika madaraka kwa muda wa miaka mitano (5). (f)Halmashauri Kuu ya Taifa itajumuisha wafuatao:- (i) Viongozi wote wa chama Taifa - Tazama kifungu 1.1.1. (a) i - x. (ii) Halmashauri Kuu itashughulika na kazi za kila siku za chama na itawajibika kwa NEC. (ii) Kuchagua wafanyakazi wa chama na kupanga masharti ya ajira.  4.4 Muundo na kazi za viongozi wa Taifa:- (a) Viongozi wa kitaifa watakuwa ni hawa. wafuatao:- (i) Mwenyekiti wa Taifa. (ii) Makamu wa Mwenyekiti wa Taifa.   (iii) Katibu Mkuu. (iv) Naibu wa Katibu Mkuu. (v) Muweka Hazina wa Taifa. (vi) Naibu Muweka Hazina wa Taifa. (vii) Katibu Mipango wa Taifa. mama. NEC. (viii) Naibu katibu mipango Taifa/akina (ix) Naibu Katibu mipango Taifa/Vijana. (x) Katibu (Wazee). (ix) Wajumbe watano waliochaguliwa na (b) Wajibu na kazi za viongozi wa Taifa ni kama ifuatavyo:- (i) Mwenyekiti wa Taifa Ndiye atakuwa kiongozi wa chama na atatoa msimamo na mipango ya chama. Mwenyekiti wa Taifa wa UDP atachaguliwa kati ya kundi la wabunge wa chama kikundi cha viongozi (kivuli cha baraza la mawaziri) kuwa na madaraka juu ya maswala kadha wa kadha ya manufaa ya umma   wakati chama hakimo serikalini. Mwenyekiti atahakikisha kuwepo kwa nidhamu na mwenendo bora katika chama, kufuatana na katiba hii. Wakati wote mwenyekiti ndiye atakuwa msemaji mkuu, na mtendaji mkuu wa chama. (ii) Makamu wa Mwenyekiti Makamu mwenyekiti atamsaidia mwenyekiti katika shughuli zote, na atashikilia kazi zote za mwenyekiti wakati hayupo. (iii) Katibu Mkuu Katibu Mkuu atakuwa mtawala mkuu wa chama chini ya uongozi wa halmashauri ya utendaji ya Taifa. Atahakikisha mikutano yote ya wajumbe wa mikutano mikuu ya taifa inafanyika kama ilivyoagizwa na katiba, na kwa wakati ambao halmashauri ya utendaji itaagiza. Katibu mkuu ataweka au ataagiza kuwekwa taarifa sahihi ya mikutano yote ya chama na atatoa taarifa wakati wowote inapotakikana.   (iv) Naibu Katibu Mkuu. Naibu Katibu mkuu atamsaidia katibu mkuu katika shughuli zote zinazohusiana na ofisi hiyo na atachukua madaraka yote ya katibu mkuu, wakati atakuwa hayupo. (v) (a) Muweka Hazina wa Taifa Muweka hazina wa Taifa atawajibika na shughuli zote za chama kifedha, na atasimamia shughuli zote za kifedha za matawi chini ya uongozi wa halmashauri ya utendaji ya Taifa. Muweka hazina wa Taifa atatayarisha taarifa ya fedha kwa mikutano ya halmashauri ya utendaji, na atahakikisha kuweko kwa mahesabu yaliyokaguliwa yatari kwa kuwakabidhi mkutano mkuu wa wajumbe Taifa. (b) Muweka hazina wa Taifa atakuwa mtunzaji mkuu wa fedha na mali ya chama na atawajibika kutayarisha mipango madhubuti ya mapato ya chama na kupanga miradi ya maendeleo ambayo itaimarisha hali ya kifedha ya chama. (c) Muweka hazina wa Taifa atawajibika   kutayarisha bajeti ya chama ambayo itapelekwa kwa halmashauri ya utendaji kwa kibali chao. (vi) Naibu muweka hazina Taifa Naibu muweka hazina Taifa, atamsaidia muweka hazina Taifa katika shughuli zote za kila siku, na atashika madaraka yote wakati muwekahazina hatakuwaро. (vii) Katibu mipango Taifa (a) Katibu mipango atasimamia utaratibu wote wa shughuli za chama na hasa atawajibika kutayarisha mikutano yote ya hadhara itakayotayarishwa na chama. (b) Atakuwa kiongozi wa kuingiza wanachama wapya, na atashughulikia utaratibu wa uchaguzi wa wabunge na serikali za mitaa. (c) Akishirikiana na katibu mkuu, atasimamia mipango ya mikutano mikuu ya wajumbe wa Taifa.   (viii) Katibu mipango/akina mama, atamsaidia katibu mipango Taifa kuhusisha shughuli za akina mama na zile za mashirika ya kitaifa ndani na nje ya nchi wakisaidiana na watumishi wengine wa kitaifa. (ix) (a) Katibu mipango/vijana atashirikisha shughuli za vijana kwa kushirikiana na viongozi wenzake. (b) Atahusisha shughuli za vijana pamoja na za vyama vilivyo marafiki ndani ya nchi na nje ya nchi. (c) Katibu Baraza la Wazee, atafanya shughuli zote zinazo husika na Baraza la Wazee. SEHEMU YA 5 FEDHA  1 Mapato ya chama yatapatikana kama ifuatavyo:- (a) Mapato ya uanachama (b) Ruzuku, misaada ya kiserikali, zawadi na urithi utakavyotolewa na NEC kwa niaba уа   chama chama (c) Mapato toka shughuli za kiuchumi za (d) Mapato kutoka vitega uchumi vya aina zote  2 Mwaka wa fedha wa chama utawekwa na maamuzi ya NEC.  3 NEC itaweka sheria ya matumizi ya fedha. SEHEMU YA 6 WAKAGUZI  1 NEC itachagua wakaguzi wa mahesabu ya chama ambao kisheria wanakubalika kukagua mahesabu.  2 Wakaguzi watalipwa ujira kwa kazi zao kama mapatano yatakavyokubaliwa na NEC.  3 Wakaguzi hawatakuwa viongozi wala wajumbe wa halmashauri za chama. SEHEMU YA 7 WADHAMINI  1 Kutakuwa na wadhamini waliochaguliwa na   NEC wasiopungua watano na wasiozidi tisa. Na wanachama hawa ndio wataunda halmashauri ya wadhamini ya UD.  2 Ardhi yote, majengo, na mali yote ya kudumu vitega uchumi na dhamana zitakazo patikana kwa chama, zitawekwa chini ya majina ya wadhamini hawa binafsi.  3 Wadhamini watachaguliwa kila baada ya miaka mitano. Na watakubalika kuchaguliwa tena, wadhamini wanaweza kuacha kudhamini kwa kujiuzulu au wakitolewa na NEC kwa makosa.  4 NEC itaweka taratibu zitakazotumika kwenye mikutano ya baraza la wadhamini,  5 Baraza la wadhamini litachagua mwenyekiti wao wenyewe, na muweka hazina wa Taifa ndiye atakuwa katibu wa baraza hilo.   SEHEMU YA 8 VIKAO VYA KAWAIDA Vikao vyote vya chama vitakutana angalau mara moja kila mwaka isipokuwa mkutano mkuu wa wajumbe Taifa ambao utafanyika kila baada ya miezi thelathini. SEHEMU YA 9 VIKAO MAALUM  1 Kama ikilazimika mkutano maalum utaitwa na :- (a) Halmashauri ya utendaji ya Taifa kama ikikubaliana hivyo (b) Kwa maombi ya wajumbe wasiopungua  /3 ya wale wanaohusika na mkutano huo. SEHEMU YA 10 TARATIBU ZA MIKUTANO  1 Koramu ya mkutano wa chama itakuwa ni nusu ya jumla ya wajumbe wanaostahili kuhudhuria   mkutano huo.  2 Koramu ya mkutano mkuu wa wajumbe Taifa itakuwa ni 2/3 ya wajumbe wote wanaostahili kuhudhuria.  3 Mwenyekiti atawajibika kuendesha mkutano kufuatana na taratibu zinazotawala mkutano unaohusika  4 Jambo lolote katika mkutano litaamuliwa kwa kura ya uwingi wa kawaida, isipokuwa kwenye swala la katiba au hatua za nidhamu ambavyo vitahitaji kufikia uamuzi kwa wingi wa 2/3 ya wajumbe wote, na pia iwe kura ya siri.  5 Wajumbe na wanachama waliolipa ada zao ndio watakaokubalika kuhudhuria mikutano na kushiriki shughuli za mikutano na kupiga kura.  6 Mwenyekiti wa mkutano wowote wa chama, anao uwezo wa kuita mkutano kama huo. SEHEMU YA 11 TARATIBU NEC inaweza kuweka taratibu zitakazotawala   shughuli za chama isipokuwa taratibu hizo zisipingane na mwelekeo wa katiba hii. SEHEMU YA 12 MAREKEBISHO YA KATIBA  1 Katiba hii inaweza kufanyiwa marekebisho kwa kibali cha mkutano mkuu wa wajumbe Taifa kwa kura angalau 2/3 zinazokubali kufanya hivyo ambazo zitakuwa zimepigwa angalau na wajumbe  /3 ya wajumbe wote wa mkutano mkuu wa wajumbe wa Taifa. SEHEMU YA 13 UMOJA WA VIKUNDI VYA CHАMА  1 Umoja wa wabunge wa chama (a) Umoja wa wabunge wa chama utajumuisha wabunge wote waliochaguliwa kwa tikiti ya chama. (b) Umoja wa wabunge utaendeleza ushirikiano na NEC na kwa makusudi haya utapeleka taarifa kwa NEC juu ya mikakati ya   shughuli zao. (c) Kama mwenyekiti wa chama sio mbunge, basi umoja wa wabunge utachagua mmoja wao kuwa kiongozi wa umoja huo wa wabunge.  2 Umoja wa Wazee Chama kinaweza kuunda umoja wa wazee ambao wanachama wake watakuwa wafuatao :- (a) Watu wenye umri wa miaka 50 na kuendelea. (b) Watu waliokiletea chama manufaa maalum (c) Watu wanaojulikana katika jamii kama. viongozi au watu wanaokubalika na umma kama ni watu maarufu.  3 Umoja wa kina mama Chama kinaweza kuunda umoja wa kina mama ambao wakina mama wanaopenda wanaweza kujiunga.  4 Umoja wa vijana Chama kinaweza kuunda umoja wa vijana ambako vijana kati ya miaka 18 na 25 wataruhusiwa kujiunga.   SEHEMU YA 14 KUVUNJIKA KWA CHAMА  1 Ikilazimika kuvunja chama, mkutano mkuu wa wajumbe wa Taifa utaitwa kushauriana juu ya matatizo yanayosababisha chama kivunjwe.  2 Chama kitavunjwa kama angalau 2/3 ya wajumbe wote wa mkutano mkuu watapiga kura zao na kukubaliana kwa wingi wa 2/3 ya kura zote zilizopigwa, kuvunja chama.  3 Wadhamini wataendelea kushikilia nyadhifa zao mpaka hapo shughuli zote za chama zitakapokamilika kufungwa, hapo ndipo nao watakuwa wamemaliza wajibu wao.  4 Kama kukitokea kuvunjika kwa chama, wadhamini watauza mali zote za chama, na kulipa madeni yote ya chama, na mabaki yoyote yale kama yapo, yatakabidhiwa serikalini.  