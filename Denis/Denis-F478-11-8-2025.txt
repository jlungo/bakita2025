 JARIDA LA MTANDAONI  OKTOBA 2023 Limeandaliwa na Wizara ya Viwanda na Biashara www.mit.go.tz Viwandabiashara WIZARA YA VIWANDA NA BIASHARA Makamu wa Rais wa Jamhuri ya Muungano wa Tanzania Mhe. Dkt. Philip Mpango ametoa wito kwa Taasisi za fedha nchini kuweka masharti ya mikopo ya upendeleo kwa Viwanda vidogo na vya kati ili kukuza uzalishaji na kuimarisha sekta hiyo. Makamu wa Rais ametoa wito huo wakati wa kilele cha Maonesho ya Nne   ya Kitaifa ya Shirika la Kuhudumiwa Viwanda Vidogo (SIDO) yaliyofanyika katika uwanja wa sabasaba mkoani Njombe. Amesema ni muhimu kushughulikia suala la upatikanaji wa mitaji kwa riba nafuu ili kuwawezesha wajasiriamali kuweza kuanzisha viwanda vidogo na vya kati. Aidha, Makamu wa Rais amesema katika kuongeza thamani ya bidhaa na mazao, SIDO na taasisi nyingine katika tasnia ya Viwanda vidogo vidogo inayo nafasi ya kutoa mchango katika kubuni na kuhamasisha uzalishaji wa vifungashio bora na vyenye viwango kwa kutumia teknolojia rahisi na nafuu. Pia amesema tafiti zina umuhimu mkubwa katika kukuza matumizi ya teknolojia mbalimbali kwenye uzalishaji na uongezaji thamani wa bidhaa na mazao. Makamu wa Rais pia ameitaka SIDO kuanza kujiendesha kibiashara pamoja na kuanzisha tuzo kwa wabunifu wa mashine na wazalishaji bora wa bidhaa kutoka viwanda vidogo vidogo katika mfumo wa fedha, vyeti au mafunzo maalum kwa wajasiriamali waliofanya vizuri Pia ameagiza Shirika la Viwango (TBS) kufanya jitihada zaidi kuwafikia wajasiriamali wadogo kupata uthibitisho wa ubora wa bidhaa zao kwa gharama nafuu. Vilevile, Makamu wa Rais amesema dhamira ya Serikali ya Awamu ya Sita ni kujenga uchumi shindani wa viwanda ili kuifikisha nchi kwenye kipato cha kati cha juu. Amesema maonesho hayo yamesaidia kuibua masuala kadhaa yanayoathiri maendeleo ya viwanda vidogo vidogo. Katika hatua nyingine Makamu wa Rais amesema Serikali imedhamiria kujenga uwanja mpya wa ndege wenye urefu wa kilomita tatu utakaowezesha ndege kubwa za abiria na mizigo kutua pamoja na ujenzi wa jengo la abiria na jengo maalum la kuhifadhia bidhaa zinazoharibika haraka (cold room) katika Mkoa wa Njombe. Pia, amesema Wizara ya Elimu inatambua umuhimu wa ujenzi wa Chuo Kikuu katika mkoa huo na kwa hatua za awali taratibu za kuanzisha Kampasi ya Chuo Kikuu cha Dodoma (UDOM) zinaendelea kufanyika na zitakapokamilika ujenzi utaanza mara moja. Kwa upande wake Naibu Waziri wa Viwanda na Biashara Mhe. Exaud Kigahe (Mb.) amesema Wizara hiyo inaendelea kupitia na kufanya marejeo ya sera na sheria mbalimbali za taasisi ikiwemo sheria iliyounda SIDO ili kuendana na hali ya sasa ambayo italiwezesha Shirika hilo kutoa, huduma zenye tija na ushindani. Ameongeza kwamba Serikali imewezesha upatikanaji wa fedha ambazo zimesaidia SIDO kuboresha miundombinu yake ikiwemo kuboresha vituo sita vya uendelezaji wa teknolojia na ubunifu kwa kuweka mitambo ya kisasa yenye thamani ya shilingi bilioni 5 katika Mikoa ya Mbeya, Kilimanjaro, Iringa, Shinyanga, Lindi na Kigoma. Pia kuongeza mtaji wa shilingi bilioni 9 kwenye mfuko wa kukopesha wajasiriamali (NEDF). Awali akitoa taarifa za maonesho hayo, Mwenyekiti wa Bodi ya Wakurugenzi wa Sido Mhandisi Mussa Nyamsingwa amesema Maonesho hayo yanalenga kuwawezesha wananchi kufahamu huduma zinazotolewa na SIDO na bidhaa zinazozalishwa na wajasiriamali kwa manufaa yao na Taifa kwa ujumla. Aidha amesema Maonesho hayo yamekuwa yakichochea ukuaji wa ajira, kutekeleza shughuli za kiuchumi katika sekta mbalimbali hasa katika uongezaji wa thamani wa mazao pamoja na kuchochea ubunifu na uzalishaji wenye tija. Maonesho hayo yenye kauli mbiu isemayo “Pamoja Tujenge Viwanda kwa Uchumi na Ajira Endelevu” yalianza tarehe 21/10/2023 ambapo yameshirikisha wajasiriamali wapatao 805, Teknolojia 95 zinazotumika katika Minyororo 22 ya thamani ya mazao na Taasisi 30 za Serikali na Binafsi. Taasisi za fedha wekeni masharti ya upendeleo kwa Viwanda Vidogo na vya Kati  HABARI PICHA : KILELE CHA MAONESHO YA NNE YA KITAIFA SIDO Makamu wa Rais wa Jamhuri ya Muungano wa Tanzania Mhe. Dkt. Philip Mpango akisalimiana na viongozi mbalimbali wakati akiwasili katika uwanja wa Sabasaba mkoani Njombe kushiriki kilele cha Maonesho ya Nne Kitaifa ya Shirika la Kuhudumia Viwanda Vidogo (SIDO). (tarehe 28 Oktoba 2023) Makamu wa Rais wa Jamhuri ya Muungano wa Tanzania Mhe. Dkt. Philip Mpango akisikiliza maelezo kutoka kwa Mkurugenzi Mkuu wa Shirika la Kuhudumia Viwanda Vidogo (SIDO) Prof. Silvester Mpanduji wakati alipotembelea banda la SIDO katika Maonesho ya Nne ya SIDO Kitaifa yanayofanyika uwanja wa Sabasaba mkoani Njombe. (tarehe 28 Oktoba 2023) Makamu wa Rais wa Jamhuri ya Muungano wa Tanzania Mhe. Dkt. Philip Mpango akikagua bidhaa wakati akitembelea mabanda mbalimbali katika Maonesho ya Nne ya SIDO Kitaifa yanayofanyika uwanja wa Sabasaba mkoani Njombe. (tarehe 28 Oktoba 2023). Makamu wa Rais wa Jamhuri ya Muungano wa Tanzania Mhe. Dkt. Philip Mpango amesema Serikali itaendelea kuchagiza uwekezaji kwenye maeneo yote ya huduma za afya kuanzia ujenzi wa vituo vya kutolea huduma za afya, upatikanaji wa vifaa tiba, wataalam pamoja na ujenzi wa viwanda vya bidhaa za afya. Makamu wa Rais amesema hayo wakati wa hafla ya kuweka jiwe la msingi katika kiwanda cha mipira ya mikono (Gloves) kinachosimamiwa na bohari ya dawa (MSD) kilichopo Idofi, Makambako mkoani Njombe. Amesema dhamira ya Serikali ya awamu ya sita inayoongozwa na Rais wa Jamhuri ya Muungano wa Tanzania, Mhe. Dkt. Samia Suluhu Hassan, ni kuboresha utoaji wa huduma kwa jamii kwa kuimarisha afya na kuwezesha ushiriki wa wananchi katika shughuli za maendeleo. Aidha, Makamu wa Rais amesema Serikali itahakikisha kiwanda hicho kinafanya kazi kwa ufanisi kwa kuzingatia faida zake kwa taifa ikiwemo kuongeza upatikanaji wa mipira ya mikono (gloves), kupunguza matumizi ya fedha za kigeni na kupunguza muda mrefu unaotumika katika kuagiza bidhaa hizi kutoka nje ya nchi ambapo kwa sasa Serikali kwa kupitia MSD inaagiza kutoka nchi mbalimbali duniani, 80% ya dawa, 90% ya vifaa tiba na 100% ya vitendanishi. Halikadhalika Makamu wa Rais ameagiza kupatikana taarifa ya kina juu ya mitambo mbalimbali iliyohifadhiwa katika moja ya jengo kwenye kiwanda hicho ambayo haijafungwa ili kuanza kutumika tangu mwaka 2021. Aidha, amesisitiza kiwanda hicho kuanza uzalishaji ifikapo januari mosi 2024. Pia Makamu wa Rais ameagiza weledi kuzingatiwa katika uendeshaji wa kiwanda hicho ili kuepuka kuanguka kama ambavyo viwanda vingi vilivyokuwa vinamilikiwa na Serikali vilivyoanguka huko nyuma. Aidha, ameitaka kampuni tanzu ya ‘MSDMedipharm Manufacturing Company Limited’ kuzingatia misingi ya kibiashara ili iweze kujitegemea katika uzalishaji. Pia amewasihi watumishi wa MSD kuwa wazalendo kwa kuweka maslahi ya Taifa mbele kuliko biashara zao binafsi ikiwemo biashara za dawa. Vilevile, Makamu wa Rais ametoa wito wa kufanyika upembuzi ili kuona namna ambavyo kiwanda hicho kinaweza kutumika kuzalisha bidhaa nyingine zaidi kama vile maji tiba (drip) pamoja na vitendanishi vya maabara kwa kutumia miundombinu iliyopo na hivyo kuongeza tija kwa Taifa. Mhe. Dkt. Mpango amesisitiza juu ya umuhimu wa kulinda usalama katika mifumo ya kiwanda hicho kwa kuzingatia viwango ili kuondoa uwezekano wa mifumo hiyo kuhujumiwa na hivyo kuathiri ubora wa bidhaa. Katika hatua nyingine Makamu wa Rais ametembelea na kukagua shughuli mbalimbali zinazofanywa katika kiwanda cha uchambuzi na ufungashaji parachichi cha AvoAfrica kilichopo Makambako mkoani Njombe. Akiwa kiwandani hapo, Makamu wa Rais ameiagiza mamlaka ya mapato nchini (TRA) kutatua changamoto wanazopitia wasafirishaji wa zao la parachichi katika mizani iliyopo Iringa na Migoli ambayo imetajwa kuwa changamoto katika usafirishaji wa zao hilo. Pia amewapongeza wawekezaji katika kiwanda hicho na kuwahimiza watanzania hususani vijana kuwekeza katika kilimo cha parachichi kwani zao hilo lenye soko zuri lina fursa katika kuinua uchumi Makamu wa Rais pia ametembelea na kukagua shughuli mbalimbali zinazofanywa katika Kiwanda cha uchakataji wa bidhaa za mbao cha Tanganyika Wattle (TANWAT) kilichopo Kibena Mkoani Njombe. Akiwa kiwandani hapo, Makamu wa Rais amewaagiza Wamiliki wa Kiwanda hicho na viwanda vingine nchini kuzingatia maslahi ya wafanyakazi pamoja usalama wao katika maeneo ya kazi. Serikali kuchagiza ujenzi wa Viwanda vya Vifaa Tiba HABARI PICHA Makamu wa Rais wa Jamhuri ya Muungano wa Tanzania Mhe. Dkt. Philip Mpango akiweka Jiwe la Msingi katika Kiwanda cha MSD cha kutengeneza Mipira ya Mikono (Gloves) kilichopo Idofi, Makambako mkoani Njombe pamoja na kutembelea na kukagua shughuli mbalimbali za uzalishaji zinazofanywa na Kiwanda hicho cha MSD, 26 Oktoba 2023 Makamu wa Rais wa Jamhuri ya Muungano wa Tanzania Mhe. Dkt. Philip Mpango akisalimiana na Mkurugenzi wa Kiwanda cha Uchambuzi na Ufungashaji Parachichi cha AvoAfrica Bw. Nagib Karmali wakati alipowasili katika Kiwanda hicho kilichopo Makambako mkoani Njombe. Makamu wa Rais wa Jamhuri ya Muungano wa Tanzania Mhe. Dkt. Philip Mpango akitembelea na kukagua shughuli mbalimbali zinazofanywa katika kiwanda cha Uchambuzi na Ufungashaji Parachichi cha AvoAfrica kilichopo Makambako mkoani Njombe. HABARI PICHA Makamu wa Rais wa Jamhuri ya Muungano wa Tanzania Mhe. Dkt. Philip Mpango akisalimiana na kaimu mkurugenzi wa Kiwanda cha Tanganyika Wattle (TANWAT) Bw. Hemasundar Raju wakati alipowasili katika Kiwanda hicho cha uchakataji wa bidhaa za mbao kilichopo Kibena mkoani Njombe. Makamu wa Rais wa Jamhuri ya Muungano wa Tanzania Mhe. Dkt. Philip Mpango akitembelea na kukagua shughuli mbalimbali zinazofanywa katika kiwanda cha uchakataji wa bidhaa za mbao cha Tanganyika Wattle (TANWAT) kilichopo Kibena mkoani Njombe. Makamu wa Rais wa Jamhuri ya Muungano wa Tanzania Mhe. Dkt. Philip Mpango akisikiliza maelezo kutoka kwa kaimu mkurugenzi wa Kiwanda cha Tanganyika Wattle (TANWAT) Bw. Hemasundar Raju wakati akitembelea na kukagua shughuli mbalimbali zinazofanywa katika kiwanda hicho cha uchakataji wa bidhaa za mbao kilichopo Kibena mkoani Njombe. Makamu wa Rais wa Jamhuri ya Muungano wa Tanzania Mhe. Dkt. Philip Mpango akizungumza na wafanyakazi wa kiwanda cha uchakataji wa bidhaa za mbao cha TANWAT mara baada ya kutembelea na kukagua shughuli mbalimbali zinazofanywa katika kiwanda hicho kilichopo Kibena mkoani Njombe. HABARI PICHA Wakala wa Usajili wa Biashara na Leseni (BRELA), imeelekezwa kuwalea wafanyabiashara nchini kwa kurahisisha jinsi ya kuifikia, kuwa mbunifu wa namna ya kuwahudumia na kuifanya Taasisi kuwa ya watanzania ili kufikia malengo ya uanzishwaji wake. Maelekezo hayo yametolewa na Waziri wa Viwanda na Biashara, Mhe. Dkt. Ashatu Kijaji alipokuwa akifungua mkutano wa kwanza wa BRELA na wadau wake leo tarehe 27 Oktoba, 2023 kwenye ukumbi wa Mlimani City, jijini Dar es Salaam. Dkt. Kijaji ameeleza kuwa, Rais wa Jamhuri ya Muungano wa Tanzania, Mhe. Dkt. Samia Suluhu Hassan ameamua kukabidhi uchumi wa taifa kwa sekta binafsi na amefungua mipaka yote, hivyo taasisi ya kwanza inayoshughulikia sekta binafsi ni BRELA kwakuwa uchumi wa nchi unakua kupitia ukuaji wa sekta ya viwanda na biashara nchini. Ameongeza kwa kusema kuwa kuanzia mwaka 2019 hadi Juni, 2023 Serikali imeeendelea kutekeleza mpango wa kuboresha mazingira bora ya biashara na kuondoa tozo na kodi mbalimbali zaidi ya 374 zilizosumbua wafanyabiashara ambapo Serikali imefikia zaidi ya asilimia 75 ya dhamira yake. Kwa mwaka wa fedha 2023/2024 kupitia Sheria ya Fedha jumla ya Sheria na Kanuni 13 na pia Sheria ya Fedha ya mwaka 2023 zimeweza kupunguza na kufuta tozo, ada na faini 67 ikiwa na lengo la Serikali ya awamu ya sita la kuhakikisha mazingira ya biashara kuwa bora zaidi ameeleza Mhe. Dkt. Kijaji. Dkt. Kijaji amesisitiza kuwa hakuna uchumi wa nchi unaokua kama hakuna maendeleo katika sekta ya viwanda na ya biashara iliyo imara, Serikali inahakikisha inaboresha mazingira ya ufanyaji biashara ndani na nje ya Tanzania na taasisi za udhibiti hazitumii mamlaka zao kufungia biashara yoyote lengo ni kuhakikisha kuwa sekta ya biashara inalea uchumi wa nchi. Ameendelea kusema kuwa anatambua kuwa wafanyabiashara wapo mbele zaidi, kwa kuwa dunia haiwezi kutusubiri hivyo kwa kasi hiyo Wizara ya Viwanda na Biashara imeweka dhamira ya kuboresha Sera na Sheria ili zisomane na mabadiliko ya uchumi. Tunaangalia uwekezano wa kutoa leseni zote za biashara katika mfumo mmoja wa BRELA kuliko kuwa na mifumo mingi inayotoa huduma za leseni za biashara hii itasaidia uratibu mzuri wa leseni za biashara na Serikali kuwa na kanzi data moja ya taarifa za biashara, tunawaomba mtupe ushirikiano katika hatua hii ili kuwahudumia kwa ufanisi mzuri”, ameongeza Mhe.Dkt Kijaji. Dkt. Kijaji amehitimisha kwa kuielekeza BRELA kutumia mkutano huu kama sehemu ya kupokea maoni ya Watanzania, kuboresha na kutumia vema maoni hayo na kila mwaka mkutano mtakapokutana na wadau hawa muwe na mijadala yenye majibu ya utatuzi wa changamoto zao. Nae Mbunge wa Kahama Mjini, Mhe. Jumanne Kishimba akiongea kwa niaba ya wafanyabiashara walioshiriki mkutano huo amesema wafanyabiashara wengi hukimbilia huduma za BRELA ili kupata huduma za mikopo kutoka taasisi za fedha na kupata zabuni ila wengi hawaelewi tafsiri za kisheria za kampuni, hivyo ameishauri kuweza kuzitafsiri kwa lugha nyepesi ili kuepusha migogoro mbalimbali. Awali katika hotuba yake, Afisa Mtendaji Mkuu wa BRELA, Godfrey Nyaisa ameeleza kuwa anatambua kuna sheria nyingi ambazo zimepitwa na wakati na ipo kwenye hatua za maboresho ya sheria mbalimbali kama vile Maboresho ya Sheria ya Viwanda ya mwaka 1967, Maboresho ya Sheria ya Hataza ya Mwaka 1987, Maboresho ya Sheria ya Miliki Bunifu ya Mwaka 1986 na Maboresho ya Sheria ya Kampuni ya Mwaka 2002 ili ziendane na mabadiliko ya Kiteknolojia na ukuaji wa sekta ya biashara. Akihitimisha Mkutano huo wa Wadau, Mwenyekiti wa Bodi ya Ushauri ya BRELA, Prof. Neema Mori, amehitimisha kwa kuwaahidi wadau kuwa wamepokea maoni yote ya wadau na kuwahakikishia kuwa Bodi itasimamia Taasisi ili kuleta urahisi wa matumizi ya mifumo kuwa kidigitali na kidigiti na itaendelea kusimamia michakato ya kuwepo kwa Sera na maboresho ya sheria mbalimbali. BRELA yaelekezwa kuwalea Wafanyabiashara Waziri wa Viwanda na Biashara Mhe. Dkt. Ashatu Kijaji(Mb.) ametoa rai kwa Sekta Binafsi kutumia fursa ya makubaliano ya majadiliano ya kibiashara kati ya Tanzania na Marekani kubainisha changamoto wanazokumbana nazo wakati wa kufanya biashara na Marekani ili zitatuliwe na kukuza biashara na kuongeza mapato ya wananchi na Taifa kwa ujumla. Aidha, amewakaribisha wafanyabiashara kutoka Marekani kuja Tanzania kufanya biashara na kujenga viwanda vya kuzalisha bidhaa ambazo zitauzwa nchini na kwenye masoko ya EAC, SADC na AfCFTA. Dkt. Kijaji ameyasema hayo 10/19/2023 wakati wa hafla ya utiaji saini Hati ya Makubaliano ya Majadiliano ya Kibiashara kati ya Tanzania na Marekani (MoU) yaliyofanyika katika ukumbi wa JNICC, Dar es Salaam. Pia, Dkt. Kijaji amebainisha kuwa Makubaliano hayo yanatarajia kukuza biashara baina ya Tanzania na Marekani hususani uuzaji wa bidhaa kupitia Mpango wa AGOA ambapo mwaka 2022 mauzo ya Tanzania kwenda Marekani yalikuwa na thamani ya Dola Marekani Milioni na manunuzi yalikuwa na thamani ya Dola za Marekani Milioni . Aidha. Dkt Kijaji ametaja maeneo ambayo yataanza katika majadiiano hayo kutokana na umuhimu wake kuwa ni Uchumi wa Kidigitali (Digital Economy), Upatikanaji wa Masoko (Market Access), Mifumo ya Kisheria na Mazingira ya biashara (Regulatory and Business Environment Reform), ushirikiano kwenye Maonesho ya Biashara (Trade Mission). Mengine yataongezwa kulingana na makubaliano ya pande zote mbili Vile vile amebainisha kuwa hatua ya makubaliano hayo ni mwendelezo wa Jitihada za Mhe. Dkt. Samia Suluhu Hassan, Rais wa Jamhuri ya Muungano wa Tanzania za kufungua fursa za biashara na uwekezaji na nchi mbalimbali duniani. MoU hiyo itasaidia katika kuendeleza na kuimarisha uhusiano wa biashara na uwekezaji baina ya Tanzania na Marekani. Aidha Dkt. Kijaji ameahidi kuendeleza ushirikiano na Waziri wa Biashara wa Marekani Mhe. Gina Raimondo katika kuhakikisha kuwa biashara baina ya Tanzania na Marekani inaendelea kukua na kuimarika. Naye Balozi wa Marekani nchini Tanzania, Mhe. Michael Battle amesema kupitia makubaliano hayo wafanyabiashara wa Marekani na Tanzania watakuwa wakikutana mara kwa mara hali ambayo itaiwezesha sekta binafsi kuchangia kwenye ukuaji wa uchumi na kuimarisha uhusiano wa kibiashara baina Tanzania na Marekani. Changamkieni fursa ya kutatua changamoto za kibiashara kati ya Tanzania na Marekani MATUKIO MBALIMBALI KATIKA PICHA : HAFLA YA UTIAJI SAINI HATI YA MAKUBALIANO YA MAJADILIANO YA KIBIASHARA KATI YA MAREKANI NA TANZANIA Waziri wa Viwanda na Biashara Mhe. Dkt. Ashatu Kijaji akiwa mmoja wa ujumbe wa Tanzania ulioongozwa na Rais wa Jamhuri ya Muungano wa Tanzania Mhe. Samia Suluhu Hassan katika katika ziara ya kitaifa nchini Zambia kuanzia 23  25 Oktoba, 2023. Katika ziara hiyo Waziri Kijaji Alizungumza katika Mkutano wa Jukwaa la Wafanyabiashara (Tanzania-Zambia Business Forum) uliofanyika Lusaka nchini humo tarehe 24 Oktoba, 2023 HABARI PICHA Waziri wa Viwanda na Biashara Mhe. Dkt. Ashatu Kijaji (Mb) amekutana na kufanya mazungumzo na Timu ya kufanya Tathmini za aina zote za matrekta ya URSUS Oktoba 30,2023 jijini Dar es Salaam. Aidha timu hiyo imeundwa chini ya Wizara ya Viwanda na Biashara baada ya maelekezo ya Spika wa Bunge na maoni ya Kamati ya Kudumu ya Bunge ya Viwanda, Biashara , Kilimo, Mifugo na Uvuvi. Tathmini hiyo itawezesha Serikali kuandaa mpango wa kushughulikia changamoto za matrekta hayo kulingana na makundi ya wakulima. Timu ya Kufanya Tathimini ya Matrekta ya Ursus Yaundwa Waziri wa Viwanda na Biashara Dkt. Ashatu Kijaji (Mb), ametoa rai kwa wafanyabiashara kuzingatia misingi ya ushindani wakati wote wanapofanya biashara ikiwa ni pamoja na kutojihusisha kabisa na biashara ya bidhaa bandia. Dkt. Kijaji ameyasema hayo Oktoba 26,2023 baada ya kutembelea na kukagua ghala lililobainika kuhifadhi jezi bandia za Timu za Azam FC, Yanga SC, Simba FC na timu ya Taifa Tanzania. Aidha, amewasihi wahusika wa vilabu vya soka walioathiriwa na uingizwaji wa jezi hizo ambazo ni bandia kuipa muda na kuiamini Serikali wakati huu inapolifanyia kazi suala hili kwa mujibu wa Sheria. Vilevile amewataka Wafanyabiashara hao kuacha kukimbilia Polisi pale wanapopata changamoto ya kibiashara badala yake waende Tume ya Ushindani (FCC). Taasisi ya kwanza inayotakiwa kupelekewa malalamiko ni FCC kwa sababu ndiyo yenye mamlaka ya kulinda watumiaji kubaini bidhaa ni bandia au sio bandia, lakini pia kulinda ushindani wenye ufanisi katika Biasharaâ€ . Amesema Dkt Kijaji. Aidha, Dkt. Kijaji alitoa siku saba kwa FCC kujiridhisha na kujua idadi halisi ya T-shirt na jezi zote zilipo ili kuhitimisha jambo hili na kushughulika na watu wasioitakia mema Tanzania. Wafanyabiashara zingatieni misingi ya ushindani wakati wote Waziri wa Viwanda na Biashara Mhe.Dkt. Ashatu kijaji (Mb) amewataka wafanyabiashara Nchini kuchangamkia fursa ya Mpango wa Ukuaji wa Fursa Afrika(AGOA) ili kuweza kupata masoko nje ya Nchi hususani Marekani. Amebainisha hayo Oktoba 30,2023 katika Kikao cha pamoja na wadau wa Mpango wa AGOA katika Ukumbi wa Mikutano wa Ofisi za Tume ya Ushindani( FCC) Jijini Dar es Salaam. Aidha, Dkt.Kijaji amesema kuwa kama wafanyabiashara hawana budi kwenda sambaba na fursa hiyo ili kuweza kukimbia kwa pamoja katika soko la bidhaa Duniani kwa kuzingatia uzalishaji wa bidhaa bora na thabiti kwani Soko la Marekani huhitaji bidhaa wakati wote na sio kwa kusuasua. Vilevile amewataka wafanyabishara hao hasa wale wadogo kuungana kwa pamoja ili kuweza kupata bidhaa nyingi zaidi kwa pamoja ili kurahisisha usafirishaji vilevile amewataka kujenga tabia ya kushirikiana kwa kutembeleana katika biashara zao ili kujifunza kwa kila mmoja wao. Naye Katibu Mkuu wa Wizara ya Viwanda na Biashara Dkt. Hashil Abdallah amesema kuwa Dhamira ya Serikali ya Awamu ya Sita inayoongozwa na Rais wa Jamhuri ya Muungano wa Tanzania Dkt. Samia Suluhu Hassan kupitia Wizara ya Viwanda na Biashara ni kuhakikisha inaweka mazingira wezeshi kwa wafanyabiashara na wamiliki wa viwanda katika ufanyaji wa shughuli zao. Kwa upande wa Washiriki wa Kikao hicho Bi. Jalia Majura kutoka kampuni ya Compete ametoa pongezi kubwa kwa Waziri wa Wizara ya Viwanda na Biashara kwa kuhakikisha Wafanyabiashara nchini wanaifahamu fursa hiyo ya AGOA kwani itaondoa usafirishaji bidhaa binafsi na kuwa usafirishaji wa pamoja. Wafanyabiashara watakiwa kuchangamkia fursa za soko la AGOA. Waziri wa Viwanda na Biashara, Mhe. Dkt Ashatu Kijaji (Mb.) aliwataka Watanzania kushiriki Maonesho ya 24 ya Biashara ya Afrika Mashariki kwa wingi ili kujifunza kuhusu bidhaa na huduma zinazopatikana nchini na nje ya nchi kwa kuwa Maonesho yanatoa fursa ya kukuza biashara na uwekezaji nchini Tanzania, kuongeza ajira, kuzalisha bidhaa halisi, na kuvutia uwekezaji kutoka nje ya nchi. Dkt. Kijaji aliyasema hayo Oktoba 19, 2023 wakati akifungua Maonesho hayo yaliyofanyika kwa siku tatu kuanzia Oktoba 19 hadi 21, 2023. katika ukumbi wa Daimod Jubeel, jijini Dar es Salaam. Akizungumza wakati wa ufunguzi wa maonesho hayo, Dkt. Kijaji alisema maonyesho hayo yanasaidia katika kuongeza uwekezaji kutokana na wawekezaji kutoka mataifa mbalimbali kutumia fursa ya maonesha kubuni bidhaa zenye uwezo wa kuzalishwa Tanzania na kuanzisha viwanda. Aidha, alibainisha kuwa maonesho hayo yanashirikisha makampuni 120 kutoka Tanzania, Afrika Mashariki, Ulaya, na Asia. Makampuni ya Tanzania yanawakilishwa na makampuni 25, huku makampuni ya kigeni yakiwakilishwa na makampuni 95. Vilevile, alisema yanapokutanishwa makampuni hayo kuja kuonesha bidhaa zao hapa nchini kunaleta fursa ya kuongeza Ajira na kuzipa thamani malighafi zinazozalishwa hapa nchini na kutengeneza bidhaa halisi. Naye, Mkurugenzi Mkuu wa Biashara Afrika Mashariki Expo group Duncan Njage aliwasihi Watanzania kuja kujitokeza kuona bidha bora katika maonesho kwani mbali na kuleta fursa yatawapatia ajira ambazo zitawasaidia kujikwamua kiuchumi. Watanzania Changamkieni Fursa za Maonesho ya Kibiashara Naibu Waziri wa Viwanda na Biashara Mhe. Exaud Kigahe (Mb.) ametoa rai kwa Watanzania kupenda na kunununua bidhaa zinazotengenezwa na viwanda nchini ili kupanua wigo wa masoko ya bidhaa, kuongeza uzalishaji, kukuza viwanda, kuongeza ajira na kipato cha mtu binafsi na pato la Taifa. Kigahe ameyasema hayo Oktoba 23, 2023 alipokuwa akifungua Maonesho ya nne   ya Shirika la Kuhudumia Viwanda Vidogo (SIDO) Kitaifa yanayofanyika katika Viwanja vya Sabasaba Mkoani Njombe kuanzia 21  31/ 10/2023 yakiongozwa na Kauli Mbiu isemayo ‘‘Pamoja Tujenge Viwanda kwa Uchumi na Ajira Endelevu’’ Akihutubia katika ufunguzi huo, Kigahe ameielekeza SIDO kushirikiana na Halmashauri zote nchini kuzalisha kwa wingi teknolojia ili kukiwezesha kilimo kuwa cha kibiashara na chenye tija, kuwezesha kuchakata mazao ili yasiharibike na kuvutia vijana wengi kuingia katika sekta ya kilimo na viwanda. Vilevile, ameielekelza Wakala wa Maendeleo ya Viwanda Vidogo na vya Kati Zanzibar (SMIDA) kushirikiana na SIDO katika kupata teknolojia na kuwawezesha vijana wa Zanzibar kuanzisha miradi mbalimbali ya uzalishaji ili nao waweze kuitumia fursa ya uwepo wa AfCFTA, EAC, SADC, AGOA na fursa nyingine za masoko ya pamoja. Katika hatua nyingine, ameishauri SIDO kuendelea kuratibu Maonesho hayo Kitaifa kufanyika Mkoani Njombe kila mwaka kama ilivyo vya Sabasaba kitaifa kila mwaka ni Dar es Salaam, Dhahabu ni Geita kwa kuwa Maonesho hayo yanaonesha taswira nzima ya bidhaa za kitanzania, teknolojia. ubunifu, mafanikio na fursa kwa Mtanzania kutumia na kupanua wigo wa uzalishaji. “Serikali inaendelea kufungua mipaka ya kuuzia bidhaa za mazao yetu hivyo ni jukumu letu sote kuhakikisha tunafanikisha kuunganisha sekta za uzalishaji za Kilimo, Mifugo, Maliasili, Uvuvi na viwanda vya kuchakata na teknolojia ambayo vinarahisisha uzalishaji na uwepo wa soko la uhakika kwa mazao yatakayo ongezwa thamani.” Amesema Kigahe Kigahe pia amehimiza uanzishwaji wa viwanda vya aina tofauti kulingana na mahitaji pamoja na kutumia teknolojia ili kuongeza uzalishaji na thamani ya mazao na bidhaa zenye ubora na tija ili kuhimili ushindani katika soko na kulilisha soko la ndani na nje ya nchi. Naye Mkurugenzi Mkuu wa SIDO Mha. Prof. Sylvester M. Mpanduji amesema Maonesho hayo hutoa kwa wajasiliamali kukutana pamoja, kujifunza, kubadikishana uzoefu na kushirikiana na wadau mbalimbali kutafuta njia sahihi za kutatua changamoto mbalimbali zinazowakabili Watanzania tumieni bidhaa zilizotengenezwa nchini kuendeleza viwanda HABARI PICHA : UFUNGUZI WA MAONESHO YA NNE YA KITAIFA SIDO 21-30/10/2023 HABARI PICHA Naibu Waziri wa Viwanda na Biashara Mhe. Exaud Kigahe (Mb.) akipokea maelezo ya utengenezaji wa mbolea inayotokana na miamba kutoka kwa Mkurugenzi wa Kampuni ya Kilimo hai cha mbogamboga na utaalamu wa udongo ya McDonald Bw. McDonald Mwakamele wakati wa Maonesho ya nne   ya Kitaifa ya SIDO Oktoba 28, 2023 Njombe . Naibu Waziri wa Viwanda na Biashara Mhe. Exaud Kigahe (Mb.) akisikiliza maelezo ya utengenezaji wa mitambo mbalimbali ya zana za kilimo kutoka kwa Vijana wabunifu wa Halmashauri ya Wanging’ombe wakati wa Maonesho ya nne   ya Kitaifa ya SIDO, Oktoba 28, 2023 Njombe. Naibu Waziri wa Viwanda na Biashara Mhe.Exaud Kigahe(Mb) amewaagiza wataalam wa uthibitisho wa ubora kutoka Shirika la Viwango Tanzania (TBS), TMDA na SIDO kuwaelimisha wajasiriamali namna ya kuzalisha bidhaa zenye ubora. Kigahe amebainisha hayo Oktoba 18,2023 alipozindua maonesho ya biashara ya Tanzanite wilayani Zindagi mkoani Manyara ambapo pia ameutaka Mkoa wa Manyara na halmashauri zake kuendelea kushirikiana na waratibu wa Bodi ya Chemba ya Wafanyabiashara wenye Viwanda na Kilimo (TCCIA) kusogeza huduma karibu na wajasiriamali . Kwa upande mwingine, Kigahe amezitaka Taasisi za Serikali na Binafsi ziboresha mazingira ya biashara ili kutoa fursa kwa wafanyabiashara kuwekeza na kukuza uchumi wa Mkoa na Taifa kwa kuzalisha bidhaa zitakazopata soko katika masoko ya Dunia. Aidha, ameutaka Mkoa huo kutenga eneo maalum na kuweka miundombinu ya kisasa kwa ajili ya kuboresha maonesho hayo kwa kuwa uhamasishaji wa umma juu ya bidhaa zinazozalishwa nchini, madini na viwanda mbalimbali utakwenda kuongezeka. Naye Meneja Masoko wa Kampuni ya Mati Super Brand Ltd , Bw. Elvis Peter amesema Maonesho hayo yanaunga mkono nia ya S erikali ya kuharakisha maendeleo katika kuwasaidia wajasiliamali na wawekezaji kukidhi mahitaji ya jamii. Kwa upande wa Mwenyekiti wa TCCIA Mkoa wa Manyara, Bw. Musa Msuya ameishukuru Serikali kwa kukubali kujenga Kiwanja cha Ndege katika Mkoa huo kwa kuwa utaongeza idadi ya wawekezaji na watalii. TBS, TMDA, na SIDO elimisheni umma jinsi ya kuzalisha bidhaa zenye ubora Naibu Waziri wa Viwanda na Biashara Mhe. Exaud Kigahe (Mb.) ametoa wito kwa wawekezaji na wafanyabiashara kutoka mataifa mbalimbali kuja kuwekeza nchini kwa kuwa hali ya uwekezaji na mazingira ya ufanyaji biashara ni salama. Kigahe ameyasema hayo Oktoba 4, 2023 wakati akifungua Maonesho ya Kwanza ya Kimataifa ya Wazalishaji wa Tanzania (TIMEXPO) yanayofanyika katika ukumbi wa Diamond Jubilee jijini Dar es Salaam. Aidha, Kigahe amesema Serikali inahakikisha mazingira ya uwekezaji ni rafiki na hivyo waje kwa wingi kuwekeza katika sekta mbalimbali nchini. Amesema hata mazingira ya ufanyaji biashara bado ni rafiki na hivyo kuwataka wafanyabiashara kuichagua Tanzania katika biashara zao. Maonesho ya kimataifa ya wazalishaji wa viwanda Tanzania (TIMEXPO) yalifanyika kwa siku tatu na yanashirikisha wazalishaji wa ndani na nje ya nchi. Tanzania ni Salama kwa Ufanyaji Biashara na Uwekezaji Afrika BRELA, SIDO Fikeni katika Ngazi za Halmashauri ili kuwawezesha Wafanyabiashara Naibu Waziri wa Viwanda na Biashara Mhe Exhaud Kigahe (Mb.) ameziagiza BRELA, SIDO na Taasisi husika kufika katika Ngazi za Halmashauri ili kuwawezesha Wafanyabiashara Amesema hayo Oktoba 3, 2023 akiwa anafunga Kongamano la Biashara na Uwekezaji wilayani Pangani Jijini Tanga lililofanikiwa kuwakutanisha wafanyabishara mbalimbali kutoka mkoani Tanga. Aidha, Kigahe amesema Serikali ya Awamu ya Sita inaendelea kuboresha mazingira ya biashara na uwekezaji na kuhakikisha sekta binafsi zinafanya vizuri katika maendeleo ya biashara na uchumi Vilevile, amewataka Wafanyabiashara, Wadau wa Maendeleo na Wajasiliamali kuchangamkia Fursa za utalii, kilimo, ufugaji na uchumi wa bluu katika wilaya ya Pangani Kigahe pia amesema ni wakati sasa thamani ya Malighafi nchini iongezeke iwe maradufu na nchi iwe inazalisha bidhaa zilizokamilika ili ziweze kuingia katika Soko la Eneo Huru la Biashara Barani Afrika (AfCFTA) na Masoko mengine ndani na nje ya Afrika. Katika hatua nyingine, amempongezaa Mkuu wa Wilaya ya Pangani Bi Zainab Issah kwa maandalizi ya Kongamano hiloo nakuwa Mkuu wa Wilaya wa Kwanza Nchini vuaanda “Pangani Royal tour” itakayofungua milango katika Vivutio mbali mbali ikiwemo Hifadhi ya Saadani , Zao La Mwani, Uchumi wa Bluu, Kilimo na Ufugaji Naye Mkuu wa Wilaya ya Pangani Mhe. Zainab Issah ameishukuru Serikali ya Awamu ya Sita kwa kuifungulia maendeleo Pangani kwa ujenzi wa barabara Tanga-Pangani-Saadani-Bagamoyo, Daraja la mto Pangani na Miradi mbali mbali ya Maendeleo ili kuweza kuhamasisha uwekezaji na muingiliano wakibiashara ndani na nje ya nchi. Naibu Waziri wa Wizara ya Viwanda na Biashara Mhe.Exaud Kigahe (Mb) amekutana na kufanya mazungumzo na Mkurugenzi wa Kituo cha Masomo ya Afrika kutoka Chuo Kikuu cha HSE Nchini Urusi Bw.Maslov Andrey akiambatana na Mwakilishi kutoka Ubalozi wa Urusi Nchini Tanzania Bw. Georgiy Glavatskikh kuhusu kuimarisha uhusiano wa kibiashara baina ya Tanzania na Urusi Oktoba 20,2023 katika ofisi ndogo ya Wizara Jijini Dar es Salaam. Aidha katika mazungumzo hayo Mhe. Kigahe amewakaribisha Wafanyabiashara kutoka Urusi kuja kufanya biashara Nchini. Wafanyabiashara wa Urusi karibuni kuwekeza Tanzania HABARI PICHA Naibu Waziri wa Viwanda na Biashara Mhe. Exaud Kigahe akikagua Kiwanda cha kutengeneza mipira ya mikono (Gloves) cha Bohari ya Dawa (MSD) kilichopo Idofi Makambako, Njombe kabla ya Hafla ya Uwekaji wa Jiwe la Msingi 26/10/2023 Tanzania na Zambia zimekubaliana kutatua changamoto 8 kati ya 24 za kibiashara na 16 zilizobaki zimewekewa utaratibu wa kuzitatua ifikapo Disemba 31, 2023 ili kurahisisha ufanyaji biashara baina ya Tanzania na Zambia ikiwemo kupunguza msongamano wa malori katika mpaka wa Tunduma. Hayo yamesemwa na Katibu Mkuu wa Wizara ya Viwanda na Biashara Dkt. Hashil Abdallah Oktoba 10, 2023 akiongea na vyombo vya habari wakati wa Mkutano wa Pamoja wa Kujadili Changamoto za Biashara kati ya Tanzania na Zambia uliofanyika 09  10/10/2023 katika Kituo cha Huduma za Pamoja Mpakani Tunduma, Songwe. Aidha, Dkt. Abdallah amesema nchi hizo zimekubaliana kuwa bidhaa zinazosafirishwa kutoka Tanzania kwenda nchi nyingine kupitia Zambia zikiwa na vibali vyote vinavyohitajika ziruhusiwe kupita nchini humo kwenda nchi husika bila kizuizi kulingana na Makubaliano ya Kibiashara chini ya Shirika la Biashara la Dunia (WTO) na Jumuiya ya Maendeleo Kusini mwa Afrika (SADC). Vilevile, amezitaka Taasisi zote za umma zinazohusika na utoaji wa huduma kwa wafanyabiashara wa huduma ya usafirishaji baina ya nchi hizo kuhakikisha hawawakwamishi bila sababu za msingi bali kuwasaidia kutatua changamoto zao hususani upatikanaji wa vibali kulingana na Sheria, Kanuni na Taratibu zilizopo katika makubaliano ya kibiashara chini ya Shirika la Biashara la Dunia na Jumuiya ya Maendeleo Kusini mwa Afrika. Katika kuhakikisha masuala hayo yanafanikiwa, Dkt. Abdallah ametoa rai kwa wafanyabiashara ya usafirishaji wa bidhaa mbalimbali kuhakikisha wanapata vibali vyote vinavyohusika kabla ya kuanza safari ili kurahisisha usafirishaji wa bidhaa hizo bila vikwazo na kuzifikisha katika nchi husika kwa wakati. Katika hatua nyingine ya makubaliano yaliyotiwa saini na pande zote mbili, amesema Serikali ya Tanzania imekubali kufanya mapitio na marekebisho ya Tozo ya Maendeleo ya Reli kama inavyotekelezwa katika Itifaki ya Biashara ya SADC na kuharakisha mchakato wa urazinishaji wa kanuni za usafirishaji ili ziendane na kanuni za usafirishaji zinazotekelezwa katika Eneo Huru la Biashara la Utatu (Tripatite transport regulations). Kwa upande wa Katibu Mkuu wa Wizara ya Biashara na Viwanda Zambia, Bi. Lillian Bwalya amesema nchi ya Zambia imekubali kutatua changamoto hizo ili kurahisisha na kukuza biashara za mpakani baina ya nchi hizo. Akitaja baadhi ya makubaliano yaloyotiwa saini baina ya nchi hizo, Amesema, Zambia imekubali kuboresha changamoto za miundombinu ikiwemo upanuzi wa barabara na kutekeleza mfumo wa upatitanaji wa vibali kabla ya kufika mpakani ili kuboresha mtiririko wa magari mpakani na kuondoa msongamano wa magari uliopo mpakani Tunduma. Aidha, amesema Zambia imekubali kutumia mfumo wa ufuatiliaji wa mizigo kwa njia ya elektroniki unaotekelezwa nchini Tanzania, au kuharakisha mchakato wa ununuzi wa mfumo unaopendekezwa kutumiwa na Mamlaka ya Mapato ya Zambia (ZRA). Vilevile, Zambia imekubali kuharakisha urazinishaji wa ada na tozo za barabara kwa Dola za Marekani 10 kwa kilomita 100 unaotekelezwa kaitika Jumuiya ya Maendeleo ya Kusini mwa Afrika (SADC). Amesema Bi Bwalya Bi. Bwalya pia amesema Zambia imekubali kuangalia uwezekano wa kutumia mfumo wa kisasa wa ufuatiliaji wa magari barabarani ili kuondoa na kupunguza vizuizi vya ukaguzi barabarani. Vilevile, Zambia imekubali kutumia Ofisi jijini Dar es Salaam inayotolewa na Serikali ya Tanzania kwa ajili ya Maafisa wa uondoshaji wa mizigo ya Zambia kuanzia Desemba 31, 2023 ili kirahisisha usafirishaji wa mizigo na kuondoa msongamano wa magari mpakani. Naye Katibu Mkuu wa Wizara ya Uchukuzi Prof. Godius Kahyarara amesema makubaliano hayo ni muhimu katika kutatua changamoto mbalimnali baina ya nchi hizo hususani katika kupunguza msongamano wa malori katika mpaka wa Tunduma unaopitisha asilimia 80 ya mizigo kutoka Bandari ya Dar es salaam kwenda nchi za kusini mwa Afrika zisizo na bahari. Kwa upande wa Naibu Katibu Mkuu Wizara ya Fedha (Usimamizi na Uchumi) Bw. Elijah Mwandumbya akishiriki mkitano huo amesema tozo na kodi mbalimbali zitaendelea kupitiwa na kurekebishwa ili kuwezesha sekta binafsi kutumia fursa mbalimbali zinazojitokeza kutokana na makubaliano hayo ili kukuza biashara na uchumi wa Taifa Naye Balozi wa Tanzania nchini Zambia Mhe. Luteni Jenerali Mathew Edward Mkingule amesema changamoto zilizoondolewa zitaongeza ufanisi wa utoaji huduma na kukuza ushirikiano wa kibiashara baina ya nchi hizo. Tanzania na Zambia zakubaliana kutatua changamoto za kibiashara Katibu Mkuu wa Wizara ya Viwanda na Biashara Dkt. Hashil Abdallah akiwa na Katibu Mkuu wa Wizara ya Biashara na Viwanda Zambia Bi Lillian Bwalya wakitia saini Makubaliano ya kutatua changamoto za kibiashara 8 kati 24 kati ya Tanzania na Zambia wakati wa Mkutano wa Pamoja wa Kujadili Changamoto za Biashara baina ya nchi hizo uliofanyika 09  10/10/2023 katika Kituo cha Huduma za Pamoja Mpakani Tunduma, Songwe. Vikwazo 16 vitatatuliwa kabla ya Disemba 2023. Katibu Mkuu wa Wizara ya Viwanda na Biashara Dkt. Hashil Abdallah akiongoza Mkutano wa Pamoja wa Kujadili Changamoto za Biashara kati ya Tanzania na Zambia uliofanyika 10/10/2023 ngazi ya Makatibu Wakuu katika Kituo cha Huduma za Pamoja Mpakani Tunduma, Songwe. Ujumbe wa Tanzania katika Mkutano huo umejumuisha Makatibu Wakuu kutoka Wizara ya Viwanda na Biashara, Fedha, Uchukuzi, Ujenzi, Ulinzi na Jeshi la Kujenga Taifa, Mambo ya Ndani pamoja na Balozi wa Tanzania nchini Zambia. Katibu Mkuu wa Wizara ya Viwanda na Biashara Dkt. Hashil Abdallah (wa nne kushoto), Katibu Mkuu wa Wizara ya Uchukuzi Prof. Godius Kahyarara (Watano kushoto), Naibu Katibu Mkuu Wizara ya Fedha (Usimamizi na Uchumi) Bw. Elijah Mwandumbya ( Watatu kulia) wakiwa na Katibu Mkuu wa Wizara ya Biashara na Viwanda Zambia, Bi. Lillian Bwalya (wa pili kushoto) pamoja na wajumbe wengine katika picha ya pamoja baada ya kutia saini Makubaliano ya kutatua changamoto za kibiashara kati ya Tanzania na Zambia Wakati Mkutano wa Pamoja wa Kujadili Changamoto za Biashara baina ya nchi hizo uliofanyika 09  10/10/2023 katika Kituo cha Huduma za Pamoja Mpakani Tunduma, Songwe. Katibu Mkuu wa Wizara ya Viwanda na Biashata Dkt Hashil Abdallah amewasihi wamiliki wote wa sehemu za shughuli za Kiuchumi na Kijamii ikiwemo wamiliki wa viwanda wote nchini kutoa ushirikiano unaohitajika katika kufanikisha Utafiti wa shughuli za kiuchumi na kijamii wa mwaka 2023 Tanzania Bara na wasiwe na hofu ya utoaji wa taarifa kwa kuwa taarifa hizo ni kwa matumizi ya kitakwimu kwa manufaa mapana ya Watanzania kwa ujumla. Ameyasema hayo Oktoba 29, 2023 akimwakilisha Waziri wa Viwanda na Biashara Mhe. Dkt. Ashatu Kijaji(Mb.) wakati wa kufungua mafunzo ya wasimamizi na wadadisi wa utafiti wa shughuli za kiuchumi na kijamii wa mwaka 2023 Tanzania Bara yaliyofanyika Chuo Kikuu cha Ualimu (DUCE) jijini Dar es Salaam Aidha, Amewaasa washiriki hao 527 wakiwemo Wasimamizi 27 na Wadadisi 500 kutoka Tanzania Bara kuwa wavumilivu, wenye heshima na adabu ili wawwze kupata ushirikiano katika kukusanya takwimu sahihi na zenye ubora kwa kuzingatia mafunzo waliyopewa na kuwa na timu nzuri inayoshirikiana. Vilevile Dkt. Abdallah amewataka Washiriki hao kuhakikisha wanakusanya taarifa zinakidhi malengo yaliyokusudiwa na zitakuwa kamilifu ili kuiwezesha Serikali kutunga sera, kupanga mipango, na kufuatilia utekelezaji wa program mbalimbali za maendeleo Aidha amebainisha kuwa utafiti wa takwimu hizo unatarajiwa kusaidia katika utekelezaji wa malengo ya Mpango wa Maendeleo Endelevu (Sustainable Development Goals SDGs) na kupima hali ya mtawanyiko wa shughuli za kiuchumi nchini pamoja na Dira yetu ya Taifa ya Maendeleo ya mwaka 2025 pamoja na Mpango wa Tatu wa Maendeleo wa Miaka Mitano (FYDP 2021/22 ,2025/26 “Tunafahamu bidhaa nyingi tunazotumia zikiwemo za chakula zinachakatwa viwandani; hivyo, uzalishaji unatakiwa kuwa wenye staha na endelevu. Kama nchi hatuwezi kufikia lengo hili ifikapo mwaka 2030 ikiwa hatuna takwimu sahihi mnazoenda kukusanya na zitakazokusanywa baadae kutoka na Mhimili wa Sampuli itakayotokana na Utafiti huu”. Amebainisha Dkt Abdallah. Dkt. Abdallah pia ametoa rai kwa Ofisi ya Taifa ya Takwimu kuwa Utoaji wa Takwimu Bora uwe changamoto muhimu katika kufanikisha utekelezaji wa Utafiti huu kwa kutumia Mpango Mkakati wa Kuboresha Utoaji Takwimu sahihi nchini ili kujenga uchumi wa viwanda hususani kuongeza thamani mazao na huduma uliojikita katika maeneo matatu ya uzalishaji wa bidhaa za viwandani; kilimo, uchimbaji madini na viwanda vingine vya uchimbaji; na huduma. Takwimu sahihi ni muhimu katika ujenzi wa uchumi shindani wa Viwanda Katibu Mkuu wa Wizara ya Viwanda na Biasvhara Dkt. Hashil Abdallah amesema Mhe.Rais Samia Suluhu Hassan anahakikisha mazingira ya uwezeshaji wa biashara nchini ni mazuri ikiwa ni pamoja na kuhakikisha muda na gharama za kufanya biashara ni rafiki kwa wafanyabiashara wa ndani na nje ya nchi. Dkt. Abdallah ameyasema hayo Oktoba 21,2023 alipokuwa anazungumza na waandishi wa habari mara baada ya kufungua Mkutano wa Kamati ya Kitaifa ya Uwezeshaji Biashara ngazi ya wataalamu na ngazi ya uongozi (Steering Committee) uliofanyika katika Ukumbi wa Shirika la Viwango Tanzania (TBS) jijini Dar es Salaam. Aidha, ametoa rai kwa Kamati ya Kitaifa ya Uwezeshaji Biashara inayosimamia utekelezaji wa Mkataba wa Uwezeshaji Biashara wa Shirika la Biashara Duniani (WTO) kujipanga kikamilifu katika kutekeleza na kutimiza malengo ya Mkataba. Amefafanua kuwa lengo la Mkutano wa Kamati hiyo ilikuwa kujadili hali halisi ya utekelezaji, kujua changamoto zilizopo na namna bora ya kuzitatua ili kutimiza lengo la Mkataba huo wa Uwezeshaji Biashara wa WTO (WTO Trade Facilitation Agreement) ambalo ni kuweka mazingira wezeshi ya kufanya biashara kwa kupunguza muda na gharama za ufanyaji biashara. “Jukumu la Serikali ni kuweka mazingira wezeshi ya ufanyaji biashara, tunaenda kuangalia wajibu wetu kupitia mkataba wa kimataifa wa WTO ambao sisi kama nchi tumekutana ili kutimiza malengo ya Mhe.Rais Dkt.Samia Suluhu ndio maana leo kuna watu zaidi ya 100 kutoka sekta binafsi na umma kama Bandari, Uhamiaji, PSPF na TBS, Wizara ya fedha ili kama kuna changamoto tuzitatue kwa pamoja ili tuokoe muda wa ufanyaji biashara na tuokoe gharama za kufanya biashara” Amesema Dkt. Abdallah. “tunapozungumzia biashara ya kimataifa lazima uzungumzie vitu vitatu ambavyo ni kuuza nje ya nchi,kununua kutoka nje ya nchi, kusafirisha kwenda nje nchi,hivyoV tutaangazia yanayohusu kufanya biashara ndani ya mipaka ya nchi na biashara zinazovuka mipaka ya nchi ili kuweka mazingira bora ya biashara.amesema Dkt. Abdallah Aidha Dkt. Abdallah amesema ili mafaniko yaonekane na kufanya tathimini lazima kuwepo na mkakati elekezi na lazima Kamati ya uwezeshaji wa mazingira bora wakutane ili kutoa maadhimio kwa pamoja ili kurahisisha mazingira ya biashara. Serikali inahakikisha Mazingira Bora ya Uwekezaji wa Biashara Nchini Katibu Mkuu wa Wizara ya Viwanda na Biashara Dkt. Hashil Abdallah akishiriki Mkutano wa “Donor Roundtable” ngazi ya Makatibu Wakuu wa Jumuiya ya Afrika Mashariki eneo la Uwezeshaji Biashara (Trade Facilitation) uliofanyika Oktoba 6, 2023, Ukumbi wa Mikutano wa Jumuiya ya Afrika Mashariki (EAC), Jijini Arusha. HABARI PICHA Katibu Mkuu wa Wizara ya Viwanda na Biashara Dkt. Hashil Abdallah amefanya mazungumzo na Balozi mpya wa Tanzania katika Jamhuri ya watu wa China Mhe. Khamis Mussa Omar kwa lengo la kumpitisha kwenye vipaumbele vya Serikali vinavyosimamiwa na Wizara hiyo. Dkt. Abdallah amemwambia Balozi Omar kuwa kwa sasa Serikali inaiangalia China kwa jicho la kipekee kutokana na ushirikiano uliopo baina ya mataifa hayo lakini pia kutokana na miradi mbalimbali iliyowekezwa na Makampuni ya China hapa nchini. Akizungumza mara baada ya kikao hicho kilichofanyika Oktoba 08, 2023 Mkoani Dar es salaam, Dkt. Abdallah amesema, eneo la kipaumnele ambalo linahitaji uwekezaji ni eneo la uchimbaji Chuma la Liganga na Mchuchuma na Mradi wa Chuma wa Maganga matitu. Ameongeza kuwa Rais wa Jamhuri ya Muumgano wa Tanzania Mhe. Dkt. Samia Suluhu Hassan ana dhamira ya dhati ya kukwamua mradi huo na tayari ameshalipa fidia kwa wananchi ili kupisha uwekezaji uweze kuanza. Katibu Mkuu amemtaka Balozi Omar aende nchini China na kuzungumza na wawekezaji wanaoweza kuwekeza kwenye eneo hilo na maeneo mengine. Kwa upande wake, Mhe Balozi Omar amesema, Mbali na eneo la Chuma lakini pia ataangazia namna ambavyo China itashirikiana na Serikali ya Tanzania katika kukifufua Kiwanda cha Nguo cha Urafiki ambacho kilijengwa kwa ushirikiano baina ya mataifa hayo mawili. Tanzania na China kuendeleza Ushirikiano wa Kibiashara na Uwekezaji Kaimu Katibu Mkuu Wizara ya Viwanda na Biashara Bw. Sempeho Manongi amekutana na kuzungumza na ujumbe kutoka Taasisi ya Kituo cha Kimataifa cha Masomo ya Jamii ya Chuo Kikuu cha Erasmus cha Rotterdem Nchini Uholanzi ulioongozwa na Prof. Peter Knorringa, Oktoba 06, 2023 katika Ofisi za Wizara zilizopo Mtumba, jijini Dodoma. Katika mazungumzo hayo pande zote mbili zimekubaliana kuimarisha ushirikiano baina ya Taasisi hiyo inayoshiikiana na Taasisi ya Utafiri wa Kupunguza umasikini Tanzania (REPOA) na Serikali katika kuwajengea uwezo Watumishi wa Serikali, Taasisi za Elimu, Utafiti na Sekta Binafsi ili kuongeza ufanisi katika utendaji kazi na kutafuta masoko. HABARI PICHA Kamati ya Kudumu ya Bunge ya Viwanda, Biashara na Kilimo na Mifugo imeielekeza Wizara ya Viwanda na Biashara kufanya Maboresho ya Sheria na Sera za Viwanda na Biashara ili kuboresha mazingira mazuri kwa wafanyabiashara. Hayo yamesemwa Oktoba 18, 2023 na Mwenyekiti wa Kamati hiyo Mhe. Deodatus Mwanyika (Mb.) wakati wa uwasilishwaji wa Taarifa ya Utekelezaji wa Taasisi za Wakala wa Usajili wa Biashara na Leseni (BRELA) na Wakala wa Vipimo (WMA) Aidha, amezitaka Taasisi hizo kutoa elimu yakutosha kwa umma kuhusu Leseni za Biashara na Vipimo mbalimbali vya bidhaa nchini. Vilevile ameipongeza BRELA kwa uendeshwaji wake na ukusanyaji wa mapato ya Serikali na kuitaka Taasisi hiyo iongeze kasi ya kukusanya mapato kwakuwa na wigo mkubwa wa wafanyabiashara Nao Wajumbe wa Kamati hiyo walipata fursa ya kutoa maoni mbalimbali kuhusu mfumo wa leseni, vifungashio (ujazo wa rumbesa) katika bidhaa mbali mbali, vipimo vya mita za maji, mita za umeme na usimamizi wa sheria na Sera katika taasisi hizo Naye Waziri wa Viwanda na Biashara Mhe. Dkt Ashatu Kijaji (Mb) akijumuisha maoni na mapendekezo yaliotolewa na kamati amesema Serikali ipo tayari kupitia nakufanya marekebisho ya Sera na sheria za viwanda na biashara ili kuweka mazingira wezeshi kwa wafanyabiashara. Aidha, amesema Serikali ipo katika majadiliano ya kufanikisha Leseni moja kwa wafanyabiashara ili kuweza kujua kazi na uwajibikaji katika kila kampuni ili kuongeza ufanisi katika uwajibikaji. Sera na Sheria za Viwanda na Biashara ziboreshwe ili kuboresha mazingira kwa wafanyabiashara Kamati ya Kudumu ya Bunge ya Viwanda, Biashara, Kilimo na Mifugo ikiongozwa na Makamu Mwenyekiti Mhe.Mariam Ditopile imepokea na kujadili Taarifa ya hatua zilizofikiwa za utekelezaji wa maelekezo ya Mhe. Spika wa Bunge la Jamhuri ya Muungano wa Tanzania na Kamati ya Kudumu ya Bunge ya Viwanda, Biashara, Kilimo na Mifugo kuhusu Malalamiko ya wakulima juu ya Matrekta ya URSUS kutoka Nchini Poland. Taarifa hiyo imewasilishwa na Waziri wa Viwanda na Biashara Mhe. Dkt. Ashatu Kijaji Oktoba 17,2023 Katika Ukumbi wa Bunge Jijini Dodoma. Aidha Kwa niaba ya Serikali Kikao hicho pia kimehudhuriwa na Waziri wa Nchi, Ofisi ya Waziri Mkuu, Sera, Bunge na Uratibu Mhe.Jenista Mhagama, Naibu Waziri wa Viwanda na Biashara Mhe.Exaud Kigahe,Naibu Waziri wa Fedha Mhe.Hamad Chande,Katibu Mkuu wa Viwanda na Biashara Dkt.Hashil Abdallah pamoja na baadhi ya wakuu wa Idara na Taasisi. Kamati ya Kudumu ya Bunge ya Viwanda, Biashara, Kilimo na Mifugo yapokea Taarifa ya Matrekta ya URSUS Kamati ya Kudumu ya Bunge ya Viwanda, Biashara, na Mifugo imeielekeza Wizara ya Viwanda na Biashara kuweka mikakati na mipango endelevu kwa ajili ya maendeleo ya sekta ya viwanda na biashara nchini. Hayo yamesemwa Oktoba 19, 2023 na Mwenyekiti wa Kamati hiyo, Mhe. Deodatus Mwanyika (Mb) wakati Kamati hiyo ikipokea Taarifa ya Wizara ya Viwanda na Biashara ya hali ya Viwanda nchini na Biashara kati ya Jumuiya ya Afrika Mashariki na Kusini mwa Jangwa la Sahara Bungeni Dodoma Aidha, ameielekeza Wizara Kuhakikisha bidhaa ya chuma nchini inapewa kipaumbele kwa kuwa chuma ni malighafi ya msingi na muhimu katika uendelezaji wa maendeleo ya viwanda nchini na kuinua uchumi wa nchi Naye Naibu Waziri wa Viwanda na Biashara Mhe. Exaud Kigahe amesema lengo la Serikali ni kuhakikisha bidhaa muhimu zikiwemo vifaa vya ujenzi, sukari na mafuta vyote vinazalishwa nchini ili kupunguza utitiri wa bidhaa zinazoingizwa nchini Amesema Wizara sasa inazunguka nchi nzima kwa ajili yakutambua viwanda vidogo, vya kati na vikubwa nchini kote ili kutambua changamoto zinazowakabili wafanyabiashara na kuweka mazingira wezeshi ya wafanyabiashara wote nchini. Wekeni Mikakati na Mipango endelevu kwa ajili ya Maendeleo ya Sekta ya Viwanda na Biashara Nchini JAMHURI YA MUUNGANO WA TANZANIA WIZARA YA VIWANDA NA BIASHARA BODI YA USIMAMIZI WA STAKABADHI ZA GHALA MFUMO WA STAKABADHI ZA GHALA UNAMPATIA MKULIMA BEI YA USHINDANI ILIYOPO SOKONI KUPITIA MINADA Kwa huduma ya; Usajili wa Waendesha Ghala na Meneja dhamana Utoaji waa leseni za ghala Elimu kuhusu mfumo wa stakabadhi za ghala Ukaguzi wa ghala Mawasiliano zaidi: 255 712 431 377 Ghala Bora, Bidhaa bora Limeandaliwa na Kitengo cha Mawasiliano Serikalini Wizara ya Viwanda na Biashara S.L.P 2996,40478 Dodoma,Tanzania Mji wa Serikali Mtumba,Mtaa wa Viwanda. Barua pepe: ps@viwanda.go.tz /gcu@mit.go.tz