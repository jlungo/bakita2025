 JAMHURI YA MUUNGANO WA TANZANIA  OFISI YA RAIS  Kumb. Na. SHC/C.180/2/113  IKULU,  S.L.P 9120,  DAR-ES-SALAAM 26 Juni, 2000  
 
 WARAKA WA MKUU WA UTUMISHI WA UMMA  NA. 1 WA MWAKA 2000  KUHUSU MAADILI YA WATUMISHI WA UMMA KATIKA  MFUMO WA VYAMA VINGI VYA SIASA UTANGULIZI: Kuanzia mwaka 1965 hadi 1992 Tanzania ilipokuwa na Mfumo  wa Siasa wa Chama Kimoja Watumishi wote wa Serikali na  Vyombo vyake siyo tu waliruhusiwa bali ilionekana ni wajibu  wao kushiriki katika mambo ya kisiasa. Shughuli nyingi za  kiserikali na za kisiasa zilikwenda kwa pamoja na palikuwepo na  maingiliano makubwa kati ya sehemu hizi mbili katika shughuli  zote za kiutendaji, kiuongozi na kiitikadi Kufuatia mabadiliko ya Katiba ya Jamhuri ya Muungano wa Tanzania yaliyofanyika Julai, 1992 na kuruhusu mfumo wa vyama  vingi vya siasa, Serikali ilitoa maelekezo ya jinsi watumishi  watakavyoshiriki katika mambo ya Siasa kupitiaWaraka wa Mkuu  wa Utumishi wa Umma Na. 1 wa Mwaka 1992 1 UTARATIBU ULIOTOLEWA KATIKA WARAKA WA  MKUU WA UTUMISHI WA UMMA NA.1 WA MWAКА 1992: Utaratibu uliotolewa katika Waraka wa Mkuu wa Utumishi wa  Umma Na. 1 wa Mwaka 1992 uliwagawa watumishi wa umma  katika makundi mawili na kuweka Masharti ya namna  watakavyoshiriki katika Siasa Watumishi wa Kundi "A"walijumuisha Watumishi wa ngazi za juu  Serikalini, Serikali za Mitaa na katika Mashirika ya Umma  wanaoshughulikia uandaaji na usimamizi wa sera. Hawa ni  watumishi waandamizi wenye Madaraka kuanzia ngazi ya  Mkurugenzi na kuendelea juu, Meneja Msaidizi na kuendelea juu  na ngazi ya Mkurugenzi Mtendaji Watumishi wa Kundi "B" walijumuisha watumishi wa ngazi za chini  na kati ambao hawahusiki na maandalizi ya sera mbalimbali Chini ya Waraka Na. 1 wa Mwaka 1992 watumishi katika Kundi  "A" na "B" walipewa masharti kuhusu mambo wanayoruhusiwa  na wasiyoruhusiwa kufanya KASORO ZILIZOITOKEZA Uzoefu ambao Serikali imeupata, kupitia Uchaguzi Mkuu wa mwaka  1995 na pia uchaguzi wa Serikali za Mitaa uliofanyika katika ngazi  ya Mtaa, Kitongoji na Kijiji mwaka 1994 na 1999 umebainisha kuwa  uhuru uliotolewa kwa watumishi wa umma kushiriki katika masuala  ya siasa umeathiri Maadili ya msingi ya utendajì kazi Serikalini na  vyombo vyake. Miongoni mwa athari hizo ni pamoja na tabia na  vitendo vifuatavyo vya baadhi yaWatumishi wa Umma: Kutotekeleza kwa dhati sera za Chama Tawala 2