  Book Review: Mabepari wa Bongo 13   Uhifadhi na Upanuzi wa Wigo wa Matumizi wa Lugha ya   Kiswahili nchini Tanzania   Anna M  Kishe   Ikisiri   Lengo la makala haya ni kujadili mbinu mbalimbali zinazoweza kutumika ili kuihifadhi   lugha ya Kiswahili  Mara nyingi uhifadhi wa lugha umekuwa ukihusishwa na lugha   zisizokuwa na wazungumzaji wengi, ambazo hadhi yake ni duni kimatumizi   ikilinganishwa na lugha zinazotumika kwa mawasilino mapana kama lugha za taifa  Dhana hii huhusishwa na lugha ambazo ziko hatarini kutoweka (Salikoko, 2004)  Nchini   Tanzania lugha hizo ni zile za makabila  Hata hivyo, katika makala haya tunaangalia   uhifadhi wa lugha kubwa yenye majukumu makubwa kitaifa kama lugha kuu ya   mawasiliano  Lugha hii ni Kiswahili  Kwa mujibu wa ripoti ya jopo la wataalamu wa   UNESCO (2003) lugha yoyote ile inaweza kupata misukosuko na ikaathirika kutokana   na nguvu za kiuchumi, kivita, kidini au ugandamizwaji kielimu  Pia lugha inaweza   kuathirika kutokana na mtazamo hasi wa watumiaji wa lugha  Lugha kubwa pia   zinaathirika kutokana na nguvu za utandawazi unaotukuza lugha za kigeni  Lugha ya   Kiswahili ni amali muhimu kwa mawasiliano na kitambulisho cha jamii yake kama   ilivyo lugha yoyote ya jamii fulani, hivyo basi uhifadhi wa lugha hii ni muhimu ili iweze   kudumu na kurithishwa kwa vizazi vijavyo  Katika makala haya tunajadili njia   mbalimbali za uhifadhi wa lugha ya Kiswahili na changamoto zinazowakabili wataalamu   wa lugha  Utangulizi   Inakadiriwa kuwa Kiswahili huzungumzwa na takriban watu milioni 100 duniani   kote  Kwa Tanzania peke yake, Kiswahili ni lugha ya kwanza au ya pili   inayozungumzwa na asilimia 97 ya Watanzania (Msanjila, 1997)  Mtesigwa   (2004) anaeleza kuwa watumiaji wa lugha ya Kiswahili wameongezeka tangu   Kiswahili kilipochaguliwa kuwa lugha ya mawasiliano katika Umoja wa Afrika   Julai 2004  Kiswahili ni miongoni mwa lugha kuu duniani inayotumika katika   Umoja wa Afrika pamoja na lugha nyingine kama Kiingereza, Kifaransa, Kireno   na Kiarabu  Kiswahili huzungumzwa na takriban asilimia 90 ya idadi ya watu   ambao pia huzungumza lugha nyingine za kikabila nje ya Tanzania  Katika   Afrika ya Mashariki peke yake inakadiriwa kwamba kiasi cha watu milioni 50   huzungumza Kiswahili  Kwa upande wa ufundishaji, inakadiriwa kuwa taasisi   zisizopungua 200 nje ya Afrika zinafundisha au kufanya utafiti kuhusu lugha ya   Kiswahili  Kwa mfano, Chuo Kikuu cha Yale nchini Marekani kinaendesha   mradi mkubwa wa kutengeneza Kamusi ya Kiswahili  Vilevile, inakadiriwa kuwa   idadi ya redio zinazotumia Kiswahili katika nchi mbalimbali hazipungui 30  Baadhi yake ni Redio Malawi, Redio Kenya, Redio Uganda, Redio Burundi na   Redio Kongo  Baadhi ya Redio zinazotangaza kwa Kiswahili nje ya Afrika ni   Book Review: Mabepari wa Bongo 14   Redio Vatican, Redio Urusi, Redio ya Ujerumani (Deutshwelle), Redio ya BBC   London na Sauti ya Amerika (VOA)  Ni wazi kuwa Kiswahili ni lugha kubwa,   yaani ni lugha yenye wigo mpana wa matumizi kutokana na idadi kubwa ya   wazungumzaji  Kutokana na umaarufu wa lugha hii na nafasi yake kama lugha ya   taifa1   na kimataifa idadi ya idhaa za Kiswahili kimataifa inazidi kuongezeka  Kwa mujibu wa Wizara ya Habari Utamaduni na Michezo (Tanzania), mipango   inaendelea ili lugha hii iwe miongoni mwa lugha rasmi za Jumuiya ya Nchi za   Kusini mwa Afrika (SADC)  Kwa upande wa nafasi ya Kiswahili barani Afrika,   Kiswahili ni lugha ya pili ikitanguliwa na Kiarabu  Kimataifa Kiswahili inashika   nafasi ya sita duniani (Batibo, 2005)  Kwa muhtasari ni kuwa Kiswahili ni lughamawasiliano (lingua franca) inayotumika kibiashara baina ya nchi na nchi,   kutolea elimu, na kutumiwa katika idhaa za redio za ndani na nje ya Tanzania  Kwa mujibu wa Massamba (1990:4), lugha-mawasiliano ni lugha isiyokuwa na   mipaka ama ya kieneo au kitaifa  Kwa sasa Kiswahili ni lugha ya kimataifa  Nchini Tanzania Kiswahili kimefanya kazi kubwa katika kuunganisha makabila   mbalimbali na kuleta umoja wa kitaifa  Vilevile, Kiswahili kimeendelea kuwa   kielelezo cha utamaduni wa Watanzania na kitambulisho cha taifa  Kutokana na   umuhimu wake, lugha ya Kiswahili haina budi kulindwa na kuhifadhiwa ili   iendelee kudumu na hivyo kutumiwa na vizazi vijavyo  Kwa mujibu wa Kamusi   ya TUKI (2000:79), kuhifadhi ni ‘kuweka katika hali au mahali pa salama, weka   katika hali nzuri, linda, tunza au hami’ ili kitu kisiharibike  Hivyo uhifadhi wa   lugha ni jitihada za kuifanya lugha isipotee  Kwa mujibu wa Crystal (2000),   lugha inaweza kutoweka endapo haifundishwi kwa watoto hasa wazazi   wanapokuwa wamekufa  Uhifadhi na upanuzi wa lugha unatokana na mipango   mahususi ya watumiaji wa lugha yenyewe, kwa maana ya watu na serikali  Makala haya yanajadili jinsi uhifadhi wa lugha ya Kiswahili unavyopaswa   kufanyika  Hali hii inatokana na kwamba Kiswahili ni miongoni mwa lugha   kubwa ambazo zinakabiliwa na misukosuko inayosababishwa na nguvu za   kiutawandazi, kisera, na kimtazamo  Hivyo, lugha hii inahitaji kulindwa kwa   kuiwekea mikakati maalumu ya kuihifadhi, kuitunza na kuikuza  Jinsi ya Kuhifadhi na Kupanua Matumizi ya Lugha ya Kiswahili   Maelezo ya mjadala huu yataegemea katika mawazo ya Fishman (1991) na   Crystal (2000)  Wataalamu hawa wanasisitiza umuhimu wa lugha kwa binadamu   katika mawasiliano na katika kurithishisha utamaduni kwa vizazi vijavyo  Lugha       Ijapokuwa Katiba ya Jamhuri ya Muungano wa Tanzania (1977) haikutamka rasmi kuwa   Kiswahili ni lugha ya taifa, lakini inajulikana kwamba Kiswahili ni lugha ya taifa nchini  Hata   hivyo upungufu huo umeonekana na jambo hili limeingizwa katika Katiba Inayopendekezwa  Book Review: Mabepari wa Bongo 15   hufa kwa sababu hairithishwi, haitunzwi wala kuhifadhiwa  Crystal (2000)   anataja mbinu mbalimbali zinazoweza kutumika katika kuhifadhi lugha zilizo   hatarini kufa au kumezwa na utandawazi  Miongoni mwa mbinu hizo ni   kuhakikisha kuwa inafundishwa shuleni, inaandikwa, inatumiwa katika   mawasiliano, na katika nyanja mbalimbali  Fishman (1991) na Crystal (2000) pia   wamezungumzia umuhimu wa teknolojia mpya, kwa maana ya matumizi ya   kompyuta na intaneti, kama njia bora za kuhifadhi lugha  Kwa mantiki hii,   mjadala huu utaegemea zaidi katika hoja za wataalamu hawa wawili  Matumizi   ya Kiswahili yanaweza kuhifadhiwa na kupanuliwa kwa kuzingatia masuala   mbalimbali, nayo ni kama yanavyofafanuliwa katika sehemu ifuatayo:   Kutumia Kiswahili katika Maeneo mbalimbali   Lugha yoyote ile inapata nafasi ya kupanua wigo wa matumizi na kuhifadhiwa   ikiwa itatumika katika uendeshaji wa shughuli zote za kiuchumi, kisiasa, kijamii,   kisayansi na kiutamaduni  Ijapokuwa Kiswahili ni lugha ya taifa, bado haijapewa   fursa ya kutumika katika baadhi ya shughuli rasmi za taifa  Mathalani, baadhi ya   majadiliano katika mikutano, semina na warsha kuhusu uchumi, sayansi na   kadhalika yanaendeshwa kwa lugha ya Kiingereza bila kujali hadhira ya watu   wanaoshiriki  Vilevile lugha ya Kiingereza bado inatumika katika kuendesha   mashtaka hasa katika mahakama za juu  Hata pale ambapo lugha ya Kiswahili   inatumiwa katika mikutano, warsha na makongamano, kuna uchanganyaji wa   lugha baina ya Kiswahili na Kiingereza  Mara nyingi sababu zinazotolewa ni   kuwa Kiswahili hakina msamiati wa kutosha kuelezea dhana mbalimbali zilizo   katika lugha ya kigeni  Hivyo basi, ili kila mwananchi aweze kushiriki katika   kukuza lugha ya taifa hana budi kwanza yeye mwenyewe kuwa mstari wa mbele   katika kuitumia lugha hiyo  Kwa kuwa Kiswahili ni utambulisho wa taifa, na   kitambulisho cha utamaduni wetu, Watanzania hawana budi kuithamini na kuipa   nafasi ya kwanza katika matumizi  Suala la uhifadhi na ulinzi wa lugha ya   Kiswahili si la asasi za ukuzaji wa Kiswahili au serikali peke yake bali ni jukumu   la kila mtumiaji wa lugha hii  Matumizi katika Vyombo vya Habari   Vyombo vya habari kama vile magazeti, redio na televisheni ni muhimu sana   katika harakati za kuhifadhi na kukuza matumizi ya Kiswahili  Hii ni kwa sababu   vyombo hivyo vinawafikia watu wengi  Serikali ya Tanzania inaongoza kwa   kuwa na magazeti mengi ya Kiswahili ambayo yanasomwa na watu wengi  Kwa   mujibu wa Shoo (2004) kuna zaidi ya magazeti 50 yaliyosajiliwa kwa lugha ya   Kiswahili  Mfano wa magazeti hayo ni kama Mwananchi, Mzalendo na Habari   Leo  Wananchi wengi wanapenda kusoma magazeti ya Kiswahili na kusikiliza   idhaa za Kiswahili kwa vile wanafahamu na kuelewa vizuri zaidi lugha hii kuliko   Kiingereza ambayo ni lugha ya kigeni inayotumiwa na asilimia ndogo ya   Book Review: Mabepari wa Bongo 16   wananchi hapa nchini  Ni asilimia 5 tu ya watu wanaozungumza lugha ya   Kiingereza na wengi wao wakiwa ni wasomi na wageni kutoka nje (Shoo, 2004)  Kwa hakika, kwa wananchi wengi wa Tanzania Kiswahili ni lugha ya kwanza au   ya pili  Kwa mantiki hii vyombo vya habari ni nyenzo muhimu sana katika   kuhifadhi na kupanua wigo wa matumizi ya Kiswahili  Aidha, vyombo vya   habari vinafanya kazi ya kuwaelimisha wananchi kuhusu lugha ya Kiswahili   kama vile matumizi ya istilahi za taaluma mbalimbali  Kutokana na dhima kubwa   ya vyombo vya habari, Shoo (2004) na Makunja (2004) wanashauri kuwa   magazeti ya Kiswahili yasiishie tu mijini bali yasambazwe hadi vijijini ili   wananchi waweze kufaidika na kutoa maoni yao kuhusu matumizi ya istilahi   mbalimbali katika magazeti  Vyombo vya habari vya nje kwa maana ya idhaa za Kiswahili vimefanya kazi   kubwa ya kuhifadhi na kupanua wigo wa matumizi ya Kiswahili  Kama   ilivyoelezwa katika mjadala huu idhaa za nje zinazotangaza kwa Kiswahili kwa   mujibu wa Mtesigwa (2004) zimefika 30, na bado mipango ya nchi mbalimbali   kuanzisha na kupanua idhaa zilizopo inaendelea  Uhifadhi wa lugha ya Kiswahili   unafanyika kwa kutafsiri makala za habari za mashirika ya Kimataifa   zilizoandikwa au kutangazwa kwa lugha ya kigeni hususani Kiingereza,   Kifaransa, na nyinginezo  Mfano wa idhaa za nje zilizofanya kazi kubwa katika   kuhifadhi na kupanua matumizi ya Kiswahili ni Redio Deustchwelle ya   Ujerumani, Sauti Amerika (VOA), Idhaa ya Kiswahili BBC ya Uingereza, Redio   Japan, Redio Saudi Arabia (Ritadh), na Redio China  Kutafsiri Nyaraka mbalimbali   Kutafsiri maandishi kutoka lugha moja hadi nyingine ni nyenzo muhimu   inayoweza kutumiwa katika kuhifadhi na kupanua wigo wa matumizi ya lugha ya   Kiswahili  Kiswahili ikiwa ni lugha kuu ya mawasiliano nchini Tanzania haina   budi kutumika katika nyaraka zote za serikali  Juhudi zilizoonyeshwa na   Tanzania katika uwanja huu bado hazitoshi kwani nyaraka nyingi bado zipo   katika lugha ya Kiingereza  Mathalani baadhi ya nyaraka muhimu za sheria   zimeandikwa kwa lugha ya Kiingereza  Lugha ya Kiswahili itumike kuandaa   ripoti katika ngazi zote za mahakama  Kwa zile nyaraka zilizopo ambazo   zimeandikwa kwa lugha ya Kiingereza ni vema zitafsiriwe katika lugha ya   Kiswahili ambayo inaeleweka kwa watu wengi nchini  Mawazo kwamba   Kiswahili hakijitoshelezi na hivyo kushindwa kutafsiri dhana katika maandiko na   nyaraka za sayansi, sheria, elimu, na mikataba hayana mashiko kutokana na   dhima ya Kiswahili kuwa lugha ya Kimataifa  Matatizo yanayoikabili serikali ya   Tanzania ni ukosefu wa wafasiri na wakalimani wenye sifa za kuifanya kazi hii   kwa ufanisi  Hivyo ni jukumu la asasi za Kiswahili na vyuo vikuu kuweka   mkakati wa kufungua vyuo maalumu vinavyotoa mafunzo katika taaluma ya   Book Review: Mabepari wa Bongo 17   tafsiri na ukalimani  Vilevile kuwa na vyuo peke yake hakutoshi bila kuwapo na   wanafunzi wenye ari ya kupenda kusomea fani hii  Wakalimani walio mahiri na   wenye uzoefu wa kutosha ni wachache  Kutokana na ripoti ya Swilla (2004),   changamoto kubwa inayojitokeza katika vikao vya Umoja wa Afrika ni ukosefu   wa wakalimani na wafasiri katika lugha ya Kiswahili  Tatizo hili linatokana na   historia ya muda mrefu ya serikali zetu kutotilia maanani fani hii  Hata hivyo,   jitihada zinafanywa kama sio kuanzisha vyuo maalumu lakini kuwa na kozi za   fani hiyo  Tayari Chuo Kikuu cha Dodoma kimeanzisha kozi ya ukalimani   ambapo Chuo Kikuu cha Dar es Salaam kinazidi kuimarisha mitaala ya kozi ya   ukalimani na kuanzisha kozi za ukalimani katika ngazi ya shahada za awali na   umahiri  Tafsiri ya maandishi na nyaraka katika lugha ya Kiswahili si nyenzo   muhimu tu ya kuhifadhi lugha ya Kiswahili bali pia katika kuelimisha umma   kuhusu matumizi fasaha ya lugha ya Kiswahili katika fani mbalimbali  Kiswahili Kufundishia katika Elimu   Matumizi ya lugha kufundishia ni njia nyingine ya kuhifadhi na kueneza lugha   yoyote ile  Kwa mujibu wa Whitely (1969), Kiswahili kilipata nafasi ya kukua na   kuenea kilipopewa nafasi ya kutumika kama lugha ya kufundishia elimu ya   msingi enzi za wakoloni  Mwaka 1967 Kiswahili kilipotangazwa kuwa lugha ya   kufundishia, kiliendelea kutumika kama lugha ya kufundishia elimu ya awali,   msingi, mafunzo ya cheti cha ualimu na elimu ya watu wazima  Hata hivyo,   mpaka sasa Kiswahili hakijapewa fursa ya kutumika kufundishia katika elimu ya   juu  Kuanzia ngazi ya elimu ya sekondari hadi elimu ya juu lugha ya kufundishia   ni Kiingereza  Kusitasita kwa matumizi ya lugha ya Kiswahili katika elimu   kunatokana na mawazo kuwa Kiswahili ni lugha duni hivyo haiwezi kufundishia   hasa masomo ya sayansi  Madai haya kwamba Kiswahili hakijitoshelezi hivyo   hakiwezi kufundishia masomo ya sayansi tunaona hayana mashiko  Mjadala wa   Kiswahili kujitosheleza katika kufundishia elimu ya juu umejadaliwa na   kusisitizwa katika tafiti na warsha nyingi zilizofanyika kuhusu suala hili   ukiwemo utafiti wa Mlama na Matteru (1977) uliosimamiwa na Baraza la   Kiswahili la Taifa (BAKITA)  Wataalamu wengine katika mjadala huu ni   Rubagumya (1994) na Roy-Campbell na Qorro (1997)  Kutotumia lugha ya Kiswahili katika elimu kunadhoofisha na kudumaza   matumizi ya lugha ya Kiswahili na kuzorotesha uhifadhi wa lugha ya hiyo  Tanzania inaweza kujifunza kutoka nchi nyingine  Kutokana na Broomfield   (1991), lugha ya Kiingereza iliweza kuhifadhiwa na kukua kwa sababu lugha   hiyo ilitumika katika kufundishia elimu  Halikadhalika, Broomfield (1991)   anasema awali lugha ya Kilatini ndiyo iliyokuwa inatambulika kuwa lugha ya   wasomi wakati lugha ya Kiingereza ilionekana kuwa ni lugha duni  Hivyo,   Kilatini kilitumika katika vitabu vya shule na elimu  Waingereza wenyewe   Book Review: Mabepari wa Bongo 18   waliibeua lugha yao wakidai kuwa haijitoshelezi na kwa kweli kwa wakati ule   ilikuwa hivyo  Lakini baada ya Kiingereza kukubalika kwa matumizi ya shule   sasa ni lugha iliyoendelea kimataifa na imedhihirisha uwezo wake katika   kufundishia masomo ya sayansi  Vitabu vingi vya masomo vilichapishwa na   vingine kutafsiriwa katika Kiingereza  Nyaraka na ripoti kuhusu elimu   ziliandikwa kwa lugha ya Kiingereza  Mchakato huu ulifanya maandishi mengi   kupatikana sehemu nyingi katika lugha ya Kiingereza na sasa yameenea duniani   pote  Maendeleo haya tuyategemee katika lugha ya Kiswahili ikiwa tutakubali   kuitumia kama lugha ya kufundishia ngazi zote za elimu  Itakumbukwa kwamba   mara tu baada ya kupata uhuru na Kiswahili kutangazwa kuwa lugha ya   kufundishia elimu ya msingi mwaka 1967, vitabu vingi viliandikwa na   kuchapishwa na asasi zilizopewa dhamana ya kuendeleza lugha ya Kiswahili   kama Taasisi ya Elimu Tanzania (1963), Taasisi ya Uchunguzi wa Kiswahili   (1963) ambapo mwaka 2009 iliungana na Idara ya Kiswahili ya hapo hapo Chuo   Kikuu cha Dar es Salaam na kujulikana kama Taasisi ya Taaluma za Kiswahili   (TATAKI), na Baraza la Kiswahili la Taifa (1967)  Mchakato huu umesaidia   kuhifadhi lugha ya Kiswahili ya elimu katika maandishi na kuisambaza sehemu   nyingine  Matangazo na Mabango ya Biashara yashamiri kwa Kiswahili   Eneo jingine ambalo lugha ya Kiswahili inaweza kuhifadhiwa na kuenezwa ni   kupitia matangazo na maelekezo mbalimbali ya biashara  Kiswahili kina nafasi   kubwa sasa ya kujulikana katika soko la kimataifa na kulindwa kupitia mkondo   wa biashara hasa enzi hizi za utandawazi  Ni muhimu tueleze kuwa utandawazi ni   dhana pana ambayo hutegemea zaidi mtazamo wa mtumiaji  Kwa mujibu wa   Shirika la Fedha la Kimataifa ‘utandawazi ni tukio la kuunganishwa kwa karibu   kwa masoko ya bidhaa na huduma za mtaji’ (IFM, 1997:112)  Kama   inavyoonekana ufafanuzi huu una mwegemeo wa kiuchumi  Kwa upande wa   utamaduni, Little (1996) anafafanua kwamba ‘utandawazi ni usambazaji wa   habari, amali na usawiri mpya wa kuitazama dunia inayoenda kwa utamaduni   unaofanana pote duniani’  Hivyo, kwa kutumia teknolojia ya kisasa ya kusikia na   kuona utandawazi ni mfumo maalumu unaokusudia kutamalaki mataifa yote bila   kujali utamaduni (lugha ikiwemo) wa jamii au mipaka ya kijiografia ya taifa   moja  Kama ilivyo katika uchumi na siasa lengo ni kudhoofisha utamaduni,   uliojikita katika mipaka ya kijografia ya taifa hilo  Kumbe basi utandawazi ni   miongoni mwa sababu zinazoweza kudhoofisha lugha kama sio kuziua kabisa  Hivyo basi, tunapendekeza kuwa badala ya matangazo na maelekezo kwa mfano   lebo za bidhaa, biashara, na alama za barabarani kuandikwa kwa lugha za kigeni   Kiswahili kitumike sambamba na lugha hizo  Kauli hii haimaanishi kuwa lugha   ya Kiswahili haitumiki kabisa katika matangazo na maelekezo ya biashara  Book Review: Mabepari wa Bongo 19   Kinachoongelewa hapa ni matumizi ya Kiswahili katika uwanja huu bado   hayaridhishi  Kwa mfano, maelekezo katika barabara zinazotengenezwa huweza   kuandikwa “diversion” badala ya kwa Kiswahili “chepuka” au “pita njia hii”  Vilevile, lebo nyingi na maelekezo mengi katika bidhaa zinazoingizwa kutoka   nchi za nje yameandikwa kwa lugha za kigeni  Pale yanapotafsiriwa Kiswahili   chake huwa sio fasaha  Hali hii mbali na kudumaza Kiswahili huweza pia kuwa   ni hatari kwa watumiaji wa bidhaa husika kama hawataelewa maelekezo yake ya   jinsi ya kuzitumia  Matumizi ya Kiswahili katika bidhaa yatasababisha lugha ya   Kiswahili kuvuka mipaka ya Tanzania kwa kuwa watumiaji wa bidhaa zetu   watapenda kujifunza lugha iliyoandikwa humo  Tayari yapo maneno mengi ya   Kiswahili yanayotumika katika utalii kama vile “simba” na katika michezo ya   watoto kama vile “jenga”, na mengineyo ambayo yameingia katika lugha ya   Kiingereza kwa mkondo wa biashara  Si ajabu kuyakuta maneno haya katika   maduka yanayouza michezo ya watoto huko Marekani na katika video za watoto  Matumizi ya Tovuti, Intaneti na Vifaa vya Kisasa   Lugha inapata fursa ya kuendelea na kuhifadhiwa kama itatumika katika   teknolojia kupitia teknolojia ya mawasiliano ya mtandao wa intaneti na matumizi   ya kompyuta (Crystal, 2000:141)  Intaneti ni mtandao wa mawasiliano   unaojumuisha maelfu ya tando zilizounganishwa kwa kutumia teknolojia ya   mawasiliano ya kompyuta (Sewangi, 2003)  Hivyo katalogi, benki za data ya   msamiati wa lugha na maandishi ya taarifa mbalimbali kupitia intaneti zinaweza   kutafsiriwa na kuhifadhiwa humo  Vilevile kupitia kompyuta, taarifa mbalimbali   zinaweza kutangazwa na kuhifadhiwa kupitia tovuti kwa mfano taarifa za afya,   magonjwa kama vile UKIMWI, biashara, siasa, na kadhalika  Mchakato huu   mbali na kutoa mchango mkubwa katika uhifadhi wa Kiswahili katika muundo   wa kompyuta, unachangia kukuza na kueneza istilahi za nyanja hizi  Sewangi   (2003) anaeleza kuwa programu za kompyuta na intaneti zina nafasi kubwa ya   kukuza Kiswahili kupitia programu mbalimbali za mtandao wa intaneti kama   inavyofanyika katika programu ya injini ya google ambapo lugha ya Kiswahili   inatumika kama lugha ya mawasiliano  Katika programu hii Kiswahili hutumika   kumuelekeza mtumiaji jinsi ya kuitumia ili kutekeleza jukumu lake  Aidha,   uwasilishaji wa mada za Kiswahili katika mtandao wa intaneti umesaidia   kukikuza Kiswahili sehemu mbalimbali duniani  Umetoa fursa ya kuelimisha   watu duniani kuhusu lugha ya Kiswahili na wao pia kupata nafasi ya kuchangia   hoja zao kwa njia ya mtandao  Mfano mzuri wa uchangiaji huu ni mradi wa   Kamusi ya Kiswahili unasimamiwa na Chuo Kikuu cha Yale cha Marekani  Watu   wanaweza kuchangia mradi huu kupitia tovuti (www  yale  edu/swahili/-3k)  Mbinu nyingine inayoweza kuhifadhi na kueneza Kiswahili ni kuwa na kanzi  Kanzi ni hifadhi kubwa ya data na taarifa mbalimbali ndani ya tovuti  Taarifa hizi   Book Review: Mabepari wa Bongo 20   huandaliwa na watafiti, walimu au wataalamu wa Kiswahili zinazohusu mada   mbalimbali za Kiswahili, mathalani taarifa za ufundishaji, ripoti za utafiti na   kadhalika  Kwa mujibu wa Sewangi (2003), katika kutambua umuhimu wa   kompyuta na intaneti katika kukuza na kupanua wigo wa matumizi ya Kiswahili,   tayari Taasisi ya Uchunguzi wa Kiswahili (TUKI)2   ilishaanzisha mradi huu ili   kuwa na kanzi yake  Kwa hali hii lugha ya Kiswahili itaweza kusambazwa katika   sehemu mbalimbali duniani  Si kusambazwa tu bali kuhifadhiwa  Mathalani,   programu za kompyuta za kufundishia Kiswahili katika muundo wa sidii (CD) ni   muhimu kwa kuwa programu za Kiswahili zinaweza kuuzwa katika soko la   Kimataifa hivyo kuliingizia pato taifa  Uhifadhi wa lugha kwa kutumia mtandao wa intaneti ndio njia bora zaidi kuliko   maandishi kama vile vitabu na makala kufuatana na mtazamo wa Crystal (2000)  Hii ni kwa sababu ili maandishi yaliyohifadhiwa humo yaweze kudumu na   kusomeka vizazi hadi vizazi hadhari kubwa inahitajika katika utunzaji  Vitabu na   maandishi mengine yanaweza kuharibika kutokana na kumwagikiwa na vitu vya   majimaji, tindikali au kutojaladiwa vizuri  Mazingira ya vyumba vya kuhifadhia,   kama vile, maktaba na makavazi, yasipoangaliwa mara kwa mara kwa kuondoa   mgandamano wa mavumbi yatasababisha maandishi kufutika  Ijapokuwa wataalamu wa lugha ya Kiswahili wamepiga hatua katika kuingiza   programu za kufundisha lugha ya Kiswahili katika hatua mbalimbali ambazo   zimesababisha kuenea kwa lugha ya Kiswahili kimataifa, bado jitihada zaidi   zinahitajika  Inaelezwa kuwa ni lugha chache za Kiafrika zinazotumia njia hii  Kutokana na taarifa ya International Internet Provider (VerSign) ya mwaka 2008   ni asilimia 10% tu ya lugha hizo ambazo zinatumia mfumo wa intaneti   ikilinganishwa na asilimia 28% ya lugha 36 zenye asili ya kigeni zinazotumia   intaneti  Lugha ya Kiingereza inaongoza kwa matumizi makubwa ya intaneti   ambapo asilimia 65% -70% ya maandishi yako katika lugha hiyo  Kwa ufupi ni   kuwa mtandao wa intaneti ni maktaba kwa wataalamu wa kizazi hiki na kijacho  Mbali na intaneti, wakuza lugha hawana budi kutumia teknolojia mpya ya   kurekodi taarifa mbalimbali za Kiswahili kwa kutumia kanda za sauti, video na   CD-ROM  Hivi ni vifaa muhimu sana katika kuhifadhi taarifa zinazotumia sauti  Mbinu hii inaweza kutumika pia kuwarekodi watu mahiri na wataalamu wa lugha   ya Kiswahili  Tanzania imepoteza taarifa nyingi muhimu kuhusu ufasaha wa   lugha au matumizi ya maneno zilizotolewa na wazee wenye ujuzi wa lugha kwa     Kuanzia mwaka 2009 Taasisi ya Uchunguzi wa Kiswahili na Idara ya Kiswahili, zote za Chuo   Kikuu Dar es Salaam zimeungana na kuwa Taasisi ya Taaluma za Kiswahili  Book Review: Mabepari wa Bongo 21   vile hazikuhifadhiwa popote  Jitihada zifanyike kurekodi misemo fasaha ya   Kiswahili, hadithi na nyimbo kwa vizazi vijavyo  Uswahilishaji wa programu za kompyuta pia ni muhimu katika kuhifadhi   Kiswahili katika mitandao ya intaneti  Uswahilishaji ni mchakato wa kutafsiri   lugha kutoka Kiingereza kwenda katika lugha ya Kiswahili  Uswahilishaji wa   programu za kompyuta unawezesha watumiaji wa kompyuta kuelewa maana ya   maneno yaliyo katika lugha ya Kiingereza  Kwa bahati nzuri mchakato huu   unaendelea katika Chuo Kikuu cha Dar es Salaam ambapo maneno ya programu   za kompyuta zilizoandikwa kwa lugha ya Kiingereza zinatafsiriwa kwa Kiswahili   (taz  taarifa za mradi wa Kilinux wa program Huria, 2006 wa Idara ya Sayansi ya   kompyuta ya Chuo Kikuu, Dar es Salaam)  Baadhi ya maneno yaliyotafsiriwa   kutoka Kiingereza kwenda katika Kiswahili ni bofya (click), rambaza (surf) na   mengi mengineyo ambayo yameanza kuwa maarufu katika programu ya Google  Utafiti katika Lugha za Kibantu   Wataalamu wa lugha wanaweza kuhifadhi data kwa kupitia tafiti mbalimbali za   lugha ya Kiswahili  Utafiti ni wa lazima ili kupata majibu ya matatizo mbalimbali   yahusuyo lugha ya Kiswahili  Mathalani, kunahitajika tafiti za kutosha zifanyike   katika makabila mbalimbali ili kukusanya istilahi mbalimbali kwa ajili ya   kuongeza msamiati katika lugha ya Kiswahili  Kwa mujibu wa Sera ya   Usanifishaji wa Lugha ya Kiswahili iliyotolewa na BAKITA (1990) ni kwamba   lugha za makabila zitumike katika kuendeleza lugha ya taifa kwa kuipatia istilahi   katika fani mbalimbali za elimu  Baadhi ya istilahi za Kiswahili zilizotokana na   lugha za Kibantu ni Ikulu, ambalo limetoka katika lugha ya Kinyamwezi, mbuti   kutokana na ‘embut’ katika lugha ya Kimasai  Utafiti utasaidia kutengeneza   benki ya maneno yanayotokana na lugha za makabila  Ilivyo sasa hakuna utafiti   wa kutosha unaofanyika hali inayosababisha wataalamu wa lugha kutegemea   zaidi lugha ya Kiingereza  Istilahi nyingi ambazo zimeingizwa katika lugha ya   Kiswahili zimetoholewa kutoka lugha ya Kiingereza  Hifadhi za Nyaraka   Kazi ya kuhifadhi na kulinda urithi wetu wa utamaduni utilie maanani uhifadhi   wa nyaraka na maandiko mbalimbali ya lugha ya Kiswahili  Vituo kama vile   Makumbusho ya Taifa ni muhimu si tu kwa kuwavutia watalii bali pia kwa   kuhifadhi nyaraka mbalimbali muhimu  Hata hivyo, katika vituo hivi   kunakosekana majuzuu, nyaraka na maandishi yanayohusu lugha ya Kiswahili  Kumbukumu hizi ni muhimu katika kuhifadhi na kutunza historia ya lugha ya   Kiswahili  Kwa mujibu wa Batibo (2005) sababu mojawapo iliyofanya Kiswahili   kuchaguliwa kuwa lugha ya mawasiliano katika Umoja wa Afrika, miongoni   mwa lugha nyingine za Kiafrika, ni kwa kuwa na historia ndefu ya maandiko  Book Review: Mabepari wa Bongo 22   Halikadhalika, kwa mujibu wa Chimerah (1998) na Nurse na Spear (1985)   uthibitisho wa kumbukumbu za aina hiyo ulitokana na mashairi ya watu   mashuhuri kama vile Utendi wa Tambuka ulioandikwa mnamo karne ya 16  Nyaraka hizi zenye historia ndefu zilisaidia kujua maendeleo ya lugha ya   Kiswahili  Hata hivyo, nyaraka nyingi zilizoandikwa kwa lugha ya Kiswahili   hazipatikani kwa sababu hakuna makavazi ya kutosha hasa katika sehemu za   makumbusho ya uhifadhi wa mikusanyo hiyo  Makavazi zilizopo katika taasisi na   vyuo kama vile Taasisi ya Taaluma za Kiswahili – Chuo Kikuu cha Dar es   Salaam, makavazi ya Chuo Kikuu cha Zanzibar, Chuo Kikuu Huria cha Tanzania   na katika vyuo vingine hazikidhi haja  Hivyo ni vema kuweka utaratibu wa   kujenga makumbusho na makavazi maalumu kwa ajili ya kutunza na kuhifadhi   taarifa na takwimu na kumbukumbu zilizoandikwa kwa lugha ya Kiswahili kwa   matumizi ya vizazi vijavyo  Na pale ambapo tayari zipo ziimarishwe na   kushehenezwa na nyaraka mbalimbali kuhusu lugha ya Kiswahili  Kiswahili Kitambuliwe Kisheria   Kwa mujibu wa Fishman (1991:10) hadhi ya lugha ni pale inapotamkwa katika   katiba ya nchi kuwa ni lugha rasmi  Kwa mujibu wa maelezo yake kauli ya   namna hii inaifanya serikali kuipatia nyenzo ya kuiendeleza lugha hiyo  Ijapokuwa Kiswahili kilitamkwa kuwa lugha ya taifa na lugha rasmi   haikutamkwa katika Katiba ya Jamhuri ya Muungano wa Tanzania ya mwaka  Utambuzi wa aina hii katika katiba mama unaipa hadhi lugha ya Kiswahili   kutambuliwa kisheria na kubeba hadhi kubwa katika jamii  Zipo hasara nyingi za   kutokuwa na tamko la kisheria kuhusu nafasi ya Kiswahili katika taifa  Ukosefu   wa tamko rasmi kuhusu nafasi ya Kiswahili kumedhoofisha hatua mbalimbali za   uhifadhi wa lugha hii  Kufuatana na Sera ya Utamaduni (1997) iliyofanyiwa   marekebisho mwaka 2009, upungufu huu umesababisha “kukosekana kwa   mkakati rasmi wa kuendeleza lugha hii kitaifa na kimataifa”  Kuingizwa kwa   tamko la kisheria katika katiba mama kutasababisha lugha ya Kiswahili kupewa   haki zake zinazohusiana na matumizi yake katika taifa  Tamko hili litatoa   msukumo kwa serikali kuona umuhimu wa kutoa fedha kwa ajili ya mipango   mbalimbali ya kuendeleza lugha ya Kiswahili  Kwa ufupi ni kuwa ufinyu wa   matumizi ya lugha ya Kiswahili unatokana na kukosekana kwa tamko hili ambalo   kwa kiasi kikubwa umechangia katika kuinyima lugha hii fursa ya kutumika,   kuhifadhiwa, kulindwa na hivyo kupanua wigo wa matumizi yake  Kwa bahati   nzuri rasimu ya Katiba Mpya Pendekezwa ya mwaka 2014 imezingatia umuhimu   wa tamko hili la kisheria katika Katiba hiyo kwenye Ibara ya 4 (1) “Lugha ya   Taifa ya Jamhuri ya Muungano wa Tanzania ni Kiswahili na itatumika katika   mawasiliano rasmi ya Kitaifa na Serikali”  Aidha, Katiba imeweka kipaumbele   cha matumizi ya lugha katika Ibara ya 4 (2), “lugha ya Kiingereza au lugha   nyingine yoyote ya kimataifa inaweza kutumika kama lugha rasmi ya   Book Review: Mabepari wa Bongo 23   mawasiliano ya serikali pale inapohitajika”  Tunaamini kuwa matamko kama   haya kuhusu nafasi ya Kiswahili yatatoa msukumo kwa serikali kutoa nyenzo na   misaada kwa ajili ya maendeleo ya Kiswahili  Vilevile, itashiriki kikamilifu   katika jitihada za kuilinda, na kuihifadhi kama amali muhimu ya taifa  Kutoa Mafunzo Anuwai   Utoaji wa mafunzo thabiti ni njia nyingine inayohitajika katika kulinda na   kuhifadhi lugha ya Kiswahili  Kuna haja ya kutoa mafunzo thabiti   yanayotambulika ya cheti kama vile diploma au shahada katika viwango   mbalimbali badala ya kutegemea mafunzo ya muda mfupi kama vile warsha na   semina tu  Mafunzo thabiti katika fani ya ukalimani, tafsiri, ukuzaji wa mitaala,   utafiti, na ualimu yaandaliwe na kutolewa  Walimu wa lugha ya Kiswahili inabidi   wapatiwe mafunzo kwa kutumia mbinu za kisasa  Kuhusu mtatizo ya upungufu   wa wataalamu wa tafsiri na ukalimani kama ilivyoelezwa awali katika makala   haya hakuna budi vyuo vikuu na taasisi za elimu kutoa kipaumbele katika   uzalishaji wa wakalimani na wafasiri  Nyaraka zinazotafsiriwa katika vikao vya   Umoja wa Afrika kwa lugha ya Kiswahili ni hazina nzuri ya kuhifadhi lugha ya   Kiswahili  Kuhamasisha Jamii   Uhamasishaji wa wananchi ni wa lazima ili jamii ijue umuhimu wa lugha ya   Kiswahili katika maisha yao  Wazazi wana jukumu kubwa la kuwafundisha   watoto wao kuhusu umuhimu wa lugha ya Kiswahili kwa utambulisho wao   kitaifa  Wananchi watambue kuwa lugha ya Kiswahili ni hifadhi ya utamaduni   wa jamii kwa ajili ya vizazi vijavyo  Ilivyo sasa wazazi wengi wamekuwa   sehemu ya kukipiga vita Kiswahili kwa madai kuwa hakina manufaa   ikilinganishwa na Kiingereza ambayo ni lugha inayoambatana na elimu  Kwa   mujibu wa Crystal (2000), lugha yoyote ile inaweza kutoweka kama watoto   hawatafundishwa lugha hiyo na wazazi wao hata kama inazungumzwa na   mamilioni ya watu  Hali hii imewahi kutokea katika lugha ya Kihawaii ambayo   ni miongoni mwa lugha rasmi inayozungumzwa na watu wengi nchini Hawaii  Katika karne ya 19 lugha hii ilikuwa ina wazungumzaji takribani 37000 lakini   sasa ina wazungumzaji 8000 tu  Kupungua kwa wasemaji wa lugha hii   kumetokana na kupanda kwa hadhi ya lugha ya Kiingereza kama lugha ya   kufundishia katika shule zote za umma na binafsi  Halikadhalika, Akasaka na   wenzake (2008) wanaongezea kuwa sababu nyingine ni wazazi kutaka watoto   wao wajifunze lugha ya Kiingereza ili waendelee kielimu  Ili kuzuia lugha hii   isife ilibidi mikakati ya kuanzisha shule za Kihawaii na kufundisha walimu   pamoja na kuweka programu thabiti za masomo ya lugha ilitekelezwa  Hivyo   basi, kwa upande wa Kiswahili ni wajibu wa wazazi kushirikiana na wataalamu   Book Review: Mabepari wa Bongo 24   wa lugha na serikali kutumia mbinu mbalimbali ili kuilinda lugha hii  Njia   mojawapo ni hii ya kuwafundisha watoto lugha ya Kiswahili  Kupambana na Athari za Utandawazi wa Lugha za Kigeni   Lugha inaweza kudhoofika hata kutoweka kutokana na athari za utandawazi  Kwa mujibu wa Opera (2005), lugha ya Kiswahili inaathiriwa na lugha ya   Kiingereza  Utandawazi unaotukuza lugha ya Kiingereza na utamaduni wake   umewafanya Watanzania kuamini kuwa lugha yao ya Kiswahili ni duni hivyo   hakuna umuhimu wa kujifunza Kiswahili isipokuwa Kiingereza  Hivyo jamii   haina budi kuelimishwa kuhusu ugandamizwaji unaofanywa katika lugha ya   Kiswahili na jinsi wananchi wanavyokoseshwa fursa ya kuitumia katika   kufundishia elimu  Mitazamo hasi kama hii huzorotesha ujifunzaji na uhifadhi wa   lugha ya Kiswahili  Kuwekeza katika Kiswahili   Jukumu la ugharimiaji wa shughuli za Kiswahili ni la serikali kwa kushirikiana   na wananchi wenyewe  Serikali haitoshi kuweka sera, kuratibu na kusimamia   uendeshaji bila ya kugharimia shughuli za uhifadhi na uendelezaji wa lugha ya   Kiswahili  Serikali haina budi kutoa fedha kwa ajili ya kuziwezesha asasi za   serikali zinazojishughulisha na maendeleo ya lugha ya Kiswahili kama Baraza la   Kiswahili la Taifa  Hii ni pamoja na kununua vifaa vya teknolojia ya kisasa kama   kompyuta kwa ajili ya intaneti, mashine za kurekodia na nyenzo nyinginezo  Hitimisho   Lengo la makala haya lilikuwa kujadili njia mbalimbali zinazoweza kutumika   katika kuhifadhi lugha ya Kiswahili ili kuongeza wigo wa matumizi yake  Makala yameonyesha kwamba uhifadhi wa lugha unahusu lugha yoyote ile bila   kujali kama ni ya kabila lenye wazungumzaji wachache au lugha ya mawasilino   mapana ambayo ina wazungumzaji wengi kama lugha ya taifa  Makala   yamejadili baadhi ya njia zinazoweza kutumika katika kuhifadhi, kulinda na   kupanua wigo wa matumizi ya lugha ya Kiswahili  Baadhi ya njia zilizojadiliwa   ni kuitumia lugha ya Kiswahili katika maeneo yote ya taifa, kama vile   kufundishia elimu, vyombo vya habari, na teknolojia ya kisasa kwa maana ya   intaneti na kompyuta  Kunukuu na kuandika taarifa pamoja na kuzitafsiri kwenda   lugha ya Kiswahili pia ni miongoni mwa nyenzo muhimu katika kuweka   kumbukumbu za lugha  Sanjari na hayo, makala yameonyesha umuhimu wa jamii   kushiriki katika kuhifadhi lugha, mathalani kwa kuwafundisha watoto lugha ya   Kiswahili  Vilevile, imeonyesha nafasi ya serikali na asasi zake katika kutoa   mafunzo thabiti na kuwekeza katika maendeleo ya lugha  Kati ya changamoto   zilizoonekana katika mjadala huu ni udhaifu wa serikali katika kuwekeza katika   maendeleo ya lugha ya Kiswahili yanayofanywa na asasi za ukuzaji wa   Book Review: Mabepari wa Bongo 25   Kiswahili  Changamoto nyingine ni ushiriki wa wazazi katika kuhamasisha jamii   kuhusu dhima ya lugha ya Kiswahili katika taifa na jinsi ya kushirikiana na asasi   nyingine katika shughuli za kuhifadhi na kulinda lugha ya Kiswahili  Maoni   kuhusu jinsi ya kukabiliana na upungufu huo pamoja na njia muafaka za jinsi ya   kulinda na kudumisha lugha ya taifa, kwa vizazi vijavyo yamependekezwa na   kujadaliwa  Ni matumaini ya msomaji kuwa makala haya yametoa changamoto   kuhusu umuhimu wa kuilinda, kuihifadhi na kuikuza lugha yetu ya taifa,   Kiswahili, nchini Tanzania  Marejeo   Akasaka, A, Shin, M and Stein (2008)  Endangered languages: Information and   resources on Dying languages  London: Cambridge University Press  Batibo H  M  (2005)  “Kiswahili na lugha nyingine za Africa katika Ulimwengu   wa Utandawazi”  Makala ya kongamano la Kimataifa la Jubilei ya TUKI,   Dar es Salaam: TUKI  uk 84-98  Broomfield, G  W  (1991)  Africa: Journal of the International African Institute  London: Cambridge University Press  Cooper, R  L  (1989)  Language Planning & Social Change  London: Cambridge   University Press  Crystal, D  (2000)  Language Death  London: Cambridge University Press  Fishman, J  (1991)  Reversing Language shift  Theory and Practice of assistance   to threatened languages  Clevedod: Multilingual Matters  Fishman, J  (2001)  Can threatened languages be saved?Reversing language   Shift Revisited: A 21st Centuary Perspectice  Clevedon: Multilingual   Matters  International Monentary Fund (1997)  World Economic Outlook  IFM  Kamusi ya Kiswahili Sanifu (1981)  Nairobi: TUKI na Oxford University Press  Katiba ya Jamhuri ya Muungano wa Tanzania ya Mwaka (1977, 2005)  Dar es   Salaam: Mchapaji Mkuu wa Serikali  Kiango, G  J  (2000)  “Ukuzaji wa Kiswahili katika karne ya 21”, katika Kiswahili   katika karne ya ishirini na moja  Dar es Salaam: TUKI  uk 27-34   ______ (2002)  “Nafasi ya Kiswahili katika Ujenzi wa Jamii Mpya ya Afrika   Mashariki” APP 72 Swahili Forum IX pp143-154  Little, A  W  (1996)  “Globalizaton and educational research: what context   counts?” in International Journal of Development  Vol  No  4, uk 427-  Massamba, D  P  B  (2000) “Kiswahili kama Lugha ya mawasiliano na Matumizi   yake katika Vyombo vya Habari” katika Kiswahili katika karne ya   ishirini na moj  Dar es Salaam: TUKI  Book Review: Mabepari wa Bongo 26   Mlama P  na Matteru M  (1977)  Haja ya Kutumia Kiswahili Kufundhishia katika   Elimu ya Juu  Da es salaam: BAKITA   Msanjila, Y  P  (1997)  Towards a policy on the use of Kiswahili in Africa, in   Kiswahili  Vol 60, pp 61-67  Dar es Salaam: Department of Kiswahili  Mtesigwa, P  K (2004)  “Utandawazi na Dhima ya Kiswahili”, katika Kiswahili   na Utandawazi Dar es Salaam: BAKITA  uk 18-33  Mufwene, S  (2004)  "Language birth and death"  Annual Review of   Anthropology  33: 201–222  Noel, K  (2007)  “Nafasi ya Istlahi za Kiswahili katika katika mawasiliao ya   Umma” Makala yaliyowasilishwa katika Kongamano la Kimataifa la   Idhaa za Kiswahili Duniani Tarehe 12-15 Oktoba, 2007 Dar-es –salaam,   Tanzania   Odea, I  (2005)  “Athari za ulimwengu wa nje kwa Kiswahili katika ukanda wa   Afrika Mashariki: Balaa au Neema?” Makala ya kongamano la Kimataifa   la Jubilee ya TUKI  Dar es Salaam: TUKI  uk 65-78  Roy- Campbell, Z  M na Qorro, M  S  (1997)  Language Crisis in Tanzania: The   Myth of English Versus Education  Dar-es-Salaam: Mkuki na Nyota   Publishers Ltd  Rubagumya, C  M  (1994)  Teaching and Researching language in African   classrooms  Clevedon: Multilingual matters  Sewangi, S  S  (2003)  “Mchango wa Intaneti katika ukuzaji wa Kiswahili   iliyotolewa katika Maadhimisho ya Siku ya Kiswahili, Dar es Salaam  Shoo, G  (2004)  “Nafasi ya Kiswahili katika vyombo vya habari wakati huu wa   Utandawazi” kutoka makala za Siku ya Kiswahili katika Kiswahili na   Utandawazi  Dar es Salaam: BAKITA  uk 79-87  Swilla, I  (2004)  “Ripoti ya Wakalimani wa Kiswahili kwenye mikutano ya   Wakuu wa Nchi na Serikali wa Umoja wa Afrika, Addis Ababa”  UNESCO (2003)  UNESCO's Atlas of the World's Languages in Danger   categorises 3   rd Edition Paris  UNESCO Publishing  Whitely, W  (1969)  Swahili the Rise of a National language  London: Methuen   & Co  Ltd  Wizara ya Habari Utamaduni na Michezo (1997)  Sera ya Utamaduni  Dar es   Salaam: Government Printer  Wizara ya Habari Utamaduni na Michezo (2007)  Sera ya Utamaduni  Dar-esSalaam: Government Printer  