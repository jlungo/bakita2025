 Forestry and Beekeeping Division - 2021 Idara ya Misitu na Nyuki Agosti, 2021 AGIZO LA KIUFUNDI Na 1 LA 2021 Jamhuri ya Muungano wa Tanzania Wizara ya Maliasili na Utalii UZALISHAJI WENYE UBORA NA TIJA Forestry Idara ya Misitu na Nyuki and Beekeeping - Division 2021 - 2021 2 Idara ya Misitu na Nyuki - 2021 i Idara ya Misitu na Nyuki - 2021 ii DIBAJI Uanzishaji na usimamizi wa mashamba ya miti nchini Tanzania umekuwa ukifanyika kwa kufuata Agizo la Kiufundi Na.1 la 2003. Agizo hilo lilitayarishwa na Idara ya Misitu na Nyuki (FBD), Wizara ya Maliasili na Utalii (MNRT). Lengo la Agizo la Kiufundi ni kuhakikisha kuwa mashamba ya miti yanaanzishwa na kusimamiwa kwa kufuata kanuni za kilimo bora cha miti ya biashara ili kuongeza uzalishaji na ubora wa mazao hayo. Agizo la Kiufundi Na.1 la 2021, ni matokeo ya tafiti mbalimbali zilizofanyika katika sekta ya misitu, maendeleo ya sayansi na teknolojia na matakwa ya kujumuisha kazi zote katika mnyororo wa thamani. Agizo hili limetokana na uzoefu uliothibitishwa wa matumizi ya kanuni za kilimo bora cha miti pamoja na tafiti za kisayansi. Agizo hili ni jumuisho la maelekezo mbalimbali kwa ufupi, maelezo na ufafanuzi zaidi unapatikana katika miongozo ya kiufundi iliyoandaliwa na Wizara inayojumuisha: Mwongozo wa Kiufundi wa Usimamizi wa Mashamba ya Miti (2017), na Mwongozo wa Kiufundi wa Usimamizi Shirikishi wa Moto (2019). Miongoni mwa sababu zilizopelekea kuandaa agizo hili lililoboreshwa ni pamoja na ongezeko la mahitaji ya malighafi bora kutoka katika mashamba ya miti, kuongeza ufanisi katika usimamizi wa shughuli za misitu, kuhifadhi mazingira na utekelezaji wa Sera ya Misitu ya Tanzania. Mbali na mashamba ya miti ya serikali, agizo hili limeandaliwa kwa kuzingatia ongezeko la uwekezaji katika mashamba ya miti kwa wakulima wadogo, wa kati na wakubwa nchini. Agizo hili pia limezingatia shughuli zinazofanywa na sekta nyingine katika usimamizi shirikishi wa moto. Hivyo, agizo hili limeandaliwa ili kuweka mkazo katika kufikia malengo hayo kwa kutoa maelekezo mahsusi ili kuhakikisha kuwa mashamba ya miti yanazalisha malighafi zenye ubora na tija. Idara ya Misitu na Nyuki - 2021 Idara ya Misitu na Nyuki - 2021 iii Utekelezaji wa Agizo hili la Kiufundi na 1 la 2021 unatarajiwa, kwa kiwango kikubwa, kuongeza ubora na uzalishaji wa mashamba makubwa na madogo ya miti Tanzania. Nahimiza uongozi wa mashamba ya miti ya serikali na wadau mbalimbali waliowekeza katika kilimo cha miti, watumie agizo hili ili kuongeza uzalishaji wa mazao bora na yenye tija na hatimaye kukidhi mahitaji ya soko la ndani na nje ya nchi. Dkt. Allan H. J. Kijazi KATIBU MKUU Idara ya Misitu na Nyuki - 2021 SHUKURANI Agizo la Kiufundi Na.1 la 2021 ni matokeo ya mchakato wa ushirikishwaji wa wataalam wenye weledi mkubwa katika sekta ya misitu hapa nchini. Jopo la kuandaa agizo hili lilijumuisha wataalam kutoka Chuo Kikuu cha Sokoine cha Kilimo (SUA), Idara ya Misitu na Nyuki (FBD) ya Wizara ya Maliasili na Utalii (MNRT), Taasisi ya Utafiti wa Misitu Tanzania (TAFORI), Wakala wa Huduma za Misitu Tanzania (TFS) na Mfuko wa Dhamana ya Uendelezaji Misitu Tanzania (FDT). Natoa shukurani zangu za dhati kwa wataalam hao waliotumia muda wao adimu kupitia nyaraka na tafiti mbalimbali na kutoa uzoefu wao katika utayarishaji wa agizo hili. Kujitoa kwao na weledi wao vimedhihirishwa na ubora wa kazi hii waliyoifanya. Utayarishaji wa Agizo hili la kiufundi umegharimiwa na MNRT pamoja na FDT. Aidha uandaaji wa Agizo hii ulisimamiwa na FDT. Wizara inatambua na kuthamini mchango wao katika utayarishaji wa agizo hili. Natoa pia shukrani kwa Programu ya Panda Miti Kibiashara (PFP II) kwa kugharamia uchapishaji wa agizo hili. Dkt. Ezekiel E. Mwakalukwa MKURUGENZI WA IDARA YA MISITU NA NYUKI Idara ya Misitu na Nyuki - 2021 iv . UTANGULIZI Nchini Tanzania upandaji miti wa kiwango kikubwa ulianza kwenye miaka ya 1950. Hivi sasa eneo la mashamba ya miti ya Serikali ni takribani hekta 114,533. Wakati eneo la mashamba ya miti yanayomilikiwa na makampuni binafsi yenye viwanda ni takribani hekta 50,827. Eneo la mashamba madogo binafsi linakisiwa kuwa hekta 415,000. Spishi kuu zilizopandwa ni misindano (65%) na mikaratusi (20%). Eneo linalobakia linajumuisha spishi za Misaji (Mitiki) na Miwati. Lengo kuu la kuanzisha mashamba ya miti makubwa na madogo ni kuhakikisha uwepo endelevu wa mazao ya misitu na uhifadhi wa mazingira. Lengo hili litafikiwa iwapo mashamba hayo yatasimamiwa vema ili ubora na tija ya mashamba hayo viongezeke. Maagizo ya kiufundi ni mkusanyiko wa maelekezo ya kitaalam yatumikayo kuhakikisha uanzishaji, usimamizi na uvunaji sahihi wa mashamba ya miti. Maagizo haya hutayarishwa na pale inapobidi kufanyiwa marekebisho na Idara ya Misitu na Nyuki (FBD) ya Wizara ya Maliasili na Utalii (MNRT). Agizo lililopo lilitolewa na Serikali kupitia FBD Mwaka 2003. Tangu wakati huo yamekuwepo matokeo mapya ya utafiti yahusuyo masuala mbalimbali ya usimamizi wa mashamba ya miti kama vile urefu wa muda wa kusubiri kuvuna, majaribio ya kijenetiki, namna ya kuoanisha spishi mbalimbali na mahali zinapostahili kupandwa (SSMT) na miongozo iliyotolewa na Wizara kama vile Mwongozo wa Kiufundi wa Usimamizi wa Mashamba ya Miti na Mwongozo wa Kiufundi wa Usimamizi Shirikishi wa Moto. Kutokana na mabadiliko haya, Agizo la Kiufundi Na.1 la 2003 limefanyiwa marekebisho. Agizo la Kiufundi Na.1 la 2021 ni matokeo ya marekebisho hayo na litumiwe na wadau wakiwemo wasimamizi wa mashamba ya misitu ya Serikali na watu binafsi wenye mashamba ya miti. Idara ya Misitu na Nyuki - 2021 . KUOANISHA SPISHI NA MAHALI ZINAPOSTAHILI KUPANDWA Moja ya maamuzi muhimu ya kuzingatia wakati wa kusudio la kupanda miti ya biashara ni uchaguzi stahiki wa pale itakapopandwa. Miti hustawi kwa ufanisi inapopandwa kwenye aina ya udongo na tabianchi vinavyoendana nayo. Lengo la maelekezo haya ya kiufundi kwenye uzingatiaji wa uoainishaji huo ni kuhakikisha kuwa kila aina ya spishi inapandwa katika maeneo sahihi ili iweze kupona, kustawi vyema na iwe na ubora na tija. Hii itapunguza athari za mabadiliko ya tabianchi, shambulio la wadudu waharibifu na magojwa ambavyo huleta athari iwapo upandaji umefanyika nje ya eneo stahiki. Mameneja Misitu na wadau wengine wanatakiwa kutathmini sehemu za upandaji unaotarajiwa kwa kufanya upembuzi yakinifu na kutumia kioanisha spishi na mahali zitakapopandwa (SSMT) ili kubaini iwapo maeneo hayo ni sahihi kwa spishi husika kabla ya kuanzisha shamba. Jedwali 2.1 linaonesha orodha ya spishi kuu na mbadala za miti zilizoainishwa kupandwa sehemu mbalimbali za Tanzania. Ufafanuzi wa kina kuhusu aina gani ya spishi na mahali inapostahili kupandwa unapatikana kutoka Kurugenzi ya Uzalishaji Mbegu ya Wakala wa Huduma za Misitu Tanzania (TFS) na Taasisi ya Utafiti wa Misitu Tanzania (TAFORI). Ufafanuzi wa matumizi ya SSMT unapatikana TAFORI. Idara ya Misitu na Nyuki - 2021 2 Jedwali 2.1: Spishi za miti na maeneo (Kanda oanishi) zinapostawi nchini Tanzania Kanda (Mikoa) & Spishi kuu Spishi mbadala (Kigeni) Spishi asili Mwinuko (Tabianchi), Maoni Ziwa Viktoria [Kagera, Geita, Mwanza, Shinyanga, Simiyu, Mara] P. tecunumanii Msindano Pinus caribaea, Corymbia citriodora, Cedrela odorata, Acrocarpus fraxinifolius, Grevillea robusta Msindano, Mkaratusi, Mwerezi, Mti kivuli, Mgrivelia Antiaris toxicaria, Milicia excelsa, Hallearubro stipulata, Trichilia emetica, Podocarpus usambarensis, Khaya anthotheca Mkuzi, Musizi, Mtalawanda/Mushabya, Mvule, Mlearubura, Mgolimasi, Mpodo, Mkangazi -Mwinuko toka usawa wa bahari: m >1000 - Mvua : 800 hadi >1000 - Halijoto: o S 16-27 -Inastahili kwenye hali ya mvua zaidi ya wastani mm 1600 Albizia lebbeck, P. kesiya, Azadirachta indica, Mellia azedarach Mkenge, Mwarobaini, Mkaratusi, Mkilifi Faidherbia albida, Acacia nilotica, A. polyacantha, Afzelia quanzensis, Dalbergia melanoxylon, Julbernadia globiflora, Pterocarpus angolensis, Vitex keniensis Mkababu, Mgunga, Mkongo/Mkora, Mpingo, Mtondo, Muninga, Mfuu Inastawi kwenye maeneo ya wastani wa mm 700 kwa mwaka Uwanda wa Juu [Manyara, Kigoma, Ruvuma, Singida, Dodoma, Tabora, Rukwa, Katavi] (Hakuna) A. crassicarpa, Albizia lebbeck, P. kesiya, Azadirachta indica, E. alba, Mellia azedarach, Casuarina equisetifolia, Tectona grandis (dry area provenance), Terminalia sambesiaca, Bambusa vulgaris var. striata Mkesia, Mkenge, Msindano, Mwarobaini, Mikaratusi, Mkilifu, Mvinje, Msaji (asili uwanda kame), Mkulungo, Mianzi Afzelia quanzensis, Dalbergia melanoxylon, Julbernadia globiflora, Pterocarpus angolensis, Vitex keniensis Mkongo/ Mkora, Mpingo, Mtondo, Muninga, Mfuu -Mwinuko toka usawa wa bahari: m 500 â€“ 1500 -Wastani wa mvua kwa mwaka zaidi ya mm > 700 na chini yake sehemu Halijoto: o S13-31 Miombo ni 40% ya uoto nchini Tanzania. Uendelezaji wa misitu nchini kwa siku zijazo umejikita hapo 93 Idara ya Misitu na Nyuki - 2021 Kanda (Mikoa) & Spishi kuu Spishi mbadala (Kigeni) Spishi asili Mwinuko (Tabianchi), Maoni Maeneo ya Milimani [Mbeya, Iringa, Njombe, Morogoro, Tanga, Kilimanjaro, Arusha] P. patula, Cupresus lusitanica, E. grandis, E. regnans, E. saligna Msindano, Msanduku, Mikaratusi Casuarina junghuhniana, Cupressus lindleyi, Cryptomeria japonica, Cinamomum camphora, Grevillea robusta, P. radiata (aina stamili magonjwa), E. botryoides Corymbia citriodora, E. globulus, E. maculata, E. maidenii, E. microcorys, Eucalyptus hybrids, Arundinaria alpine, Oreobambos buchwaldii, Oxytenanthera braunii, Oxytenanthera abyssinica Mvinje, Msanduku, Misindano, Mwerezi, Kriptomeria, Mkulo (Japani), Mgrivelia, Msindano, Mikaratusi, Mianzi Kwa Nyanda za Juu Kusini tu E. benthamii, E. urophylla, E. badjensis, E. nitens, E. dunnii, E. cloeziana, Eucalyptus hybrids Mikaratusi Beilschmedia kweo, Cordia africana, Cephalosphaera usambarensis, Fagaropsis angolensis, Newtonia buchananii, Olea capensis, P. usambarensis, Vitex keniensis, Ocotea usambarensis, Olea capensis, Juniperus procera, Acacia sieberiana var. sieberiana, A. seyal Mfimbo, Mringaringa, Mtambara, Mafu, Nyutonia, Loliondo, Podo, Mfuu, Mkulo, Loliondo, Mwangati, Mgunga -Mwinuko toka usawa wa bahari ni zaidi ya mm 1000 - Wastani wa mvua kwa mwaka ni zaidi ya m 1000 - Halijoto ni chini ya 0 S 20. - Unyevu hewa uko chini Idara ya Misitu na Nyuki - 2021 4 Kanda (Mikoa) & Spishi kuu Spishi mbadala (Kigeni) Spishi asili Mwinuko (Tabianchi), Maoni Kitako / Kingo za Tao la Milima ya Mashariki [Kilimanjaro, Morogoro, Iringa, Tanga] T. grandis Mtiki/ Msaji odorata, Gmelina arborea, G. robusta, Terminalia superba, T. ivorensis, japonica, Oreobambos buchwaldii, Bambusa bambos Mwerezi, Mfudufudu, Mgrivilea, Mwalambe, Mkriptomeria, Mwanzi Brachylaena huillensis, Entandrophragma stolzii, K. anthotheca, Milicia excelsa, Trichilia emetica, P. angolensis, Sterculia apendiculata, Dalbergia melanoxylon Muhuhu, Mrie, Mkangazi, Mvule, Mgolimasi, Mninga, Mgude, Mpingo -Mwinuko toka usawa wa bahari ni kati ya m 150 -700 - Wastani wa mvua kwa mwaka ni zaidi ya mm 1000 - Halijoto ni chini ya 0 S 15 - 32. - Unyevu hewa upo chini Pwani [Mtwara, Lindi, Pwani, Tanga] P. caribaea P. elliottii, P. tecunumanii Misindano A. crassicarpa, A. auriculiformis, Dalbergia sissoo, E. camaldulensis, E. tereticornis, Eucalyptus hybrids, equisetifolia, junghuhniana, Acacia mangium, Oxytenanthera braunii, Bambusa vulgaris var. striata Mkesia, Mpingo (sisoo), Mikaratusi, Mvinje, Mkasia, Mwanzi melanoxylon, Rhizophora spp. P. angolensis, Sterculia appendiculata Mpingo, Mikoko, Muninga, Mgude -Mwinuko toka usawa wa bahari ni chini ya m 500 - Wastani wa mvua kwa mwaka ni Zaidi ya mm 700 - Halijoto ni chini ya 0 S 20 - Unyevu hewa upo chini ya 60% *Mtiririko wa majina ya Kiswahili unafuata mtiririko wa majina ya botania . KUCHANGANYA SPISHI ZA MITI Kuna umuhimu mkubwa katika kuwa na aina mbalimbali za miti katika mashamba ili kupunguza athari za magonjwa, wadudu waharibifu, mabadiliko ya tabia nchi na ya kiuchumi. Jedwali 2.1 linaonesha orodha ya aina ya spishi za miti kwa ajili ya kuchanganisha huku 115 Idara ya Misitu na Nyuki - 2021 ikitiliwa maanani mahitaji ya soko lengwa. Inaagizwa kwamba, katika mashamba makubwa inatakiwa kupanda angalau aina nne tofauti za miti, na ikiwezekana katika uwiano sawa kwa ukubwa wa eneo. . MBEGU NA VIPANDIKIZI VINGINE Lengo la maelekezo ya kiufundi kwenye eneo hili ni kuhakikisha kuwa mbegu na vipandikizi bora ndivyo vinavyotumika kwa ajili ya ustawishaji wa mashamba yenye ubora na tija. Vipando bora vinapaswa vichukuliwe kutoka kwenye mashamba ya mbegu. Kwa upande wa miti ya asili ambayo haina mashamba ya mbegu, vipando vinatakiwa vipatikane kutoka kwenye viunga vilivyobainishwa kwa lengo hilo. . VITALU VYA MICHE YA MITI Kitalu cha miche ni sehemu ambapo mimea inazalishwa na kukuzwa hadi kimo kinachotakiwa. Lengo la maelekezo ya kiufundi kuhusu vitalu vya miche ya miti ni kuzalisha miche bora, itakayopona na kustawi kwa haraka ipandwapo shambani. Ili kitalu cha miche kiweze kuzalisha vipandikizi bora, yafuatayo yanahitaji kuzingatiwa: . Uchaguzi wa sehemu ya kitalu unatakiwa kujumuisha mchanganyiko rafiki wa tabianchi na hali ya mazingira; . Tumia njia zilizopendekezwa kustawisha miche viriba (sm â€“10 kipenyo mlazo bapa na sm 9-15 kimo), trei za vijishimo vingi au tuta la kusia mbegu; vifaavyo kwa sehemu na spishi; . Tumia mbinu nzuri za kuhudumia miche zinazojumuisha: umwagiliaji, uwekaji kivuli, upunguzaji mtandao wa mizizi, uwekaji mbolea, palizi, udhibiti visumbufu na utasishaji/ uchanjaji; . Weka kumbukumbu za kitalu kwa wakati kuhusu ratiba ya Idara ya Misitu na Nyuki - 2021 6 kumwagilia, uhudumiaji miche, taarifa za hali ya hewa, fedha na wafanyakazi; . Hakikisha kuwa vitambulishi vya matuta ya mbegu ni wazi na sahihi; . Hakikisha kuwa kimo cha miche itakayopandwa ni sm 20 - 35 na kipenyo ukosi mizizi ni mm 3 â€“ 4; na . Zingatia umakini wakati wa kungâ€™oa miche, kufungasha, kuisafirisha na kuihifadhi miche hiyo ili isipate madhara. Undani wa maelekezo haya umefafanuliwa kwenye andiko â€“ Mwongozo wa Kiufundi kuhusu Mashamba Makubwa na Madogo ya Miti (2017). . UANZISHAJI WA MASHAMBA YA MITI Uanzishaji wa mashamba ya miti unajumuisha maandalizi ya mahali itakapopandwa miti, kuchimba mashimo, kuweka nafasi kati ya mashimo na kupanda. Lengo la maelezo haya ya kiufundi kuhusu uanzishwaji wa mashamba ni kuhakikisha kupona kwa miche kunakuwa kwa hali ya juu na ukuaji wa haraka ipandwapo shambani. Maandalizi ya mahali itakapopandwa miti Matayarisho ya mahali itakapopandwa miti yanaweza kufanywa kwa mikono, mashine au kemikali. Utayarishaji wa shamba unaweza kufanywa kwa kupalilia upana wa nusu mita kila upande wa mstari wa miti (tepe) (na ufyekaji) au mahali hapo kulimwa kabisa. Yafuatayo yanatakiwa yazingatiwe: . Epuka utayarishaji wa shamba kwa mitambo wakati wa msimu wa mvua; . Epuka utayarishaji kwenye maeneo yenye miteremko zaidi ya 60%; 137 Idara ya Misitu na Nyuki - 2021 . Usikusanye na kuchoma nyasi na mabaki mengine; . Bakisha miti ya asili yenye thamani; . Bainisha/chora mwonekano na hifadhi sehemu zenye bioanuwai kubwa, maeneo oevu, vyanzo vya maji, makaburi, elimukale, na maeneo ya utamaduni na kutambika; na . Epuka kuanzisha shamba la miti ndani ya mita 60 kutoka vilipo vianzo vya maji. Nafasi ya awali kati ya mti na mti Nafasi kati ya mti na mti zilizooneshwa kwenye Jedwali 6.1 zizingatiwe kwa spishi husika. Jedwali 6.1: Nafasi ya (awali) kati ya mti na mti, zao lengwa na miaka ya kusubiri kuvuna (duru) ya spishi* Spishi Zao lengwa Duru (miaka) Nafasi ya awali mti na mti Pinus species Spishi za misindano Magogo 18 3.0 x 3.0 Miti ya tetefya 11 2.0 x 2.0 Cupressus lusitanica Msanduku Magogo 18 3.0 x 3.0 Gmelina arborea, Grevillea robusta, Cedrella odorata Maesopsis eminii Mfudufudu, Mgrivelia, Mwerezi, Musizi Magogo 20 3.0 x 3.0 Terminalia superba Mwalambe Magogo 20 3.0 x 3.0 Tectona grandis Mtiki/Msaji Magogo 20 2.5 x 2.5 .0 x 3.0 Eucalyptus provenances/ hybrids Mikaratusi / asili nasaba mbalimbali Magogo 18 3.0 x 3.0 Miti ya tetefya 7 2.0 x 2.0 Nguzo 7 2.0 x 2.0 Acacia melanoxylon, Acacia mangium Mtasimana, Mkesia Magogo 18 3.0 x 3.0 Dalbergia melanoxylon Mpingo Magogo 40 4.0 x 4.0 Milicia excelsa Mvule Magogo 32 4.0 x 4.0 Idara ya Misitu na Nyuki - 2021 8 Spishi Zao lengwa Duru (miaka) Nafasi ya awali mti na mti Khaya anthotheca Mkangasi Magogo 30 3.0 x 3.0 Olea capensis Loliondo Magogo 30 6.0 x 6.0 Juniperus procera Mwangati Magogo 40 3.0 x 3.0 Pterocarpus angolensis, Ocotea usambrensis Muninga, Mkulo/Mheti Magogo 30 5.0 x 5.0 Casuarina equisetifolia Mvinje Magogo 18 3.0 x 3.0 Nguzo 7 2.0 x 2.0 Araucaria cunninghamii Araukaria Magogo 30 3.0 x 3.0 Afzelia quanzensis Mkongo/Mkora Magogo 30 5.0 x 5.0 *Majina ya Kiswahili yako chini ya majina ya botania Nafasi kati ya mti na mti inategemeana na: spishi, lengo la mpandaji, upatikanaji wa unyevu hasa kwenye vipindi vya kiangazi, uwezo wa spishi kuhimili magugu na hali ya uchumi. Kuchimba mashimo Uchimbaji wa mashimo unatakiwa ufanywe ifuatavyo: . Mashimo yawe sm 20 - 30 kwa kina, na sm 20 - 30 kwa kipenyo; . Katika maeneo kame kina a mashimo kiwe sm 40 na kipenyo kiwe sm 40; na . Chimba mashimo mara tu baada ya mvua za kwanza ili kurahisisha uchimbaji na kusaidia ongezeko la haraka la unyevu. 159 Idara ya Misitu na Nyuki - 2021 Upandaji Upandaji ni hatua muhimu sana ya kustawisha shamba. Mbinu hafifu za upandaji zikifuatwa hupelekea uponaji wa miche kuwa mdogo na ukuaji hafifu. Upandaji unatakiwa uzingatie yafuatayo: Miche/miche maotea ya kupanda inabidi iwe na kimo cha sm â€“ . 30 na kipenyo cha ukosi mizizi kinacholingana au zaidi ya sm 3 â€“ 4; . Upandaji ufanyike wakati kiwango cha unyevu aridhini ni sm hadi 30; . Gandamiza taratibu na imarisha udongo uzungukao mche ili kuondoa vifuko vya hewa na kufanya udongo na mizizi ya mche kushikamana; na . Upandaji wa kurudishia miche iliyokauka kunatakiwa kufanywa pale ambapo ukaukaji ni sawa au pungufu ya 20% au 10% iwapo idadi ya miche iliyopandwa ni kidogo. . UTUNZAJI WA MASHAMBA YA MITI Matunzo ya shamba baada ya kupandwa yanahitajika ili kuwa na msitu bora na wenye miti timilifu. Hivyo utunzaji wa mashamba unatakiwa ufanyike vema na kwa wakati. Utunzaji huo unajumuisha palizi, upogoaji na upunguzaji idadi ya miti iliyopandwa. Lengo la maelekezo ya kiufundi kuhusu utunzaji wa mashamba ya miti ni kupunguza ushindani wa unyevu ardhini, virutubisho, na nafasi pamoja na mwanga; ili kuimarisha tija na ubora wa mashamba ya miti. Mbinu za kupalilia Palizi inaweza kufanywa kwa kutumia mikono, mashine au kemikali. Palizi inatakiwa kuwa ya upana wa nusu mita kila upande wa mstari Idara ya Misitu na Nyuki - 2021 10 wa miti (utepe) unaoambatana na kufyeka au kuwa kamili. Yafuatayo yanatakiwa kuzingatiwa: . Palizi ifanyike kwa wakati na kwa kiwango cha chini liwe mara mbili kwa mwaka kwa miaka mitatu ya kwanza; . Matumizi ya Taungya yaruhusiwe kwa msimu mmoja na yasimamiwe kwa ukaribu sana; . Palizi la tepe (m 0.5) litumike kwenye kila upande wa msitari wa miti; na . Ukataji wa mitambaa ufanyike wakati wa palizi. Upogoaji Upogoaji unaruhusu kuingia kwa urahisi kwenye mashamba ya miti, unarahisisha ukataji na uondoaji wa miti ipunguzwayo na utoaji wa mbao zisizo na vifundo. Hiyo inaongeza thamani halisi ya shamba. Hivyo wakati wote: . Tumia msumeno mchirizo wa kupogolea wenye makali ili kupata mkato safi na kuepuka kuchana gome la mti; . Epuka upogoaji wakati wa msimu wa mvua kwani gome ni legevu na kubanduka kwenye mti kwa urahisi. Hii inaweza kusababisha kuharibu miti pamoja na vidonda hivyo kuwa mwingilio wa visumbufu na visababisha magonjwa; . Ondoa kati ya 40 â€“ 50% ya taji hai; . Vibanzi vilivyobaki kwenye tawi lililokatwa viondolewe kwani vitaingilia ukuaji wa tishu zinazofunga kidonda; na . Upogoaji ufuate ratiba iliyooneshwa kwenye Jedwali 7.1 na Jedwali 7.2. 171 Idara ya Misitu na Nyuki - 2021 Jedwali 7.1: Ratiba ya upogoaji spishi za kawaida nchini Tanzania Awamu upogoaji Ubora wa eneo Daraja la I Ubora wa eneo Daraja la II Ubora wa eneo Daraja la III Umri miaka Kimo (mita) Wastani Kimo (mita) Upogoaji Umri Miaka Kimo (mita) Wastani Kimo (mita) Upogoaji Umri miaka Kimo (mita) Wastani Kimo (mita) Upogoaji Misindano aina zote (zisizoota upya) 3.0 5.5 2.7 3.5 4.9 2.4 - - - Z.L 5.0 9.8 5.8 5.5 7.3 4.6 7.0 6.1 3.7 C 7.0 13.7 8.2 7.5 10.4 6.1 9.0 7.9 4.9 C Ziotazo upya P. patula (Msindano) umri miaka 1 - 3 3 2.7 5 5.8 7 8.2 Ziotazo upya P. patula (Msindano) zaidi ya miaka 3 4 2.7 6 5.8 8 8.2 lusitanican (Msanduku) 1.0 2.4 1.2 2.0 2.4 1.2 - - - Z.L 3.0 6.7 3.4 4.0 5.5 2.7 5.0 4.0 2.0 C 5.0 10.1 6.7 6.0 7.3 4.9 7.0 5.2 3.4 C 7.0 12.8 8.5 8.0 9.1 6.1 9.0 6.4 4.3 C Fafanuo: ZL =Zao lote; C=Upogoaji wa kuchagua Jedwali 7.2: Ratiba ya upogoaji wa Mtiki/Msaji nchini Tanzania Umri (miaka) Pogoa hadi 2.5 5.0 7.5 Upunguzaji idadi ya miti Upunguzaji huu unalenga kuondoa sehemu ya miti hai kutoka kwenye shamba ili kutunisha uzalishaji wa magogo makubwa. Hivyo: Idara ya Misitu na Nyuki - 2021 12 . Kila mti unatakiwa uthaminiwe kwa upekee na kuwekwa kitambulishi na mthamini stadi; . Upunguzaji ufanyike kwa wakati uliopangwa, utaratibu na kiwango kinachotakiwa; na . Upunguzaji lazima uzingatie ratiba iliyooneshwa (Jedwali 7.3). Jedwali 7.3: Ratiba ya upunguzaji idadi ya miti ya spishi za kawaida nchini Tanzania Spishi Umri (miaka) Idadi (miti kwa hekta) Pinus spp Spishi za misindano 1,111 650 400 0 lusitanica Msanduku 1,111 650 400 0 Tectona grandis Mtiki/msaji 2.5 m x 2.5 m 1,600 800 400 0 Tectona grandis Mtiki/Msaji 3.0 m x 3.0 m 1,111 650 400 0 Grevillea robusta Mgrivelia 1,111 785 370 0 Idara ya Misitu na Nyuki - 2021 Utunzaji wa misindano yenye uoto upya asilia Utunzaji wa misindano inayoota yenyewe kutokana na mbegu zake zilizoanguka, inabidi ufuate yafuatayo: . Katika mashamba madogo yenye umri kati ya mwaka mmoja hadi miaka 3, safisha shamba na weka nafasi ya takribani mita 3 x 3 kati ya miti na mti; . Katika mashamba yenye umri wa zaidi ya miaka 3 safisha shamba, weka nafasi ya takribani mita 3 x 3 kati ya miti na mti kwa umri kati ya miaka 4 hadi 6; na . Maelekezo mengine ya upogoaji na upunguzaji wa miti yanatakiwa yazingatie Jedwali Na. 7.1 na Jedwali 7.3. . AFYA YA MISITU Tabianchi, wadudu waharibifu na magonjwa vinaweza kuwa na athari kubwa kwenye uhai wa mashamba ya miti. Hivyo ni vema vikadhibitiwa ili kuepuka matokeo mabaya kwenye ukuaji na ubora wa mazao ya misitu. Lengo la maelekezo ya kiufundi kuhusu afya ya misitu ni kuhakikisha misitu inakingwa dhidi ya moto, spishi vamizi, wadudu waharibifu na magonjwa ili kukuza tija na ubora. Kuzuia na kudhibiti moto Moto ni tishio kubwa kwenye mashamba ya miti. Hivyo inatakiwa kuchukua tahadhari ili kuepuka athari zinazoweza kusababishwa na moto. Hivyo mpango wa kuzuia na kudhibiti moto unatakiwa utekelezwe kama ifuatavyo: . Kila shamba linatakiwa kuandaa na kusimamia utekelezaji wa mpango wa kuzuia na kudhibiti moto; . Kujenga minara ya kuchunguzia moto kwenye sehemu zenye mwinuko; . Kutengeneza na kutunza barabara za kukinga moto zenye upana wa mita 5 ndani ya msitu na mita 10 au zaidi nje ya msitu; Idara ya Misitu na Nyuki - 2021 14 . Kuwepo kikosi cha kupambana na moto chenye utayari muda wote wakati wa kipindi hatari cha moto; . Fahamu vyanzo vya maji vyenye uhakika; . Hakikisha uwepo na utunzaji wa vifaa vya msingi vya kuzuia na kudhibiti moto; . Weka mfumo wa mawasiliano wa uhakika na haraka; . Dumisha uhusiano mzuri kwa wafanyakazi na wanajamii; . Ondoa mimea/vitu vilivyoungua kisha panda upya spishi zile zile au nyingine za miti; . Tenga viunga vyenye ukubwa wa hekta 30 (au chini yake) ili kupunguza athari kubwa ya moto; . Tunza ukanda bafa wa mita 100 toka mpaka wa kijiji kwa mashamba yaliyopo na mita 200 kwa mashamba mapya; . Tayarisha na hamasisha usimamizi wa sheria ndogo ndogo za moto kwenye vijiji vyenye mashamba ya miti; . Anzisha kamati za moto kwenye vijiji kwa ajili ya kuzuia na kudhibiti moto kwenye mashamba ya miti; . Wape motisha watoa taarifa zihusuzo wale wasababishao mioto msituni kwa maksudi; . Anzisha mifuko ya moto kwenye vijiji vyenye mashamba ya miti ili kusaidia harakati za kudhibiti moto; . Toa taarifa ya matukio ya moto na kiwango cha uharibifu kilichotokea kwa mamlaka; na . Jumuisha mambo yote yahusuyo mioto ya mashambani. kwenye taarifa ya mwaka Kudhibiti wadudu waharibifu na magonjwa Udhibiti wa wadudu waharibifu na magonjwa ni muhimu ili kuhakikisha ukuaji mzuri wa miti kwenye shamba na kupunguza uwezekano wa milipuko ya magonjwa. Wadudu waharibifu na magonjwa kadhaa Idara ya Misitu na Nyuki - 2021 vimetajwa kwenye Mwongozo wa Kiufundi kuhusu mashamba makubwa/madogo uliotayarishwa na FBD. Hivyo ni muhimu vyanzo vya wadudu waharibifu na magonjwa vidhibitiwe kupitia: . Kanuni bora za kilimo cha miti: mipango makini pamoja na ustawishaji miti mzuri vinaweza kupunguza athari za mazingira na kukuza afya ya miti. Kanuni hizo zinajumuisha yafuatayo: a. Panda miche isiyo na magonjwa na itokanayo na chanzo kipana kijenetiki b. Panda miche yenye afya njema na rudishia iliyokufa mapema iwezekanayo Fanya palizi la kuridhisha baada ya kupanda Oanisha spishi na pale ipandwapo na spishi ziwe za aina mbalimbali . Punguza uharibifu wa miche unaoepukika. Aidha athari za mazingira zipunguzwe; . Toa taarifa TAFORI ihusuyo visumbufu na magonjwa yatiliwayo shaka; . Fupisha umri wa kuvuna (duru) kwa miti inayoonekana kushambuliwa na wadudu na magonjwa; . Matumizi ya miche iliyothibitishwa kwa ajili ya kupandwa yazingatiwe; . Wafundishe wafanyakazi jinsi ya kutambua dalili za awali za shambulio la wadudu waharibifu na magonjwa; . Fuatilia kila robo mwaka kwa kutumia wafanyakazi waliofundishwa kutambua dalili za wadudu waharibifu na magonjwa; . Dhibiti wanyamapori na mifugo ambayo inaharibu miti mashambani; na . Ondoa na choma miti yenye ambukizo ili kupunguza usambaaji zaidi. Idara ya Misitu na Nyuki - 2021 16 Udhibiti mimea vamizi Spishi vamizi (IS) ni spishi ziingizwazo nje ya makazi asilia na kuvamia na kudhoofisha spishi za asili. Spishi vamizi zinaendelea kuwa tishio na kuathiri afya na tija ya mashamba ya miti. Orodha ya spishi vamizi zipatikanazo sana msituni ipo kwenye Mpangokazi na Mkakati wa Taifa wa Spishi Vamizi (National Invasive Species Strategy and Action Plan 2019 â€“ 2029). Ili kudhibiti mimea vamizi hatua zifuatazo inabidi zichukuliwe: . Ainisha eneo lililovamiwa na aina ya spishi vamizi ili kudhibiti mtawanyiko; . Fuatilia (kila robo mwaka) spishi ngeni ili kungâ€™amua zile ambazo ni vamizi na zile zinazoweza kuwa vamizi; . Jenga ufahamu wa kuhakikisha kuwa spishi vamizi kuu zinatambuliwa mapema; . Toa taarifa TAFORI ya spishi vamizi zifahamikazo, na zinazoweza kuwa vamizi; na . Ondoa spishi vamizi zote kutoka msituni na mashamba ya miti. . UJENZI NA UTUNZAJI WA BARABARA ZA MSITUNI Kuna aina kuu mbili za barabara za msituni, barabara ya kuingia na barabara barabara-tawi. Barabara ya kuingia inaunganisha msitu na barabara ya umma. Barabara hii inatakiwa ibainishwe na ijengwe wakati wa kuandaa shamba la miti. Kutegemea wingi wa magari na ubora wa viwango vya ujenzi inawezekana kuwepo barabara kuu ya kuingia au barabara ndogo ya kuingia. Barabara-tawi ni kiungo kati ya eneo linalovunwa na barabara ya kuingia, inatakiwa ibainishwe na ijengwe wakati wa maandalizi yauvunaji. Lengo la maelekezo ya kiufundi juu ya ujenzi wa barabara za msituni na matunzo yake ni kutoa mtandao sanifu wa barabara ambao Idara ya Misitu na Nyuki - 2021 unathibitisha mwingilio kwenye eneo la utendaji, uwasilishaji wa vifaa vya kuanzisha msitu, ulinzi na utoaji wa mazao ya misitu unakuwa kwa wakati na kwa gharama nafuu. Viwango vya ujenzi wa barabara za msituni Kanuni za kiuhandisi zitumike wakati wa upembuzi na ujenzi barabara za msituni, rejea Jedwali 9.1. Miundombinu ya kuondoa maji barabarani Maji ni mchangiaji mkubwa wa uchakavu na uharibikaji wa barabara za msituni. Barabara zilizosanifiwa vema huwa na miundo ya kutiririsha nje maji ikijumuisha: mwinuko wa katikati mwa barabara, mifereji ya pembeni, mitaro ya kutolea maji, mitaro-kinga upande wa juu, na matuta ya maji. Penye maji mengi jenga kalavati (tiririshanje mtambuko), tabaka-mbonyeo la zege au madaraja. Vipenyo vya kalavati za kupitisha maji ya mvua zifuate kanuni za uhandisi ambapo kiwango cha mvua (milimita kwa saa), eneo la chanzo cha maji, na kiwango cha upenyaji maji aridhini. Ni muhimu kuwa na kalavati za kuondoa maji katika mifereji ya pembeni (vitiririshanje) ili kuilinda barabara dhidi ya mmomonyoko, maji yaliyotuwama na mafuriko. Jedwali 9.2 linaonesha nafasi elekezi kati ya kalavati za kusaidia mifereji ya pembeni. Jedwali 9.1: Viwango vya vipengele vya usanifu wa barabara za msituni Kipengele cha usanifu Kizio Aina ya barabara Kuu ya kuingia Ndogo ya kuingia Tawi Upana wa eneo miliki la barabara m 30 20 15 Upana wa eneo la ujenzi wa barabara m 9.0 6.5 4.5 Upana wa jamvi la barabara m 6.0 4.5 3.5 Kima cha chini cha nusu kipenyo cha kona m 45 25 15 Kima cha juu mteremko % 10 12 14 Kima cha juu mwinuko/kupanda na mzigo % 6 8 10 Idara ya Misitu na Nyuki - 2021 18 Kima cha chini cha kina cha mfereji/mtaro m 0.75 0.5 0.3 Kima cha chini cha upana wa mfereji/mtaro m 1.5 1.5 0.1 **Unene wa tabaka la juu m 0.25 0.20 0.15 Uwepo wa tabaka la kitako/msingi Ndiyo Hapana Hapana Mwinuko katikati mwa barabara % 3 4 5 Kipimo cha juu cha mwendo *kks 60 40 25 Umbali kati ya maeneo ya kupishana m - 300 200 *kks â€“ kilomita kwa saa **Unene wa tabaka la juu uamuliwe kulingana na uhimilivu wa msingi wa barabara, mzigo unaobebwa na tairi na eneo la unyayo wa tairi; na ***Epuka uchimbaji gema na ujazaji unaopitiliza wakati wa matengenezo ya barabara. Jedwali 9.2: Nafasi elekezi kati ya kalavati za kusaidia mifereji ya pembeni Mtelemko wa barabara (%) Nafasi kati ya vitiririsha-nje 120 100 80 60 50 40 Matunzo ya barabara Barabara itunzwayo vema ni hakikisho la kiwango kidogo cha madhara kwa mazingira, uhakika wa barabara kwa matumizi yaliyokusudiwa na kulinda uwekezaji uliofanywa kwenye ujenzi na uboreshaji. Fuata maelekezo ya utunzaji wa barabara kama ifuatavyo: . Dumisha viwango vya usanifu wa barabara husika; . Linda kikamilifu utendaji wa mindombinu ya utiririshaji maji; Idara ya Misitu na Nyuki - 2021 . Punguza athari kwenye udongo (kuchimbua, kugandamiza) wakati wa shughuli za misituni; . Weka utaratibu wa kubainisha na kuitikia kwa haraka mahitaji ya matengenezo; na . Andaa mkakati madhubuti wa matunzo uzingatiao yafuatayo: mpangilio wa kazi, ukaguzi, kuzingatia wakati, uratibu, hatua mbadala, kufuatilia na uwekaji vipaumbele. . UVUNAJI WA MISITU Uvunaji wa misitu ni kubadilisha miti kuwa mazao ya kutumika (k.m. magogo, nguzo, magogo ya tetefya, vinia, chembe za mbao, resini, magome ya miwati) na hatimaye kupelekwa kwenye vituo vya kutumika. Lengo la maelekezo ya kiufundi yahusuyo uvunaji wa misitu ni kufanya kazi hizo kwa ubora, uzalishaji mzuri, salama, wenye madhara madogo kwa mazingira na msitu utakaopandwa baadaye. Umri na ukubwa wa miti inayofaa kuvunwa Ubora na tija ya msitu/mazao yavunwayo katika mashamba ya miti kwa kawaida hutegemea kutimia kwa umri na ukubwa (kipenyo). Miti katika mashamba inaweza kuvunwa ikiwa na utimilifu na ukubwa tofauti endapo mazao lengwa yanatofautiana: vinia, nguzo za matumizi mbalimbali (nguzo za umeme, nguzo za simu, mirunda, nguzo za migodi, na nguzo za uzio), magogo ya tetefya, kuni, magome ya miwati, na resini vitakuwa na tofauti ya ukubwa wa kuvunwa. Umri timilifu (miaka) na kipenyo (sm) vinavyofaa kuvuna miti kwa mazao tofauti, vimeoneshwa kwenye Jedwali 10.1. Idara ya Misitu na Nyuki - 2021 20 Jedwali 10.1: Umri (miaka) na kipenyo (sm) timilifu vya kuvuna msitu Spishi Zao lengwa Vigezo vya uvunaji Umri (miaka) Kipenyo juu ya gome (sm) Pinus spp. Spishi za misindano Magogo ya mbao 18 miti ya tetefya 11 Vinia Juu/ncha 11 â‰¤ 40 Resini **KUK â‰¥ 20 Nguzo Wato 6 to 10 Kuni **KUK < 5 Eucalyptus Provenances hybrids Asili mikaratusi / nasaba Magogo ya mbao 18 miti ya tetefya 7 Vinia Wato 11 â‰¤ 40 Nguzo za umeme 7 Juu/ncha 18 â‰¥ 25.5 **KUK 20.8 â‰¥ 32.8 Nguzo za simu 7 Juu/ncha â‰¥16 **KUK â‰¥ 19 Nguzo za uzio (urefu wa mita 0.5 â€“ 4) 5 **KUK10 â‰¥ 15 Nguzo za ujenzi urefu wa mita (4 â€“ 6) 5 **KUK 7.5 â‰¥ 11 Kuni **KUK< 10 Mtiki / msaji Magogo ya mbao 20 Mfudufudu Magogo ya mbao 20 Mgrivelia Magogo ya mbao 18 Msanduku Magogo ya mbao 18 Mkesia Magogo ya mbao 18 muwati Magome ya miwati 7 Mkesia Magogo ya mbao 18 Mvinje Magogo ya mbao 18 Nguzo 7 Mwerezi Magogo ya mbao 18 Nguzo 7 * Kimo cha visiki kwa spishi zote na mazao lengwa yote kiwe sawa au chini (â‰¤) ya sentimita 15 ** Kipenyo Usawa wa Kifua (KUK) Idara ya Misitu na Nyuki - 2021 Mfumo wa kuvuna Mfumo wa kuvuna ni muunganiko wa kugeuza miti kuwa magogo, mbinu za kuondoa, magogo msituni na kusafirisha kwenda yatakiwapo. Uchaguzi wa mfumo mzuri zaidi unategemea vifaa vilivyopo/ vitakavyopatikana, ukubwa wa miti, masafa ya kuondoa zao msituni, hali ya mandhari, hatua ya uvunaji (kupunguza miti au uvunaji wa miti yote), ukubwa wa sehemu zivunwazo, uelekeo unaofaa kuangushia, hali ya barabara, ubora wa magogo (kiwango cha mahitaji) na aina ya nguvu kazi. Uvunaji wa miti unapelekea kutibua udongo ambako kunaweza kunasababisha mmomonyoko na mgandamizo wa udongo. Mgandamizo na mmomonyoko mkubwa wa udongo vinasababisha madhara kwa ustawi wa zao linalofuata. Ili kuwa na kima cha chini cha madhara, yafuatayo yazingatiwe: . Matumizi ya mitambo ya kuvuna na magari mazito yafanyike wakati wa kiangazi; . Matumizi ya mitambo ya kuondoa magogo yaelekezwe kwenye njia chache kwa jinsi inavyowezekana; . Piga marufuku trekta tambazi kutumika katika uvunaji ndani ya vitalu; na . Nuia kuwa na kiwango cha chini kabisa cha uwiano kati ya eneo lililovunwa kulinganisha na eneo la viwanja vya kukusanyia magogo na njia za kuburuzia. Mpango wa uvunaji Kazi yoyote ya kuvuna inatakiwa kuwa na mpango wa uvunaji ili kupunguza gharama ya kuvuna na kusafirisha mazao kwa kuzingatia vikwazo vitokanavyo na mazingira, ikolojia na masuala ya kijamii. Kielelezo 10.1 kinaonyesha vipengele muhimu vya mtiririko wa mpango wa uvunaji. Mpangilio wa jumla wa shughuli za uvunaji miti umeoneshwa kwenye Jedwali 10.2. Kutegemea na idadi na/au uwezo wa wavunaji na vifaa, baadhi ya shughuli zinaweza kufanyika kwa Idara ya Misitu na Nyuki - 2021 22 pamoja au kwa awamu. Jedwali 10.2: Mpangilio wa jumla wa shughuli za uvunaji miti Hatua Shughuli Anza kupima njia ya barabara-tawi* Kamilisha mchoro wa njia ya barabara Weka alama za vitalu vya uvunaji Anza ujenzi wa barabara Kamilisha uwekaji alama za mipaka ya vitalu vya uvunaji Kamilisha ujenzi wa barabara na uwanja wa kukusanyia magogo Anza uvunaji kwenye kitalu Na. 1 Anza uburutaji kwenye kitalu Na. 1** Anza usafirishaji kutoka kitalu Na. 1 *** Kamilisha uvunaji kwenye kitalu Na. 1 Endelea na uvunaji kwenye vitalu vifuatavyo Barabara zihusuzo uvunaji wa nguzo za kupeleka umeme zinatakiwa kuwa za viwango vya barabara za kuingilia (Jedwali Na. 9.1) Uburutaji kwenye kitalu Na 1 unatakiwa uwe umekamilika wakati uangushaji kwenye kitalu kinachofuata unaendelea Ubebaji kwenye kitalu Na 1 unatakiwa uwe umekamilika wakati wa uburutaji kwenye kitalu kinachofuata unaendelea Idara ya Misitu na Nyuki - 2021 Kielelezo 10.1: Vipengele muhimu vya mpango wa uvunaji miti Idara ya Misitu na Nyuki - 2021 24 Idara ya Misitu na Nyuki - 2021 iii Forestry and Beekeeping Division - 2021 26 Idara ya Misitu na Nyuki Wizara ya Maliasili na Utalii S.L.P. 1351, Dodoma, Tanzania Baruapepe: dfob@maliasili.go.tz Tovuti: www.maliasili.go.tz