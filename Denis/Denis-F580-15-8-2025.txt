 KUCHUNGUZA FANI NA DHAMIRA YA MALEZI YA WATOTO KATIKA   RIWAYA YA KISWAHILI: MFANO RIWAYA YA WATOTO WA MAMA   N’TILIE   ZAINA OMAR OTHMAN   TASNIFU ILIYOWASILISHWA KWA AJILI YA KUTIMIZA SEHEMU YA   MASHARTI YA KUTUNIKIWA SHAHADA YA UZAMILI    M.A   KISWAHILI  FASIHI    YA CHUO KIKUU HURIA CHA TANZANIA   View metadata, citation and similar papers at core.ac.uk brought to you by CORE   provided by Digital Library of Open University of Tanzania   ii   UTHIBITISHO   Aliyetia saini yake hapa chini, anathibitisha kuwa, amesoma tasnifu hii iitwayo   Kuchunguza Fani na Dhamira ya Malezi ya Watoto katika Riwaya ya   Kiswahili: Mfano Watoto wa Mama N’tilie na amependekeza ikubaliwe na Chuo   Kikuu Huria Cha Tanzania kwa ajili ya kutimiza sehemu ya masharti ya kutunikiwa   Shahada ya Uzamili    M.A    katika Kiswahili ya Chuo Kikuu Huria Cha Tanzania.   ………………………………   Dkt. Mohamed Omary Maguo   Msimamizi   ……………………………   Tarehe   iii   HAKIMILIKI   Hairuhusiwi kuiga au kunakili kwa namna yoyote sehemu yoyote ile ya tasnifu hii   kwa njia yoyote kama vile, kielekroniki, kurudufu nakala, kurekodi au njia yoyote   nyengine bila ya idhini ya mwandishi au Chuo Kikuu Huria cha Tanzania kwa niaba.   .   iv   TAMKO   Mimi, Zaina Omar Othman, nathibitisha kuwa tasnifu hii ni kazi yangu halisi na   haijawahi kuwasilishwa katika Chuo Kikuu kingine chochote kwa ajili ya   kutunukiwa shahada kama hii au nyengine yoyote.   Sahihi………………………………   Tarehe……………………………….   v   TABARUKU   Natabaruku kazi hii kwa Ami yangu Bw. Said Othman Khammas   vi   SHUKURANI   Kwanza kabisa napenda kutoa shukrani zangu za pekee kwa Mola wangu      Subhallah Wataalah   , kwa kunijaalia na kunipa afya, nguvu na uwezo wa   kufanikisha utafiti huu na kwa kipindi chote cha masomo yangu.   Pili, napenda kutoa shukrani zangu za dhati na upendo kwa msimamizi wangu wa   tasnifu hii Daktari, Mohamed Omary Maguo kwa kunifuatilia kwa ukaribu sana na   kuniongoza vizuri hatua kwa hatua ya utafiti huu bila ya kuchoka na kusita hadi   kuikamilisha. Aidha kutokana na juhudi zake hizo nina muombea kwa ALLAH      S.W    ampe umri mrefu wenye kheri nae ili azidi kuendelea kutoa taaluma kwa wote.   Tatu, napenda kutoa shukrani zangu za dhati kwa walimu wengine wote wa Chuo   Kikuu Huria cha Tanzania kwa kunifundisha vizuri na kuniongoza katika muda na   kipindi chote cha masomo yangu.Miongoni mwa walimu hao ni: Profesa E. Mbogo,   Profesa T.S.Y.M. Sengo, Dkt. Lipembe, Dkt. Hadija Jilala, Dkt. Hilda Pembe, Dkt.   Zelda Elisifa, Mw. Nassor Ali Suleiman na wengineo pamoja na mlezi na   mhamasishaji wetu mkubwa Mw. Bakari Kombo Bakari.   Nne, kwa udhati wa moyo wangu napenda kutoa shukrani zangu za dhati kwa familia   yangu ikiongozwa na mume wangu mpendwa Bw. Hemed Said Masoud, watoto   wangu, Mariam, Hafidh na Salha Hemed Said Masoud. Nawashukuru wote Kwa   kunipa msaada na kunitia moyo katika juhudi zangu za kimasomo pamoja na   kunistahamilia pale nilipokuwa katika kipindi kigumu chote cha masomo yangu.   Mungu awape kila lililo na kheri nao. AMIN.   vii   Tano, napenda kutoa shukran zangu za dhati kwa uongozi wangu wa shule ya   Sekondari ya Utaani. Namshukuru mwalimu mkuu Bi. Mwanakombo Nassor Amir   kwa kunipa msaada mkubwa pale nilipokuwa nauhitaji. Vilevile sitakuwa mchache   wa shukran kwa mwalimu mwenzangu, mwalimu Sharif Juma Fakih kwa kutumia   muda wake mwingi kuniongoza na kujitolea kunisaidia katika kipindi chote cha   masomo yangu. Nae, namuombea kwa Mungu ampe kile anachokihitaji chenye kheri   nae, Amin.   Mwisho, napenda kutoa shukrani zangu za pekee kwa wanachuo wenzangu wapenzi   kwa kujenga mashirikiano, umoja, ushauri, nasaha na kunipa msaada mkubwa kila   pale nilipokuwa nauhitajia kutoka kwao na kuwa pamoja katika juhudi zetu zote za   masomo hadi kuikamilisha kazi hii. Miongoni mwa walionisaidi kwa ukaribu zaidi ni   Maryam Said Masoud, Safia Said Msoud, Asha Khalfan. Nimewataja hao kwa niaba   ya wengine ambao sikuwataja. Nawashukuru wote kwa nanma ya pekee kwa   misaada yao ya namna moja au nyengine. Inshaallah Mungu awabariki. Amin.   viii   IKISIRI   Utafiti huu unahusu: Kuchunguza Fani na Dhamira ya Malezi ya Watoto katika   Riwaya ya Kiswahili: Mfano Riwaya ya Watoto wa Mama N’tilie. Utafiti ulikuwa na   malengo mahsusi mawili, ambayo ni: Kubainisha mbinu za kisanaa zilizotumika   katika kujenga dhamira ya malezi ya watoto katika riwaya ya Watoto wa Mama   N’tilie na lengo la pili ni kuchambua dhamira ya malezi ya watoto katika riwaya ya   Watoto wa Mama N’tilie. Katika kutimiza malengo haya, mtafiti alikusanya data kwa   kutumia mbinu za usomaji makini na upitiaji wa nyaraka maktabani na kufanya   uchambuzi wa data kwa kutumia mbinu ya mkabala wa kimaelezo na nadharia ya   Simiotiki na Sosholojia. Matokeo ya utafiti yameonesha kwamba, suala zima la   malezi ya watoto ni changamoto kwa wazazi na jamii. Kwa lengo la kupatikana   ufanisi wa malezi na maadili mema ni lazima pande mbili za familia zishirikiane kwa   pamoja ili kujenga familia bora. Kwa ujumla ni matumaini ya mtafiti kufikisha   vyema dhamira ya malezi na kuamsha ari kwa jamii na taifa kwa ujumla na   kupelekea kushajihishika kuwalea watoto wetu katika maadili mema kwa faida ya   familia, jamii na taifa kwa lengo la kuwa na taifa bora la baadae.   ix   YALIYOMO   UTHIBITISHO........................................................................................................... ii   HAKIMILIKI............................................................................................................iii   TAMKO ..................................................................................................................... iv   TABARUKU............................................................................................................... v   SHUKURANI ............................................................................................................ vi   IKISIRI....................................................................................................................viii   ORODHA YA VIFUPISHO...................................................................................xiii   SURA YA KWANZA................................................................................................. 1   UTANGULIZI WA JUMLA......................................................................... 1   Utangulizi......................................................................................................... 1   Usuli wa Mada ya Utafiti ................................................................................ 1   Tatizo la Utafiti ................................................................................................ 3   Malengo ya Utafiti ........................................................................................... 3   Lengo Kuu........................................................................................................ 3   Lengo Mahsusi ................................................................................................. 4   Maswali ya Utafiti............................................................................................ 4   Umuhimu wa Utafiti......................................................................................... 4   Mawanda ya Utafiti.......................................................................................... 5   Mpangilio wa Tasnifu ...................................................................................... 6   SURA YA PILI........................................................................................................... 7   MAPITIO YA KAZI TANGULIZI NA MKABALA WA   KINADHARIA ............................................................................................... 7   Utangulizi......................................................................................................... 7   x   Ufafanuzi wa Istilahi Mbalimbali .................................................................... 7   Malezi............................................................................................................... 7   Malezi ya Mtoto .............................................................................................. 8   Mtoto ................................................................................................................ 8   Riwaya.............................................................................................................. 9   Fani................................................................................................................. 10   Matumizi ya Lugha ........................................................................................ 13   Mapitio ya Kazi Tangulizi kuhusu Fani katika Riwaya ya Kiswahili............ 14   Mapitio ya Kazi Tangulizi kuhusu Dhamira ya Malezi katika Riwaya ya   Kiswahili ........................................................................................................ 17   Mkabala wa Kinadharia ................................................................................. 21   Hitimisho........................................................................................................ 28   SURA YA TATU...................................................................................................... 29   MBINU ZA UTAFITI.................................................................................. 29   Utangulizi....................................................................................................... 29   Eneo la utafiti ................................................................................................. 29   Usanifu wa Utafiti .......................................................................................... 30   Sampuli........................................................................................................... 30   Usampulishaji Lengwa ................................................................................... 31   Aina ya Data................................................................................................... 32   Data za Msingi     Awali................................................................................... 32   Data za Upili................................................................................................... 33   Mbinu za Kukusanya Data ............................................................................. 33   Mbinu ya Usomaji Makini Kupitia Maktabani .............................................. 34   xi   Mbinu ya Upitiaji Nyaraka............................................................................. 35   Mbinu za Uchambuzi wa Data ....................................................................... 35   Mkabala wa Kimaelezo.................................................................................. 36   Usahihi wa Utafiti .......................................................................................... 36   Maadili ya Utafiti ........................................................................................... 37   Zana     Vifaa vya Utafiti.................................................................................. 38   Kalamu na Notibuku     Shajara ....................................................................... 38   Vitabu, Tasnifu, Makala na Majarida............................................................. 38   Kompyuta na Wavuti     Tovuti........................................................................ 38   Hitimisho........................................................................................................ 39   SURA YA NNE......................................................................................................... 40   UWASILISHAJI NA UCHAMBUZI WA DATA ZA UTAFITI............. 40   Utangulizi....................................................................................................... 40   Wasifu wa Mwandishi: Emmanuel Mbogo.................................................... 40   Muhtasari wa Riwaya ya Watoto wa Mama N’tilie....................................... 42   Mbinu za Kisanaa katika Ujenzi wa Dhamira ya Malezi ya Watoto ............. 43   Mbinu ya Ujenzi Wa Mandhari...................................................................... 43   Matumizi ya Mtindo....................................................................................... 50   Mbinu ya Ujenzi wa Wahusika ...................................................................... 60   Mbinu ya matumizi ya Lugha ........................................................................ 65   Dhamira ya Malezi Katika Riwaya ya Watoto wa Mama N’tilie .................. 84   Malezi ya Watoto kwa Baba na Mama    Malezi ya Familia   .......................... 85   Malezi ya Watoto kwa Majirani..................................................................... 89   Malezi ya Watoto Shuleni.............................................................................. 95   xii   Malezi ya Watoto kwa Vyombo vya Dola    Polisi    ........................................ 99   Malezi ya Watoto Mitaani............................................................................ 101   Hitimisho...................................................................................................... 105   SURA YA TANO ................................................................................................... 106   MUHTASARI, HITIMISHO NA MAPENDEKEZO............................. 106   Utangulizi..................................................................................................... 106   Muhutasari.................................................................................................... 106   Mbinu za kisanaa katika ujenzi wa Malezi ya Watoto................................. 106   Dhamira ya Malezi ya Watoto katika Riwaya Teule ................................... 107   Hitimisho...................................................................................................... 107   Mapendekezo ............................................................................................... 108   MAREJELEO ........................................................................................................ 109   xiii   ORODHA YA VIFUPISHO   ACRWC African Charter on The Rights and Welfare of The Child   AMREF African Medical and Research Foundation   FHI Family Health International   LHRC Legal Human Rights Center   MECPZ Madrasa Early Childhood Program Zanzibar   N.K Na kadhalika   PhD Doctor of Philosophy   SW Subhanahu Wataala   TATAKI Taasisi ya Taaluma za Kiswahili   TUKI Taasisi ya Uchunguzi wa Kiswahili   UNCRC The UN Convention on the Rights of the Child   UNICEF United Nation International Children Education Fund   SURA YA KWANZA   UTANGULIZI WA JUMLA   Utangulizi   Utafiti huu wenye mada: Kuchunguza Fani na Dhamira ya Malezi ya watoto katika   riwaya ya Kiswahili: Mfano riwaya ya Watoto wa Mamantilie. Katika sura hii, utafiti   umejikita kufafanua vipengele vya msingi vifuatavyo: Usuli wa mada, tatizo la   utafiti, malengo ya utafiti, maswali ya utafiti, umuhimu wa utafiti. Pia, mipaka ya   utafiti, maadili ya utafiti na mpangilio wa tasnifu vimefafanuliwa vyema. Vipengele   vyote hivyo ndivyo vinavyokamilisha utangulizi wa utafiti mzima. Ufafanuzi wa   vipengele hivyo ni kama ifuatavyo:   Usuli wa Mada ya Utafiti   Utafiti huu umempa msukumo zaidi mtafiti kuhusiana na mada yake ya utafiti   isemayo: Kuchunguza fani na dhamira ya malezi ya watoto katika riwaya ya   Kiswahili: Mfano riwaya ya Watoto wa Mama N’tilie. Dhana ya malezi bora hasa   kwa watoto imemsaidia mtafiti kuweza kubaini matendo mbalimbali yakiwemo   mema mfano, umuhimu wa matunzo, elimu na mapenzi kwa wazazi. Kwa upande wa   matendo maovu yanayowakumba watoto katika maisha yao ni kama vile kukosa   malezi hasa ya pande mbili, ambayo husababisha kubaguliwa, kutopatiwa haki ya   elimu, kudhalilishwa, n.k.   Kupitia jarida la Kituo Cha Huduma za Sheria Zanzibar    2014   , lenye mada isemayo:   “Ufafanuzi wa Mikataba ya Haki za Watoto    UNCRC & ACRWC   ” limeelezea   misingi ya mkataba wa kimataifa kuhusu watoto kuwa ni pamoja na: Mosi,   Kutokuwepo ubaguzi: Watoto wote ni sawa na wanastahili kutendewa usawa. Pili,   Watoto kwanza: Watoto ni rasilimali zinazolindwa na kuzalishwa kwa kuzingatia   mahitaji ya watoto wa sasa na baadae. Tatu, Ushiriki: Ushiriki wao kulingana na   uwezo wao kadiri wanavyokuwa.   Dhana hii, imelenga kutambua thamani ya mtoto na malezi anayotakiwa kupewa ili   kumnusuru kujiingiza katika matendo maovu, na kumfanya ahukumiwe kwa taratibu   au sheria stahiki. Jambo hili linaenda sambamba na mada ya mtafiti kwa kuzingatia   umuhimu wa malezi bora kwa watoto na sio vyenginevyo ili kuwajenga kiimani kwa   lengo la kupata familia na jamii iliyobora.   Suala la malezi ya watoto ni nyeti sana kwa kuzingatia umuhimu wao, hivyo mtafiti   ameona kwa upande wa fasihi bado kuna haja ya kufanya utafiti kupitia malezi ya   watoto, kwasababu tafiti nyingi zimegusia dhana ya malezi kwa ujumla mfano,   Nafasi ya Mwanamke, malezi kwa vijana n.k, lakini utafiti unaohusiana na malezi ya   watoto bado ipo haja ya kutafitiwa kwa kina zaidi. Watoto ndio kiini na muhimili   katika maisha ya kila siku, ni kiumbe kinachokuwa, ni matarajio ya baadae katika   kuuendesha ulimwengu na vilivyomo. Hivyo, mtafiti ameona kuwa ipo haja ya   kufanya utafiti unaohusu fani na dhamira ya malezi ya watoto kwa lengo la   kutambua uwepo wao, maendeleo na changamoto   vikwazo vinavyowakabili katika   kuimarisha maendeleo yao na taifa kwa ujumla na kutoa mapendekezo ili   kuondokana na vikwazo hivyo.   Tatizo la Utafiti   Mada kuhusu malezi ya watoto katika fasihi, imefanyiwa utafiti na baadhi ya   wataalamu mbalimbali na kuibua mitazamo tofauti. Miongoni mwa watafiti hao ni   pamoja na Kisanji    2013   , Omar    2013   , Msaki    2015   , Ali    2015   , Wanjala    2015   ,   Fakih    2017    na wengineo. Kwa ujumla pamoja na kuwa watafiti hao wametafiti   vipengele muhimu mbalimbali vikiwemo nafasi ya mwanamke na dhana nzima ya   maadili, mada kuhusu malezi ya watoto bado haijatafitiwa kwa kina. Kwa mfano   Omar    2013    kupitia tasnifu yake “Nafasi ya hadithi Simulizi katika kufunza maadili   mema shule za sekondari visiwani Zanzibar” Mtafiti amefafanua tabia mbalimbali   wanazojifunza watoto kupata maadili mema, mfanon heshima kwa wazee, walimu na   wengineo, kukuza vipaji vya akili, kusaidia kujua historia ya jamii inayofungamana   na maadili mema katika utamaduni wao.   Kwa hivyo, mtafiti ameona iko haja kuchunguza nafasi ya malezi kwa watoto   katika kutambua maendeleo na vikwazo na jinsi ya kuvikwamua vikwazo hivyo kwa   kurejelea riwaya ya Watoto wa Mama N’tiliye. Mtafiti ameona kuna umuhimu wa   kufanya utafiti huo kwa kuwa bado eneo hilo halijatafitiwa kulingana na mada ya   mtafiti.   Malengo ya Utafiti   Malengo ya utafiti huu yamegawanywa sehemu mbili, Lengo kuu na malengo   mahsusi.   Lengo Kuu   Kuchunguza fani na dhamira ya malezi ya watoto katika riwaya ya Kiswahili: Mfano   riwaya ya Watoto wa Mama N’tilie.   Lengo Mahsusi   i    Kubainisha mbinu za kisanaa zilizotumika katika kujenga dhamira ya malezi   ya watoto katika riwaya teule ya Watoto wa Mama N’tilie.   ii    Kuchambua dhamira ya malezi ya watoto katika riwaya ya Watoto wa Mama   N’tilie.   Maswali ya Utafiti   i    Ni mbinu zipi za kisanaa zilizotumika katika kujenga dhamira ya malezi ya   watoto katika riwaya teule ya Watoto wa Mama N’tilie?   ii    Ni dhamira zipi za malezi ya watoto zilizojitokeza katika riwaya ya Watoto   wa Mama N’tilie?   Umuhimu wa Utafiti   Mtafiti anaamini kuwa utafiti huu utakuwa na umuhimu mkubwa katika taaluma ya   fasihi, kwa hiyo matokeo ya utafiti huu, yatachangia katika maarifa ya Kiswahili na   fani nyenginezo kijamii, kitaaluma, kinadharia.   Kitaaluma, mtafiti anaamini kuwa utafiti huu utasaidia sana kuziba pengo la kiutafiti   kuhusu malezi ya watoto ikizingatiwa ya kwamba watafiti wengi wametafiti kuhusu   maadili kwa ujumla. Mada kuhusu malezi ya watoto bado inahitajika kutafitiwa.   Hivyo utafiti huu utakuwa ni marejeleo muhimu kwa watafiti wengineo. Kinadharia,   mtafiti anaamini kuwa ndani ya tasnifu hii itakuwa ni msaada mkubwa na adhimu   kupitia kipengele cha malighafi katika mada stahiki. Tasnifu hii itasaidia kuwa   nyongeza katika nadharia mbalimbali zinazohusu nafasi ya malezi ya watoto   ikiwemo matumizi sahihi ya nadharia ya Sosholojia.   Kijamii, Utafiti huu utakuwa na umuhimu kwa kuongeza na kusisitiza thamani ya   malezi ya watoto hususan kuwafunza maadili mema. Wazazi   walezi na taifa kwa   ujumla, watanufaika vyema na utafiti huu, kwa kutambua juhudi za makusudi za   kufanywa kwa lengo la kusimamia misingi madhubuti ya kuwalea watoto kuwa na   maadili mema.Vilevile jamii ifahamu umuhimu na mchango wa malezi mema kwa   watoto ili kujenga familia na taifa bora, lenye kufuata maadili na malezi   yanayokubalika.   Mawanda ya Utafiti   Katika utafiti huu, mtafiti amejishughulisha na riwaya ya Watoto wa Mama N’tilie ya   mwandishi Emmanuel Mbogo. Utafiti huu umehusu fani na dhamira ya malezi ya   watoto katika riwaya teule. Nadharia zilizotumika ni Simiotiki na Sosholojia.   Nadharia ya Simiotiki, imetumika kwa lengo la kuchambua vipengele vya fani katika   riwaya teule ambavyo ni: mandhari, mtindo, wahusika na lugha. Sosholojia   imetumika kuchambua dhamira ya malezi ya watoto. Kwa ujumla mtafiti anaamini   nadharia hizo zimeakisi vyema uchambuzi wa utafiti huu. Mtafiti anaamini kuwa   riwaya ya Watoto wa Mama N’tilie imefaa sana kutimiza malengo na maswali ya   utafiti kwa mujibu wa mada husika. Sambamba na hilo, mtafiti hatajishughulisha   kuchambua vitabu vyengine vya mwandishi huyo, isipokuwa amevitumia pale   ilipolazimu hususan katika mapitio ya kazi tangulizi na marejeleo mengine muhimu.   Mpangilio wa Tasnifu   Utafiti huu una jumla ya sura tano. Sura ya kwanza ni Utangulizi wa jumla yenye   vipengele: Usuli wa utafiti, tatizo la utafiti, malengo ya utafiti na maswali ya utafiti,   umuhimu wa utafiti, mipaka ya utafiti, na mpangilio wa tasnifu. Sura ya pili ni   Mapitio ya kazi tangulizi na Mkabala wa kinadharia. Vipengele husika ni:   Utangulizi, Ufafanuzi wa istilahi mbalimbali. Mapitio ya kazi tangulizi na mkabala   wa kinadharia. Sura ya tatu ni Mbinu za utafiti. Vipengele vyake ni: Utangulizi, eneo   la utafiti, usanifu wa utafiti, kundi lengwa, sampuli na usampulishaji, aina za data,   mbinu za kukusanya data, mbinu za uchambuzi wa data, mkabala wa kimaelezo,   usahihi wa utafiti, maadili ya utafiti, zana   vifaa vya utafiti. Sura ya nne ni:   Uwasilishaji na Uchambuzi wa data. Vipengele vyake: Utangulizi, wasifu wa   mwandishi Emmanuel Mbogo na muhtasari wa riwaya teule, uchambuzi wa mbinu   za kifani. Uchambuzi wa dhamira ya malezi ya watoto na mwisho ni hitimisho. Sura   ya tano ni: Hitimisho, Muhtasari na Mapendekezo.   SURA YA PILI   MAPITIO YA KAZI TANGULIZI NA MKABALA WA KINADHARIA   Utangulizi   Sura hii imefafanua istiliahi muhimu na kurejelea kazi tangulizi mbalimbali kama   tasnifu, machapisho, majarida, makala na vitabu vilivyohusiana na mada husika kwa   minajili ya kupata maarifa, taarifa na data za ziada juu ya mada inayotafitiwa.   Nadharia zilizotumika katika utafiti huu ni Simiotiki na Sosholojia. Kwa misingi   hiyo sura hii imekuwa muhimu katika utafiti huu na ufafanuzi wa vipengele tajwa ni   kama ifuatavyo:   Ufafanuzi wa Istilahi Mbalimbali   Katika kipengele hiki istilahi kadhaa za kifasihi zinazohusiana na mada ya utafiti   zimefafanuliwa, istilahi hizo ni Maana ya malezi na malezi ya mtoto, mtoto, riwaya,   fani na vipengele vyake ambavyo ni: Mandhari, wahusika, mtindo, muundo na   maana ya matumizi ya lugha.   Malezi   Neno malezi lina maana ya upekee katika jamii nyingi duniani, pia limeweza   kutafsiriwa katika maana kadhaa. Jamal,    1980    anasema: Malezi ni amali aifanyayo   mzazi kumlinda na kumuhifadhi mtoto kimaumbile kutokana na mazingira   yaliyomzunguka. Pia anaendelea kusema kwamba; ni budi mzazi na jamii kuwa ni   kigezo chema kwa watoto ili nao wapate kuiga mema kutoka kwao.    Tafsiri yangu   .   Kwa ujumla, malezi ni taratibu zinazotumiwa na wazazi au walezi katika kusimamia   misingi sahihi ya ukuaji wa mtoto. Lengo la malezi ni kumjenga mtoto katika tabia   njema zenye kukubalika na jamii husika zikiwa ni pamoja na elimu, maadili mema,   mavazi, lishe na malazi bora.   Malezi ya Mtoto   Malezi ya mtoto ni mchakato wa maandalizi ya mtoto utakaomwezesha kupata   maslahi bora. Malezi hayo humjenga mtoto kukua, kukubalika na kushiriki katika   shughuli za kijamii na kiutamaduni kwa kumlinda, kumjamiisha na kumpatia   huduma za msingi. Watoto wanatakiwa waonyeshwe malezi na njia nzuri wakiwa   bado wabichi    wadogo   , kwa kuanzia na upendo na kuthaminiwa kikamilifu kutoka   kwa wazazi au walezi wao na jamii kwa ujumla.   Ingawa kuna changamoto kubwa katika malezi ya watoto na wakati mwengine   husababishwa na wazazi    walezi, hivyo basi wazazi   walezi bado wanajukumu kubwa   la kuendelea kuwalea watoto katika maadili mema. Kwa upande wa fasihi nayo ina   nafasi kubwa ya kuiongoza jamii wakiwemo watoto kuwa na maadili mema kama   ilivyojitokeza katika riwaya teule ya Watoto wa maman’tilie.   Mtoto   Maana ya “Mtoto” imetolewa katika baadhi ya Mikataba ya Kitaifa na Kimataifa   pamoja na sheria za nchi husika. Ibara ya 1 ya mkataba wa Umoja wa kimataifa wa   Haki za Mtoto    UNCRC    wa mwaka    1989    na Ibara ya 2 ya mkataba wa watoto wa   Afrika    ACWRC    uliotayarishwa mwaka    1990    imeeleza tafsiri ya mtoto kwamba ni   binadamu yoyote aliye na umri chini ya miaka 18 isipokuwa kama sheria   inayotumika inatambua umri wa utuuzima kabla ya hapo.   Maslahi bora ya mtoto ni mambo yote mema yenye kumuendeleza katika maisha   yake. Hivyo msingi wa malezi ya mtoto unatakiwa kujengwa vyema tangu akiwa   mdogo ili kuhakikisha kuwa, safari yake ya maisha inakwenda vyema.   Riwaya   Dhana kuhusu “riwaya” sio dhana ngeni katika ulingo wa Fasihi. Dhana hii   imeelezwa na wataalamu mbalimbali kwa kina. Baadhi ya wataalamu hao ni kama   hawa wafuatao:   Muhando na Balisidya    1976   , wanaeleza kuwa riwaya ni kazi ya kubuni, ni hadithi   ambayo hutungwa kufuatana na uwezo wa fanani kuibusha mambo kutokana na   mazoea au mazingira yake. Waandishi hawa wanaendelea kusema kuwa riwaya   yaweza kuanzia maneno 35000 hivi na kuendelea.   Ndungo na Mwai    1991   , wanasema riwaya ni hadithi ndefu ya kubuni yenye   mchangamano wa visa ambavyo huchambuliwa na kupimwa kwa mapana na marefu   kimaudhui na kifani. Mulokozi    1996    anaeleza riwaya ni hadithi ndefu ya kubuni   yenye mawanda mapana, lugha ya kinathari, mchangamano wa visa na dhamira,   wahusika kadhaa na matukio yaliyosukwa kimantiki, yenye kufungamana na wakati   na kushabihiana na maisha halisi.   Kwa ujumla riwaya ni moja kati ya utanzu wa fasihi andishi wenye masimulizi ya   kubuni, lugha ya kinathari, mpangilio wa visa na matukio. Maneno katika riwaya   yanaweza kuanzia 35,000, inayolenga jamii, na wakati husika, ikizingatia fani na   maudhui iliyotimia.   Fani   Balisidya    1970    anasema, Fani ni kama kiumbiumbi cha nje cha fasihi na maudhui   kama kiumbiumbi cha ndani. Msokile    1993    nae anaeleza, Fani ni umbo, ufundi au   muundo wa kazi ya sanaa. Mambo kama lugha itumikayo, mtindo, muundo,   mandhari nk. Fani pia ina maana ya tawi mfano, fani ya ushairi, hadithi fupi,   tamthiliya na fani ya nyimbo.   Kwa kumalizia, Fani ni ufundi wa kazi ya kisanaa ambao msanii au mwandishi wa   kazi ya fasihi huutumia katika kuipanga na kuipamba kazi ya fasihi. Fani ni msingi   muhimu wa kuweza kufikia hatua ya kutambua Maudhui ya msanii. Fani hujengwa   na vipengele vya msingi kama muundo, mtindo, mandhari, wahusika na matumizi ya   lugha. Ufafanuzi wa vipengele hivyo ni kama ifuatavyo:   Mandhari   Cuddon    1979    anafafanua, mandhari ni mahali katika mazingira ya wakati fulani.   Mahali na wakati husaidia kubainisha muktadha. Na muktadha husaidia kubainisha   utamaduni wa jamii husika. Wamitila    2002    anaeleza, mandhari ni ile arki au   elementi ambayo hutufichulia wapi na lini ambapo matukio fulani yalifanyika.   Madumulla    2009    anasema, mandhari katika kazi ya fasihi ni mahali ambapo tukio   linatendeka.   Hivyo, mandhari ni jumla ya mahali, sehemu, kipindi, mazingira, au wakati ambapo   matukio,    visa, vituko na mikasa katika kazi ya msanii hufanyika. Mwandishi   hukusudia kufikisha kwa jamii husika ili isawiri na uhalisia wa maisha ya jamii hiyo.   Mandhari katika kazi ya fasihi ni mahali ambapo tukio huandaliwa na mtunzi,   mwandishi au msanii wa kazi ya fasihi kuanzia mwanzo hadi mwisho.   Mandhari yanaweza kuwa halisi au ya kubuni    dhahania    katika kazi ya fasihi.   Waandishi wengi hutumia mandhari halisi, inayoonekana na inayofikika na   kuchanganya hapa na pale na ile ya kidhahania. Kwa mfano, mwandishi E. Mbogo   katika riwaya yake ya Watoto wa Mama N’tilie    2002    ametumia mandhari ya halisi   ya jiji la Dar es Salaam na vitongoji vyake.   Wahusika   Wahusika ni watu au hata viumbe vilivyochorwa na mwandishi kisanii ili   kuwakilisha watu anaowafikiria katika kazi yake    Ndungo na Mwai, 1991   . Msokile      1993    anafasili, wahusika kuwa ni vitu, wanyama au watu katika kazi ya sanaa;   mfano katika kazi za fasihi kuna wahusika wanyama, watu, mimea n.k.   Njogu na Chimerah    1999   , wanasema kuwa wahusika ni wale ambao wanatumiwa   na mwandishi kubeba na kuwasilisha maudhui katika kazi ya fasihi, riwaya ikiwemo.   Wahusika hawa wanaweza kuwa wanaadamu, wanyama, wadudu, madubwana,   majini, mashetani, mawe na vitu vyengine visivyokuwa na uhai. Wamitila    2008      anafasili, mhusika kuwa ni mtendaji katika kazi ya kifasihi na huwa kielelezo cha   viumbe wanaopatikana ulimwenguni ingawa si lazima sifa zote za mhusika   zifungamane moja kwa moja na za wanaadamu.   Kwa muhtasari, wahusika ni watu    binaadamu    au viumbe wengineo mfano   wanyama, wadudu au vitu vyengine vinavyowakilisha matendo ya kibinaadamu.   Kwa ujumla mwandishi au msanii katika uga wa fasihi huwatumia kwa malengo ya   kuibua dhamira na kufikisha ujumbe kwa jamii husika.   Aidha, wataalamu kadhaa wakiwemo Ndungo na Mwai,    1991   , Msokile    1993    na   Wamitila    2002    wameainisha aina mbalimbali za wahusika. Kwa ujumla mtafiti   anaunga mkono aina kuu tatu za wahusika ambazo ni: Wahusika Wakuu, Wahusika   Wadogo    Wasaidizi    na Wahusika Wajenzi. Mtafiti anaamini kuwa aina kuu hizi   zimejitokeza katika kazi mbalimbali za fasihi ikiwemo riwaya teule ya Watoto wa   Mama N’tilie. Mtafiti kupitia aina hizo za wahusika amepata urahisi katika   uchambuzi wake na kubaini matukio na dhamira zinazowasilishwa na mwandishi   kupitia riwaya hiyo. Sambamba na hilo mtafiti anaamini wahusika ndio kisemeo au   kipaza sauti cha mwandishi katika kufikisha ujumbe wake kwa hadhira lengwa.   Mtindo   Senkoro    1982    anasema, mtindo ni upangaji wa fani na maudhui katika kazi ya   fasihi, kwa njia ambayo hatimaye hutokeza au huonyesha nafasi na labda upekee wa   mtungaji wa kazi hiyo. Vilevile anaeleza kuwa mtindo ni ile namna ambayo   mwanasanaa huipa kazi yake ya kifasihi sura ya kifani na kimaudhui kwa njia   ambayo msanii mwengine asingeweza kuipa. Hili linaweza kujitokeza hata kama   jambo linaloongelewa na wasanii hawa wawili ni lile lile moja.   Wamitlia    2003    anasema mtindo ni jumla ya mbinu au sifa zinazomwezesha   mwandishi kuwasilisha ujumbe wake, huelezea mwandishi anavyounda kazi yake.   Dhana ya mtindo hurejelea sifa maalumu za mwandishi au mazoea ya mwandishi   fulani ambayo hujionyesha kwenye fani yake. Mazoea hayo ya mwandishi ya   kuandika, kuteua msamiati, tamathali za semi, taswira, uakifishi wa sentensi, na   kadhalika ndio yanayompambanua mwandishi huyu na mwenzake.   Kwa ujumla, mtindo hujikita na matumizi ya lugha, nafsi zilizotumiwa, matumizi ya   monolojia     diolojia, igizo ndani ya igizo, taarifa za habari katika redio, maandishi   katika mabango, kukopa msamiati kutoka lugha nyengine, picha na taswira, nyimbo,   barua, hadithi ndani ya hadithi, n.k. Jambo la msingi katika mtindo ni lugha na ndiyo   inayotofautisha fasihi na sanaa nyengine kama uchoraji, uchongaji, ufumaji, n.k.   Msanii wa fasihi chombo chake ni lugha.   Matumizi ya Lugha   Msokile    1993    anaeleza kuwa, matumizi ya lugha ndiyo yanayofanya kazi fulani   ionekane tofauti na nyengine au itofautishe kazi ya sanaa ya kifasihi na ile isiyo ya   kifasihi. Lugha ndiyo mzizi wa kazi ya fasihi kwa kuwa fasihi ni kazi ya sanaa   inayotoa maudhui yake kwa kutumia lugha ya maneno. Matumiziya lugha katika   kazi ya fasihi yanajidhihirisha katika vipengele mbalimbali. Katika matumizi hayo   kuna mambo kama tamathali za usemi, misemo, nahau, methali, lahaja, msamiati,   miundo ya sentensi, uteuzi wa maneno, na kadhalika.   Jilala    2016    akimrejelea Senkoro    2011    anaeleza kuwa, lugha ni kipengele muhimu   katika kazi ya fasihi kwa sababu ndio daraja linalounganisha hadhira na msanii   katika mawasiliano. Katika kazi ya fasihi, lugha hubeba dhamira, migogoro na   ujumbe mbalimbali alioukusudia mtunzi wa kazi hiyo ya fasihi. Ni kipengele   muhimu sana kwa sababu hutofautisha fasihi na sanaa nyengine kama vile uchoraji   na uchongaji.   Kwa ujumla, lugha ndio roho ya kazi ya fasihi ambapo msanii au mwandishi   huitumia kwa lengo la kufikisha maudhui yake kwa jamii husika kupitia utanzu teule.   Kwa hakika, katika utafiti huu kipengele cha uchambuzi wa fani kina thamani kubwa   kwa kuweza kufanikisha lengo mahsusi la kwanza linalokwenda sambamba na swali   mahsusi la kwanza la utafiti huu. Uchambuzi wa vipengele hivyo umesaidia sana   kudhihirisha uchambuzi unaofaa wa mbinu za kisanaa kwa kuzingatia mada ya utafiti   huu. Mbinu hizo za kisanaa zimezingatiwa kwa mnasaba wa vipengele tajwa vya   utafiti huu ambavyo ni Mandhari, mtindo, lugha na wahusika.   Mapitio ya Kazi Tangulizi kuhusu Fani katika Riwaya ya Kiswahili   Mapitio ya kazi tangulizi kuhusu fani yamesaidia sana kuimarisha utafiti huu. Njogu   na Chimerah    1999    wanaeleza kuwa, Fani ni ule ufundi wa kisanaa anaoutumia   mwandishi wa kazi ya fasihi katika kuisana kazi yake. Katika utafiti huu, mapitio ya   kazi tangulizi kuhusu fani yametumika. Miongoni mwa hayo ni kama ifuatavyo:   Khatibu    1986    katika makala yake isemayo, Tamathali za usemi katika riwaya ya   Utengano na Nyota ya Rehema. Pamoja na kujadili dhamira, utafiti huo umechambua   kuwa watunzi wa riwaya hizo wametumia lugha ya kitamathali kama; tashhisi,   ishara, mafumbo, taswira, tanakali sauti na tashibiha. Hivyo Khatibu    ameshatajwa      ameibua dhamira mbalimbali zilizojitokeza katika utafiti wake ikiwemo nafasi ya   mwanamke, umasikini na ndoa.   Makala ya Khatibu    ameshatajwa    imeusaidia sana utafiti huu, kwa kuwa dhana ya   matumizi ya lugha ni kipengele muhimu katika fani. Matumizi hayo ya fani ndio   msingi mmoja wapo wa utafiti huu.   Mulokozi    1990    kupitia makala yake isemayo: Utunzi wa Riwaya ya Kihistoria”   Katika makala hiyo, ilieleza vipengele kadhaa vya Kifani na Kidhamira. Kwa upande   wa fani makala hiyo ilichambua sifa za riwaya hasa za kihistoria,ambapo matokea   katika mada hii, Mulokozi    ameshatajwa   , katika mada yake amebaini vipengele vya   fani kama Matumizi ya lugha, wahusika na mandhari.   Mchango wa makala ya Mulokozi    ameshatajwa   , umekuwa na thamani katika utafiti   huu kwa kuwa vipengele vya fani vilivyojadiliwa, ndio msingi muhimu katika   kufanikisha mada ya utafiti huu kwa kurejelea riwaya ya Watoto wa Mama N’tiliye.   Mjema    1990    katika makala yake isemayo: Matumizi ya lugha katika riwaya ya   Kusadikika”. Makala hiyo ilibaini kuwa mwandishi wa riwaya hiyo    Shaaban   Robert    amezingatia matumizi ya lugha hasa kipengele cha tamathali za semi kuwa   kimechangia sana katika kufanikisha dhamira ya riwaya hiyo. Miongoni mwa   tamathali hizo ni tashibbiha, kejeli, taswira, tashihisi na sitiari.   Makala ya Mjema    ameshatajwa   , imeendelea kuimarisha dhana ya matumizi ya   lugha kama kipengele kimojawapo cha fani, kinachojadiliwa katika utafiti huu.   Hivyo basi dhana inayojadiliwa ya fani imeendelea kuwa ni muhimu katika utafiti   huu.   Kezilahabi,    1983    naye katika makala yake juu ya utunzi wa riwaya ya Kiswahili.   Makala hiyo, imebaini kwa kina juu ya umuhimu wa mtunzi katika ujenzi wa fani ili   kufikisha maudhui yaliyokusudiwa. Miongoni mwa kipengele alichokisisitiza ni   matumizi ya mandhari. Makala imesisitiza kuhusu mandhari halisia na isio halisia na   matumizi yake.   Makala ya Kezilahabi    ameshatajwa    imeengeza uhai mkubwa wa utafiti huu, kwa   kuwa dhana ya ujenzi mzuri wa fani, kikiwemo kipengele cha mandhari ndio msingi   mmoja wapo maridhawa wa kazi ya fasihi.   Msacky    2015    katika tasnifu yake isemayo: Kuchunguza dhamira za kijamii na kisiasa   katika riwaya ya Siri za Maisha. Katika tasnifu hiyo, imechambua dhamira mbalimbli   kulingana na mada. Pamoja na mambo mengine, matokeo ya utafiti huo ni kwamba,   umebaini kwa kina mbinu mbalimbali za kisanaa zilizotumika ili kuibua dhamira.   Mbinu hizo ni pamoja na, mbinu ya kishairi, sitiari, kidrama na misemo.   Kwa hakika utafiti wa Msacky    ameshatajwa    umeengeza ladha kubwa katika utafiti   huu. Hii ni kwa sababu, mbinu za kisanaa zilizojadiliwa zimekuwa na tija kwa mnasaba   wa mada ya mtafiti. Kulingana na mada ya mtafiti, kipengele cha fani kimehusisha na   matumizi ya mbinu za kisanaa, jambo ambalo limezingatiwa katika lengo la kwanza la   utafiti huu.   Kimambo    2015    kupitia tasnifu yake isemayo; Kuchunguza matumizi ya lugha katika   riwaya za Kiswahili: Uchunguzi kifani wa riwaya za Vipuli vya Figo na Siri za Maisha.   Utafiti huo ulichunguza na kuainisha matumizi ya tamathali za semi katika kipengele   cha lugha. Utafiti wa Kimambo    ameshatajwa    uliendelea kubainisha matumizi ya   lugha ya kitamthali za semi na isio ya kitamathali kupitia riwaya hizo teule.   Ni ukweli usiopingika, tasnifu ya Kimambo    ameshatajwa    imeengeza msaada   mkubwa katika kufanikisha utafiti huu. Msaada huo umejitokeza kwa kuwa dhana   ya matumizi ya lugha hasa ya kitamathali ni miongoni mwa vipengele muhimu   katika matumizi ya lugha katika Fani. Kipengele cha Fani ni sehemu mojawapo ya   lengo la kwanza la utafiti huu.   Kwa ujumla kazi tangulizi kuhusu fani, zimekuwa na thamani kubwa katika utafiti   huu. Hii ni kwa sababu kipengele cha fani ni nguzo muhimu ya uchambuzi wa lengo   na swali la kwanza la mada ya utafiti huu isemayo: Kuchunguza fani na dhamira ya   malezi ya watoto katika riwaya ya Kiswahili: Mfano riwaya ya Watoto wa Mama   N’tiliye.   Mapitio ya Kazi Tangulizi kuhusu Dhamira ya Malezi katika Riwaya ya   Kiswahili   Katika utafiti huu, mtafiti amepitia kazi tangulizi mbalimbali kwa lengo la kutilia   mkazo juu ya mada husika. Kazi tangulizi zilizorejelewa katika tasnifu hii ni pamoja   na tasnifu, makala na majarida. Miongoni mwa kazi tangulizi hizo ni kama zifuatazo:   Kezilahabi    1971   , hakuwa nyuma katika kuandika dhamira ya malezi katika jamii   ya Watanzania. Riwaya yake isemayo Rosa Mistika, ni riwaya iliyosheheni kwa   kiwango kikubwa dhamira ya malezi kwa watoto ambapo suala la malezi   linalishughulisha sana taifa na dunia yake, kukabiliwa na vizingiti vingi kwa wazazi,   jamii, taasisi za dini na elimu, masuala ya ulevi, umasikini, uvivu, mabadiliko ya   wakati n.k, ni vikwazo kwa watoto katika malezi hasa katika nyakati za sasa.   Mtafiti, kwa kurejelea riwaya ya Rosa Mistika imekuwa na mchango mkubwa sana,   kwa sababu imemsaidia mtafiti kupata data kuhusu malezi na athari ya kukosekana   kwa malezi bora, kama madhara ya ulevi kwa wazazi, ikiwa ni miongoni mwa   dhamira yake katika utafiti huu.   Wamitila    2008   , ni miongoni mwa waandishi waliotafiti kuhusu riwaya Watoto wa   maman’tilie. Mwandishi huyo ameeleza kuwa riwaya hiyo imesawiri uhalisia wa   maisha ya wanawake hasa kupitia mhusika wake    Maman’tilie    ambae anafanya   baishara ya kuuza genge la chakula huku akiandamwa na umasikini uliochangia   kushindwa kuwapeleka watoto wake shule.   Mawazo haya yamekuwa msaada mkubwa kwa mtafiti, kwa sababu mada ya mtafiti   inahusu fani na malezi ya watoto katika riwaya teule ya Watoto wa   maman’tilie.Mtazamo wa Wamitila    ameshatajwa    umekuwa na thamani kubwa   katika utafiti huu, msingi wa mtazamo huo umemfanya mtafiti kuendelea   kuchunguza kwa undani juhudi za wanawake hao katika harakati za malezi ili   kujenga jamii iliyobora.   Omar    2013   , kupitia tasnifu yake yenye mada: “Nafasi ya hadithi simulizi katika   kufunza maadili mema katika skuli za upili visiwani Zanzibar”. Mtafiti alichunguza   na kuainisha shida alizozipata mwanafunzi anaefundishwa maadili visiwani   Zanzibar. Mtafiti aligundua mbinu mpya za kufundisha hadithi simulizi katika   kufunza maadili visiwani. Hadithi ambazo zingewawezesha Wazanzibari wengi   kujifunza hadithi simulizi kwa urahisi.   Tasnifu ya Omar    ameshatajwa    imekuwa msaada mkubwa kwa mtafiti, hususan   katika kipengele cha malezi ikiwa maadili mema ni kiungo muhimu kwa mtoto   katika kumkuza kimalezi. Dhana hiyo ya malezi ndio msingi muhimu katika utafiti   huu.   Silau    2013   , alitafiti kuhusu “Dhima ya nyimbo katika kukuza na kuimarisha   malezi, akitoa mifano katika kabila la Wakaguru”. Mtafiti aligundua dhima za   nyimbo katika kabila hilo. Baadhi ya dhima alizozigundua ni: malezi mema,   kujitambua na mmong’onyoko wa maadili.   Katika kuiangalia kazi ya Silau    ameshatajwa   , mtafiti wa kazi hii amepata   muongozo mzuri wa kazi yake, kwa sababu imemsaidia kuchambua dhamira ya   malezi ya watoto kupitia riwaya teule, ili kuweza kubaini usadifu wa malezi hayo   ulivyojitokeza katika riwaya hiyo kwa ukamilifu wake. Na kuzingatia kuwa suala la   malezi ni jukumu nyeti katika jamii ya watanzania na dunia kwa ujumla.   Mzee    2015    alitafiti kuhusu “Kuchambua maudhui yanayopatikana katika hadithi za   watoto katika jamii ya wapemba”. Mtafiti alibaini dhamira mbalimbali kama, ugumu   wa upatikanaji wa elimu, umoja na mshikamano miongoani mwa wanajamii,   mapenzi na ndoa, kuonya, ukarimu, uzembe na uvunjaji wa kanuni , nafasi ya   mwanamke pamoja na utawala bora   Kazi ya Mzee    ameshatajwa   , imempa fursa mtafiti ya kumuongoza na kuendelea   kutafiti dhamira ya malezi ya watoto, kupitia riwaya teule. Sambamba na hilo,   tasnifu hiyo imekuwa na msaada mkubwa kwa mtafiti, ikizingatiwa mada kuhusu   malezi ya watoto bado inahitajika kutafitiwa ili iendelee kuwa muongozo mwema wa   kujenga jamii iliyo bora kama ambavyo mtafiti alivyojikita katika malengo na   maswali ya utafiti huu.   Wanjala    2015    alitafiti “Usawiri wa malezi unavyoathiri utambulisho wa vijana   katika riwaya ya Kiswahili”. Mtafiti aligundua na kuziainisha changamoto kadhaa   kama vile; dhulma na unyanyaswaji wa vijana, madhara ya ulevi, ujasiri kama wasifu   wa vijana na elimu. Mtafiti pia, amebainisha wahusika vijana wa jinsia zote   walivyotelekezwa katika jamii.   Changamoto hizo, zilizojitokeza ndani ya utafiti wake zimekuwa na msaada mkubwa   katika utafiti huu na zimesaidia sana kubaini changamoto kama hizo kwa malezi ya   watoto katika riwaya ya Watoto wa Mama N’tilie. Hivyo basi, utafiti huu ni kigezo   muhimu na chenye thamani kubwa.kwa mtafiti ili kuweza kutambua dhamira ya   malezi ya watoto katika riwaya teule.   Msacky    2015    alitafiti kuhusu, dhamira za kijamii na kisiasa katika riwaya ya Siri   za Maisha. Mtafiti huyu amezungumzia dhamira mbalimbali zikiwemo, umasikini,   ulevi, uvivu, uzembe na nafasi ya mwanamke katika jamii.   Kazi hii imempa mwanga mtafiti katika kutimiza malengo na maswali yake ya   utafiti. Pia, kazi hiyo imekuwa msaada mkubwa, kwa sababu imezungumzia malezi   kwa ujumla wake kupitia vipengele hivyo. Utafiti wa Msacky    ameshatajwa   ,   umekuwa ni muhimu na kufaa sana kwa mujibu wa mada ya mtafiti ambayo   imelenga kuchambua mada ya malezi ya watoto.   Kimambo    2015    katika mada yake “Kuchunguza matumizi ya lugha katika riwaya   za Kiswahili: Uchunguzi kifani wa riwaya za Vipuli vya Figo na Siri za Maisha”   Mtafiti huyo amejadili kwa kina dhamira kama biashara haramu, umuhimu wa elimu,   malezi katika jamii, nafasi ya mwanamke na hali ngumu ya maisha.   Hivyo nafasi ya malezi imejitokeza kwa namna nyengine kupitia dhamira   alizozichambua mtafiti, kama alivyobaini suala la matumizi ya dawa za kulevya na   umasikini kuwa ni miongoni mwa vikwazo katika jamii. Maelezo hayo yamemsaidia   sana mtafiti kuelewa changamoto za malezi. Hii ni kutokana na kwamba katika   riwaya ya Watoto wa MamaN’tilie suala la malezi limesawiriwa na lina umuhimu   mkubwa kwa jamii. Kwa ujumla mtafiti amesoma vitabu, tasnifu, majarida na   mitandao mbalimbali na ameona kuwa ipo nafasi ya kufanya utafiti kuhusu malezi ya   watoto katika riwaya ya Kiswahili, mfano riwaya teule ya Watoto wa Mama N’tile.   Kazi tangulizi hizi zimemsaidia sana mtafiti kumuelekeza na kumuimarisha katika   utafiti huu.   Mkabala wa Kinadharia   Neno “Nadharia” ni dhana yenye uwanja mpana. Wataalamu wengi wamejadili   dhana hii kwa mapana na marefu kwa mujibu wa mitazamo yao. Miongoni mwa   wataalamu hao ni pamoja na hawa wafuatao:   Msokile    1993    anaeleza, Nadharia ni mawazo, mpango, mwongozo, maelezo,   yaliyowekwa ili kusaidia kutatua au kutekeleza jambo fulani. Wamitila    2002   ,   Nadharia za uhakiki ni muongozo unaomuelekeza msomaji na mhakiki kwenye   vipengele vya msingi vya nadharia anayoitumia. Wafula na Njogu    2007   , Nadharia   ni jumla ya maelekezo yanayomsaidia msomaji au mhakiki kuifahamu kazi ya fasihi   kwa kufuata utaratibu maalum.   Kwa ujumla, Nadharia ni jumla ya njia, maelekezo, mpango, muongozo unaomsaidia   mtafiti au mhakiki na msomaji kuifahamu kazi ya fasihi kwa kufuata utaratibu   maalum. Katika utafiti huu, mtafiti amezingatia ufafanuzi na uchambuzi wa data za   utafiti akihusisha na Nadharia ya Simiotiki na Sosholojia. Mtafiti anaamini kuwa   nadharia ya Simiotiki ni muwafaka kwa kufanikisha lengo na swali la kwanza la   utafiti huu, kwa sababu mtafiti ameona kwamba nadharia ya Simiotiki imejikita   katika matumizi ya ishara na uashiriaji katika kazi za kifasihi, ambapo kipengele cha   ishara kinahusiana na matumizi ya fani katika fasihi. Vilevile nadharia ya Sosholojia   imefanikisha lengo na swali la pili la utafiti huu ipasavyo kulingana na mada ya   utafiti. Hivyo mtafiti ameona iko haja ya kutumia nadharia zote mbili ili kukidhi   lengo la utafiti wake.   Nadharia ya Simiotiki   Wamitila    2002    anafafanua kuwa, simiotiki ni neno la kiyunani lenye maana ya   ishara na ambalo linatumiwa kuelezea mielekeo na makundi fulani ya kihakiki.   Makundi hayo na mielekeo hiyo imezuka na mtindo wa kuhakiki kazi za kifasihi   ambao unaangaza ishara za kifasihi katika kazi hizo. Nadharia hii kwa ujumla   inajishuhulisha na ishara na uashiriaji katika kazi za fasihi. Ishara zinazojitokeza   katika kazi za fasihi huundwa na mtunzi kwa kuzingatia muktadha wa jamii   kiuchumi , kisisasa, na kiutamaduni.   Brown    1995    anasema kuwa, ishara hupata maana kutokana na matumizi yake. Ili   watu waelewe kinachowasilishwa na ishara fulani, lazima watu hawa wawe na   makubaliano fulani ambayo hutokana na kushiriki elimu, utamaduni, dini na   mandhari sawa. Ishara hizi hujumuisha picha, rangi, maumbo mbalimbali na hata   herufi zinazounda maneno. Watu wa asili tofauti huweza kuelewa ishara sawa kwa   njia tofauti kutegemea tajriba zao ilhali watu kutoka jamii moja, wenye kuzungumza   lugha moja na kushiriki utamaduni sawa huwa na ukubaliano kuhusu ishara fulani na   maana zake.   Miongoni mwa waasisi wa nadharia ya simiotiki ni Ferdinand de Saussure    1857       , Charles Peirce    1839-1914    na Rolland Barthes    1915-1980   . Pierce    1958      wanaeleza: Simiotiki kama kanuni za ishara zinazowakilisha mtu au kitu katika hali   fulani.   Nadharia hii ina misingi yake katika imani kuwa watu katika jamii moja   wanaozungumza lugha moja na kuwa na utamaduni sawa huweza kuwasiliana kwa   njia fiche. Katika kuchunguza athari za nadharia ya Simiotiki kwa jamii, Krawsczyn      2006    anadai kuwa nadharia ya Simiotiki inaweza kuleta mabadiliko katika   mawasiliano miongoni mwa wanajamii kwa kuwa itawatia motisha wanajamii   kuchunguza mazingira yao kwa jicho pekuzi huku wakizingatia kuwa kila ishara   haikosi maana. Isitoshe, Simiotiki itawafanya wanajamii kuwa makini zaidi   wanapoelewa kuwa ishara ndogo au sahili ina uwezo wa kubeba ujumbe muhimu.   Kama mawasiliano ni mchakato wa kueneza habari kutoka chanzo chake hadi kwa   anayeipokea, basi nadharia hii ya Simiotiki inahusu kueneza ujumbe uliosimbwa kwa   kutumia ishara.   Nadharia ya Simiotiki haiwezi kukamilika bila kurejelea mawazo ya Barthes    1968      kuhusu misimbo mitano ya usomaji, ambayo imeacha athari kubwa katika uhakiki   wa ishara na uwashiriaji katika kazi za kifasihi. Misimbo hii ni miongoni mwa nguzo   kuu za nadharia ya Simiotiki. Barthes    ameshatajwa    alidhamiria kugawanya kazi ya   kifasihi katika vitengo vidogovidogo vyenye urefu sawa alivyoviita leksia na   kwamba kila leksia ilidhihirisha faida yake muhimu katika kuifasiri. Barthes   alifafanua misimbo ifuatayo:   Msimbo wa matukio: Msimbo huu unahusu namna matukio yanavyopatikana   katika hadithi yanavyofuatana na jinsi msomaji anavyounda na kuelewa msuko wa   kazi ya kifasihi.   Msimbo wa kihemenetiki: Msimbo huu unahusu taharuki na usimulizi. Kwa hivyo   huitwa msimbo wa kusimulia au msimbo wa kutamba hadithi na unaweza   kufumbatwa kwenye anuani ya kazi.   Msimbo wa ki-seme: Msimbo huu hueleza elementi nasibishi za kisemantiki   ambapo hutupatia picha ya muhusika fulani wa kifasihi.   Msimbo wa kiishara: Msimbo huu unahusishwa na namna wasomaji   wanavyofumbua maana za ishara katika kazi za fasihii.   Msimbo wa kiurejelezi: Msimbo huu hujegwa kutokana na viashiria vya   kiutamaduni ambavyo vinarejelewa katika kazi ya fasihi. Huhusisha matumizi ya   vitu fulani vinavyoeleweka na wasomaji na hivyo kuipa kazi fulani nguzo za   kuitamaduni. Msemaji akisema kuwa anakielewa kitu anachokimaanisha msanii   husema hivyo katika msingi wa kiurejelezi au kiutamaduni.   Tunaposoma kazi za fasihi tunakutana na matumizi ya lugha ambayo yanajenga   misimbo ya aina hizo tano. Kwa mfano, msimbo wa kimatukio hujitokeza, kwa   mtunzi wa kazi ya fasihi kujenga tukio linalofanywa na wanyama kama vile, mbwa,   fisi, paka na ng’ombe ambapo kwa msomaji huweza kujenga taswira, ishara na picha   ambazo zitampatia dhamira stahiki, Cobley    2001   . Hivyo, tunakubaliana na maelezo   kuwa, Simiotiki ni taaluma ya mfumo wa matumizi ya alama au ishara kwa nia ya   kuwasiliana kati ya wanajamii na kuelewana baina yao.   Mtafiti ameamua kuchagua nadharia ya Simiotiki akiamini kuwa imekuwa ni   nadharia muwafaka katika kutimiza shauku na kiu ya utafiti huu na kufanikisha   lengo na kujibu swali la msingi la kwanza la utafiti huu ambalo limelenga katika   mbinu za kisanaa. Nadharia ya Sosholojia ni nadharia ya pili adhimu itakayotumika   ili kuweza kufanikisha lengo na kujibu swali la pili la utafiti huu ambalo linahusu   dhamira ya malezi ya watoto. Maelezo ya nadharia hiyo ni kama ifuatavyo:   Nadharia ya Sosholojia   Nadharia ya Sosholojia ni nadharia inayohusishwa na mwanasholojia Adam Smith      1970   , kama ni muasisi wa nadharia hii huko Marekani. Nadharia hii imejikita zaidi   na uhusiano wa mwanadamu na jamii yake, kwani nadharia hii inaonyesha jinsi   wasomi wanavyoipokea, kuitathimini, na kuihukumu kazi fulani ya kifasihi   huathiriwa pia na mazingira ya wasomaji hao. Mfano Msokile    1992    anaeleza   kuwa nadharia ya Sosholojia huikabili kazi ya kifasihi kwa kuangalia jinsi   inavyohusiana na mazingira ya kijamii. Nadharia hii inaamini kuwa uhusiano   wa kazi ya kifasihi na jamii ambayo kazi hiyo imeandikwa ni muhimu sana.   Anazidi kufafanua kwamba kazi ya sanaa, haijengwi katika Ombwe, ni kazi ya   mwandishi katika mazingira maalum akiwajibika kwa jamii inayomhusu   ambayo ni sehemu yake muhimu. Mkabala huu kimsingi hutawaliwa na imani   kuwa uhusiano katika kazi ya kifasihi na jamii ambayo kwa kazi hiyo   imeandikwa ni muhimu sana. Mazingira ya jamii ndiyo yanayoweza kubadili   maudhui ya kazi ya fasihi.   Njogu na Chimerah    1999    wanaeleza kuwa nadharia ya Sosholojia inafungamanisha   fasihi na jamii. Hii inaonyesha kuwa Sosholojia ni kielelezo cha hali halisi ya jamii   na inachukuliwa kama zana mojawapo ya kijamii katika mazingira yake   yaliyomzunguka. Nadharia hii inasisitiza kuwa fasihi ni amali ya jamii. Msanii   anachukuliwa kama mmoja katika jamii na mwenye nafasi yake katika jamii hiyo.   Naye Ntarangwi    2004    anasema kwamba, mtunzi mwenyewe ni mwanajamii kwa   maana kwamba ana nafasi na tabaka fulani katika jamii yake; yeye hutambuliwa na   jamii kama mmoja wao. Hawezi kuepuka nafasi yake katika jamii wala hawezi   kukwepa athari ya jumuiya katika utunzi wake kwani kama mtoto mchanga yeye   hufundishwa maadili na itikadi za jamii yake ili kuweza kuzieneza katika jamii hiyo.   Na kama ambavyo tumetaja tayari, mtunzi hulenga hadhira fulani hata iwe ndogo   vipi.   Mihimili ya Nadharia ya Sosholojia   i    Umahsusi na sio Umajumui Ilikuwa mahususi zaidi kuliko nadharia   zilizotangulia: badala ya kujikita katika taaluma ya sanaa jadi kwa ujumla      maumbile ya mwanadamu na utamaduni wa mwanadamu    kama   walivyofanya wanadharia wa zamani, nadharia ya usosholojia ilijikita katika   jamii peke yake. ·   ii    Muhimili unaokuza mahusiano   mashirikiano mema baina mtu, watu, jamii   na taifa kwa ujumla   iii    Muhimili unaohusu umuhimu wa elimu na maendeleo kwa jamii   iv    Muhimili unaomuhusisha mzazi kuwa ni nguzo kuu katika ujenzi wa familia   bora,   uhusiano wa mzazi na mtoto      v    Muhimili unaokuza mahusiano ya serikali, vyombo vya dola na jamii.   Nadharia hii imetumika katika utafiti huu kwa sababu, mada ya fani na dhamira   ya malezi ya watoto katika riwaya ya Watoto wa Mama N’tilie imesaidia sana, hasa   ukizingatia kwamba, masuala ambayo mwandishi E. Mbogo ameyaeleza ndani ya   riwaya yake hii yamejikita zaidi katika masuala ya kijamii na kiuchumi   pamoja na maendeleo ya watu ikiwa ni pamoja na malezi ya watoto.   Kwa mfano mwandishi amemchora Maman’tilie kama mama kiongozi ambae   alijitahidi sana kutatua migogoro iliyojitokeza katika familia yake, mfano kati   yake na mumewe, kuwahudumia watoto wake kupata elimu. Pia mwandishi   katuonyesha jinsi Maman’tilie alivyofanya kazi kubwa sana ya kuuza chakula   gengeni kwa maslahi ya familia yake. Nadharia hii imemsaidia mtafiti sana katika   kuchunguza dhamira ya malezi ya watoto, hasa kwa kuwa riwaya nzima inahusu   matatizo ya watoto katika maisha yao ya kila siku, athari walizozipata watoto   hao katika mambo mbalimbali yaliyoizunguka jamii hiyo yakiwemo kukosa   elimu, wizi, ulevi, madawa ya kulevya na ajira za utotoni.   Hitimisho   Kwa kuhitimishia, sura hii imekuwa na thamani kubwa katika kazi hii kwa sababu   imeendelea kuipa uhai zaidi kwa kuelezea mambo ya msingi yanayohitajika katika   utafiti huu. Mambo ya msingi yaliyojadiliwa katika sura hii ni pamoja na ufafanuzi   wa istilahi mbalimbali, mapitio ya kazi tangulizi na mwisho mkabala wa kinadharia.   Huu ni mwendelezo mzuri wa kufikia hatua ya kufanikisha malengo na maswali ya   utafiti ambapo ndio roho ya mada husika. Sura inayofuata inahusu mbinu za utafiti.   SURA YA TATU   MBINU ZA UTAFITI   Utangulizi   Sura hii mtafiti amekusudia kufafanua mambo ya msingi ambayo anaamini   yamechangia vyema katika kufikia hatua nzuri ya uchambuzi wa kazi hii husika.   Vipengele ambavyo vimejadiliwa ni: eneo la utafiti, usanifu wa utafiti, kundi lengwa,   sampuli na usampulishaji, aina za data zilizokusanywa, mbinu za kukusanya data,   mbinu za uchambuzi wa data, usahihi wa utafiti, maadili ya utafiti na hitimisho. Kwa   ujumla vipengele vyote ni muhimu na uchambuzi wake ni kama ifuatavyo:   Eneo la utafiti   Utafiti huu umefanywa maktabani. Utafiti umelenga kukusanya data kutoka matini   kadhaa zenye manufaa, kwani mtafiti ameweza kusoma vitabu, majarida, vitini,   tasnifu mbalimbali kuhusiana na mada husika, jambo ambalo limemuwezesha mtafiti   kukusanya data zake vizuri. Utafiti umekusanya data kutoka katika maeneo kadhaa   kama: Pemba, mfano, Maktaba ya Chuo Kikuu Huria Cha Tanzania – tawi la Pemba,   Maktaba kuu Zanzibar  tawi la Pemba iliyopo wilaya ya Chakechake, maktaba ya   wilaya ya Wete, Maktaba ya shule ya sekondari Utaani. Maeneo haya yamekuwa   karibu na mtafiti na kumuwezesha kukusanya data kwa urahisi. Pia mtafiti   amekusanya data kupitia wavupepe     tovuti, magazeti, redio, ripoti za tafiti   zilizokusanywa ambapo taarifa hizo zimefanana na mada iliyofafanuliwa na kupata   taarifa ambazo zimemsaidia mtafiti kufikia malengo na maswali ya utafiti wake   vizuri na kwa usahihi.   Usanifu wa Utafiti   Utafiti huu umetumia mkabala wa kimaelezo. Mtafiti amekusanya data na   kuzichambua kwa kutumia mkabala wa kimaelezo. Mbinu ya tarakimu huwa   haitumiki. Hivyo data katika utafiti huu zimekusanywa na kuchambuliwa kwa   mkabala wa kimaelezo. Sambamba na hilo, mbinu zilizotumika kukusanya data ni   usomaji makini kwa data za awali. Data hizo zimekusanywa kupitia riwaya teule ya   Watoto wa Mama N’tilie. Kwa upande wa data za upili zimekusanywa kwa mbinu ya   upitiaji wa nyaraka mbalimbali zikiwemo, tasnifu, makala, vitabu, tovuti zenye   uhusiano na mada ya utafiti.   Mtafiti ameteua riwaya ya Watoto wa Mama N’tilie akiamini inafaa na inatosha   kufanikisha vyema malengo na masuali ya utafiti. Mbinu alizozitumia mtafiti   zimemrahisishia sana mtafiti kupata data anazozihitaji hii ni kwa sababu mbinu hizo   hazimfanyi mtafiti kutumia muda mwingi katika utafutaji wa data. Vilevile matumizi   mazuri ya muda yamemsaidia sana mtafiti kumaliza tasnifu hii katika muda muafaka   pasi na kuchoshwa. Bila shaka mbinu hizo ni bora katika utafiti huu.   Sampuli   Katika utafiti dhana ya sampuli na usampulishaji ni dhana pana na muhimu ambapo   watafiti mbalimbali wamefafanua kulingana na mitazamo yao. Miongoni mwa fasili   hizo ni kama ifuatavyo:   Kothari    1990, 2004    anaeleza, Sampuli ya watafitiwa ni kundi dogo la watafitiwa   lililochaguliwa kuwakilisha sifa na tabia za kundi zima ambalo humsaidia mtafiti   kupata taarifa kutoka sampuli hiyo ili kutoa majumuisho ya utafiti wake.   Bryman    2004    anafafanua, Uteuzi wa Sampuli ni mchakato wa kuchagua kikundi   cha vitu au watu ili kitumike katika utafiti kama kiwakilishi cha kundi lolote   linalotafitiwa kwani sio rahisi kutafiti kundi zima.   Kwa ujumla sampuli ni kundi dogo la watu au vitu linaloteuliwa kutoka kundi kubwa   la watafitiwa kuwakilisha sifa, tabia za kundi zima kwani sio rahisi kutafiti kundi   zima. Hivyo ni kusema kwamba, sampuli ni sehemu ndogo ya watafitiwa   inayoteuliwa kutoka katika kundi kubwa la watafitiwa ili kuwa kiwakilishi cha hilo   lote. Katika utafiti huu, mtafiti ametumia sampuli lengwa katika ukusanyaji wa data   kulingana na mada.   Usampulishaji Lengwa   Usampulishaji lengwa ni miongoni mwa mbinu adhimu katika ukusanyaji wa data za   utafiti kulingana na mada husika.   Yin    1994    anafafanua kuwa, usampulishaji lengwa ni aina ya sampuli ambayo   mtafiti anateua watafitiwa ama vitafutiwa akiwa amejiridhisha kwamba watafitiwa   hao watampatia data itakayoweza kutimiza malengo ya utafiti wake. Babbie    1999      anaeleza, Usampulishaji lengwa ni mbinu ya uteuzi wa sampuli ya utafiti ambapo   mtafiti huteua sampuli fulani ya watafitiwa wake akiamini kuwa sampuli hiyo ni   sahihi na ndiyo itakayompa data sahihi za kuweza kutimiza malengo ya utafiti kwa   wepesi na haraka.   Mbinu ya usampulishaji lengwa imetumika katika utafiti huu kwa kuteua riwaya ya   Watoto wa MamaN’tilie ya mwandishi Emmanuel Mbogo. Mtafiti amejiridhisha na   kuamua kutumia mbinu hiyo akiwa na imani kubwa ya kwamba inafaa na inatosha   katika ukusanyaji wa data anazozihitaji kulingana na mada. Marejeleo mengine   yametumika kwa lengo la kutilia mkazo na kujenga ufanisi katika utafiti huu.   Aina ya Data   Utafiti huu umelenga kukusanya data za msingi na data za upili. Data za msingi ni   kutoka katika riwaya teule ya Watoto wa Mama N’tilie    2002   . Kwa upande wa data   za upili, mtafiti amedurusu matini mbalimbali zinazohusiana na mada yake, mfano,   kusoma kwenye mitandao kazi zinazo husiana na mada, kupitia tasnifu mbalimbali   zilizojadili suala la malezi na vipengele vya fani, vitabu, majarida na makala kadhaa   zinazohusiana na mada teule, ambapo data zote hizo zimemsaidia mtafiti.   Data za Msingi     Awali   Wataalamu mbalimbali wameeleza fasili ya data za awali   msingi. Miongoni mwao   ni: Kothari    2004    anaeleza kuwa, Data za msingi ni zile zinazokusanywa kwa mara   ya kwanza na hivyo ni data halisi. Adam na Kamuzora    2008    wanabainisha, Data   za awali ni aina ya data zilizokusanywa na mtafiti mwenyewe au msaidizi wa mtafiti   kutoka katika eneo halisi kwa lengo la kujibu maswali au mada ya utafiti.   Kwa muhtasari, Data hizi za msingi hazijapata kukusanywa na mtafiti mwengine   yeyote kwa dhamira ya utafiti kama huu ambao umekusudiwa kufanywa kwa mara   ya kwanza. Katika ukusanyaji wa data za msingi, mtafiti amesoma na kuchanganua   riwaya teule, ili kupata maelezo kuhusu fani na dhamira ya malezi ya watoto katika   riwaya ya Watoto wa Mama N’tilie    2002   . Uchunguzi wa kina mtafiti ameufanya   akihusisha na nadharia ya Simiotiki na Sosholojia ambazo anaamini zimemwongoza   vyema katika utafiti wake.   Data za Upili   Kwa upande wa data za upili, wataalamu wamefafanua kama ifuatavyo: Kothari      2004    anasema, Data za Upili ni data zote ambazo tayari zimekwisha kusanywa na   mwingine na ambazo zimepatikana katika hatua zote stahiki za ukusanyaji wa data.   Kamuzora na Adam    2008    wanaeleza, data za upili ni data zote zinazopatikana   kutoka vyanzo tangulizi au data zilizokusanywa na watu wengineo kwa lengo   maalum.   Kwa ujumla, Data za upili ni aina ya data katika utafiti ambapo mtafiti huzikusanya   kutoka vyanzo mbalimbali zikiwa tayari zimeshakusanywa na mtafiti mwengine.   Mtafiti ametumia data za upili kupitia maeneo mbalimbali. Mtafiti amekusanya data   hizo katika : Maktaba ya Chuo Kikuu Huria Cha Tanzania    OUT   , Maktaba ya chuo   kikuu cha Taifa cha Zanzibar    SUZA   , Maktaba ya chuo kikuu cha Zanzibar    ZU      na Maktaba kuu ya Zanzibar. Maktaba zote hizo zinapatikana visiwani Pemba ikiwa   ni matawi. Pia mtafiti amekusanya data kupitia tasnifu, wavupepe     tovuti, magazeti,   majarida , ripoti na makala mbalimbali zenye uhusiano na mada teule.   Mbinu za Kukusanya Data   Kothari    1990    anasema, Mbinu za ukusanyaji data ni njia anazochagua mtafiti   kuzitumia kukusanyia data kwa ajili ya utafiti wake. Bailey    1994    anabainisha,   Mbinu za kukusanyia data ni mbinu za kifalsafa za mtafiti ambazo zinakuwa na   mabunio kulingana na kazi yake mtafiti, na jinsi atakavyoweza kukusanya data hizo,   kuzichambua na kuandika taarifa ya matokeo ya utafiti.   Hivyo basi kwa ujumla, mbinu za kukusanyia data ni ujuzi na ufundi autumiao   mtafiti na kumsaidia kukusanya data anazozihitaji. Katika utafiti huu mbinu ya   usomaji makini kupitia maktabani na mbinu ya upitiaji wa nyaraka zimetumika kwa   yakini ili kumuwezesha mtafiti kwa kiasi kikubwa kukusanya data zake   Mbinu ya Usomaji Makini Kupitia Maktabani   Enon    1998    anaeleza, Mbinu ya usomaji makini ni mbinu inayomtaka mtafiti   kukusanya taarifa kwa umakini baada ya kusoma kwa kina kazi husika kunzia   mwanzo hadi mwisho. Kothari    2004    anasema, Usomaji makini ni mbinu   inayolenga kusoma na kuchambua kwa undani    kwa kina    maudhui yanayojitokeza   katika kazi husika kama vitabu, majarida, magazeti yanayoendana na mada husika.   Mbinu hii ya usomaji makini kupitia maktabani, mtafiti amesoma kwa makini na   kwa udadisi mkuu kazi mbalimbali katika maktaba ambazo zinahusu mada yake.   Katika mbinu hii mtafiti ametumia mbinu ya usomaji makini, kupitia kitabu husika   ambacho ni Watoto wa Mama N’tiliye, huku akiwa na matarajio makubwa ya kupata   taarifa za uhakika katika utafiti huo.   Kwa kupitia njia ya maktabani, mtafiti ametumia mbinu hii ya usomaji makini ili   kujiridhisha hatua baada ya hatua mpaka mwisho wa riwaya yake teule ya Watoto wa   Mama N’tilie. Mtafiti amevipitia kwa undani vipengele vya fani kama: muundo,   mtindo, mandhari na lugha na kunukuu aya kadhaa zitakazohusiana na dhamira ya   malezi na mbinu za kifani katika riwaya teule kwa kuzingatia malengo na maswali ya   utafiti.   Mbinu ya Upitiaji Nyaraka   Upitiaji wa nyaraka ni mbinu ya kukusanya data za upili kutoka katika machapisho   mbalimbali yanayopatikana maktabani    Young, 1984   . Maktaba ni chanzo sahihi na   muhimu ambapo hupatikana na machapisho ya aina mbalimbali. Mtafiti amefanya   upitiaji wa nyaraka katika maeneo kadhaa mfano, Maktaba ya Chuo Kikuu Huria   Cha Tanzania    OUT   , Maktaba ya chuo kikuu cha Taifa cha Zanzibar    SUZA   ,   Maktaba ya chuo kikuu cha Zanzibar    ZU   . Maktaba zote hizo zinapatikana visiwani   Pemba ikiwa ni matawi. Pia mtafiti amekusanya data kupitia tasnifu, wavu pepe      tovuti, magazeti, majarida, ripoti na makala mbalimbali zenye uhusiano na mada ya   mtafiti.   Mbinu za Uchambuzi wa Data   Babbie    1999    anasema kuwa, Data zinazokusanywa wakati wa utafiti hazina budi   kufanyiwa uchambuzi wa kina kwa lengo la kujibu maswali ya utafiti na malengo ya   utafiti yaliyokusudiwa.   Hivyo ni kusema kuwa, mtafiti katika uchambuzi wa data, ambao umemuwezesha   kukusanya data zilizohalali na kuzichambua. Katika utafiti huu, mtafiti ametumia   mbinu ya mkabala wa kimaelezo. Mkabala huo umemuwezesha mtafiti kuchambua   data kwa minajili ya kufanikisha malengo na masuali yake ya utafiti na kupata   matokeo sahihi. Baada ya kupitia matini teule na kuangazia mbinu za kisanaa na   dhamira ya malezi ya watoto, mtafiti amechanganua kwa kina masuala na malengo   ya utafiti kwa kutumia mkabala wa kimaelezo.   Mkabala wa Kimaelezo   Kothari    1990    anaeleza kuwa, Mkabala wa kimaelezo ni mbinu ya uchambuzi wa   data ambapo mtafiti huzichambua data zake kwa kuzitolea maelezo yanayohusiana   na madhumuni ya utafiti wake. Mbinu hii imemuwezesha mtafiti kwa umakini   kukusanya data kwa kutumia madondoo, kufafanua na kutolea maelezo. Mbinu hii   imekuwa bora na imemuwezesha mtafiti kuwa na umakini wa kukusanya data, kwa   kutumia madondoo, kufafanua na kutolea maelezo. Sambamba na hilo, mtafiti   amezingatia uteuzi wa matumizi ya nadharia sahihi ya Simiotiki na Sosholojia.   Mtafiti ameonelea uhusishaji wa nadharia hizo zimemsaidia kufanikisha vyema   malengo na kujibu maswali yake ya utafiti. Kwa ujumla uchambuzi wote wa data   umeenda sambamba na mada ya utafiti isemayo: Kuchunguza fani na dhamira ya   malezi ya watoto katika riwaya ya Watoto wa Mama N’tilie.   Usahihi wa Utafiti   Kwa nia safi, heshima, na taadhima kubwa, mtafiti anaamini kwamba data zote   zilizokusanywa zimekuwa sahihi na za uhakika kabisa, hii ni kwa sababu zifuatazo:   Mosi, mtafiti alipitia na kusoma kwa usomaji makini riwaya teule, majarida, makala   mbalimbali, pamoja na kukusanya data za ukweli kwa kuzifanyia uchambuzi   yakinifu na uhakika huku akiamini kwamba data hizo zimemsaidia vya kutosha   katika kutoa majibu sahihi ya maswali yake ya utafiti. Pili, mtafiti amepitia mitandao   mbalimbali kama, wavupepe, na kusikiliza vyombo vya habari kama redio kupata   data kwa mujibu wa mada yake inayohusiana na malezi ya watoto, ambapo   amefaidika kupata na kukusanya maarifa na data zinazohusiana na mada yake na   kuweza kumsaidia vya kutosha katika utafiti wake.   Mwisho, mtafiti ana imani kupatiwa fursa muhimu na adhimu ya kupitiwa na   kusomwa kwa utafiti huu na msimamizi wake, kumempa fursa na uweledi mkubwa   na kumpanulia mawazo kitaaluma kwa kuweza kufanikisha utafiti wake kwa kufuta   maelekezo aliyopewa na kurekebishiwa kasoro zilizojitokeza ndani ya utafiti huu.   Maadili ya Utafiti   Tamko la Nurenberg    1974    linasema, Maadili ya utafiti yanahusu matumizi mazuri,   kanuni bora, uadilifu kwa mtafiti na watafitiwa na katika mada yenyewe. Kuna   masuala mengi ya kimaadili ambayo yanahitaji kutiliwa maanani kwa utafiti, moja   ni kulinda usalama, uaminifu, kufahamu majukumu ya watafitiwa, na nidhamu   bora ya kazi.   Seture    2010    anaeleza mkabala wa maadili ni moja wapo ya masuala muhimu   ambayo mtafiti alipaswa kuyazingatia kwa uzito wake wakati akifikiria,   akipanga, kutekeleza na hata baada ya kukamilisha utafiti wake. Mtafiti   amezitambua haki zote nakuzifanyia kazi, ambapo palipotokea tatizo mtafiti   amechukua dhamana itakayostahiki.   Mtafiti ametumia eneo la maktabani, na katika maeneo mengine kama vile   shuleni, nyumbani na chuoni. Katika sehemu zote hizo sheria na kanuni, maadili,   silka zimezingatiwa. Katika utafiti huu mtafiti amejitahidi kutekeleza maadili, kanuni   na taratibu stahiki za kiutafiti ili kuhakikisha ukusanyaji wake wa data umekuwa   sahihi na uhakika ili kumuwezesha kujibu maswali yake ya utafiti vyema na   inavyostahiki.   Zana     Vifaa vya Utafiti   Mulokozi    1983    anaeleza: Vifaa vya utafiti hutegemea aina ya utafiti, lakini aghlabu   baadhi ya vifaa hivyo huwa ni pamoja na: Kalamu na Karatasi, Shajara, Tepu rekoda      kirimbo    na vifaa vyake, Video    pataninga   ; na vifaa vyake, Kamera na vifaa vyake,   Ngamizi na vikorokoro vyake. Vifaa vya kupimia na kuhesabia. Katika utafiti huu,   mtafiti ametumia vifaa vifuatavyo:   Kalamu na Notibuku     Shajara   Vifaa hivi vimetumika kwa ajili ya kuandikia taarifa mbalimbali kwa lengo la   kuweka kumbukumbu za taarifa ambazo zimekusanywa katika mfumo wa   maandishi zinazohusiana na mada, malengo na maswali ya utafiti.   Vitabu, Tasnifu, Makala na Majarida   Vifaa vyote hivi vina umuhimu mkubwa katika utafiti huu.Vifaa hivi vimetumika   kama ni sehemu muhimu ya kurejelea wakati mapitio ya kazi tangulizi pamoja na   ufafanuzi wa mambo muhimu katika uchambuzi wa data za utafiti ili kuufanya utafiti   huu utosheleze mahitajio ya malengo na maswali ya utafiti.   Kompyuta na Wavuti     Tovuti   Kompyuta imetumika kwa kiwango kikubwa kuchapa kazi hii ya utafiti kuanzia   mwanzo hadi mwisho. Wavuti     Tovuti zimetumika kwa lengo la kutafutia   machapisho, maarifa, tasnifu na taarifa nyenginezo muhimu zenye kuhusiana na   mada ya utafiti.   Hitimisho   Kwa ujumla mtafiti ameelezea na kuchambua vipengele vya msingi vilivyomsaidia   katika kufikia hatua nzuri ya utafiti wake. Vipengele vilivyochambuliwa ni pamoja   na hivi vifuatavyo: Maana ya mbinu za utafiti, eneo la utafiti, usanifu wa utafiti,   kundi lengwa, sampuli na usampulishaji, aina za data zitakazokusanywa, mbinu za   kukusanya data, mbinu za uchambuzi wa data, usahihi wa utafiti pia na maadili ya   utafiti yalielezwa kitu ambacho kimemsaidia katika kuweka bayana uchambuzi wa   data zilizokusanywa katika utafiti huu. Sura inayofuata imehusu uwasilishaji na   uchambuzi wa data za utafiti.   SURA YA NNE   UWASILISHAJI NA UCHAMBUZI WA DATA ZA UTAFITI   Utangulizi   Sura hii imebeba vipengele vya msingi vifuatavyo: utangulizi, wasifu wa mwandishi   E. Mbogo, historia ya riwaya teule, uwasilishaji na uchambuzi wa data za utafiti.   Data za utafiti zimewasilishwa na kuchambuliwa kwa kuzingatia malengo mahsusi   na maswali ya utafiti. Katika lengo mahususi la kwanza linalokwenda sambamba na   swali la kwanza na nadharia ya Simiotiki imetumika. Nadharia ya Sosholojia   imetumiwa kwa lengo mahsusi la pili linalowiana na swali la pili.   Wasifu wa Mwandishi: Emmanuel Mbogo   Emmanuel Yakobo Mbogo ni mwandishi wa kazi za fasihi na kazi nyengine za   kimaadili, kijamii na kidini. Ni muumini wa dini ya Kikristo, amezaliwa tarehe      03   1947 katika wilaya ya Kongwa, huko mkoani Dodoma. Alisoma katika shule   ya msingi Mpwapwa na kuhitimu darasa la nane mwaka 1963. Baadae alijiunga na   masomo ya sekondari katika shule ya Indian    Dodoma Sekondari kwa sasa    na   kuhitimu mwaka 1967. Aliwahi kufanya kazi ya ukarani katika Wizara ya Kilimo,   mkoani Dodoma kabla ya kupata matokeo yake ya sekondari. Mwaka 1968, alijiunga   na Chuo cha cha Ualimu Morogoro kwa ajili ya mafunzo ya Ualimu daraja la IIIA na   kuhitimu mwaka 1969.   Mwaka 1973 alijiunga na masomo ya shahada ya Ualimu na Sanaa za maonyesho   katika chuo cha Ualimu Chang’ombe, kilichopo jijini Da-es-Salaam na kuhitimu   mwaka 1974. Baada ya kumaliza mafunzo yake, alipangiwa kufundisha katika chuo   cha Ualimu Katoke, ambapo mnamo mwaka 1976, alijiunga na Chuo Kikuu cha Daes-Salaam, kusomea shahada ya kwanza na ya pili katika Sanaa za Maonyesho    B.A   in Theatre Arts na M.A in Theatre Arts   . Akiwa chuoni hapo alitunga tamthilia yake   Tone la Mwisho    1981   . Akiwa bado mwanafunzi wa Chuo Kikuu cha Dar-esSalaam. Mbogo, alihitimu masomo yake ya shahada ya Sanaa za maonyessho mwaka   Mwaka 1982 alijiunga na Chuo Kikuu cha Humboldt kilichopo mjini Berlin nchini   Ujerumani, kwa masomo ya shahada ya tatu katika sanaa za Maonyesho    PhD in   Theatre Arts    na kuhitimu mwaka 1984. Baada ya kumaliza masomo yake alirudi   nchini na kufanya kazi katika Taasisi ya Uchunguzi wa Kiswahili    TUKI   , ambapo   kwa sasa inatambulikana kama Taasisi ya Taaluma za Kiswahili    TATAKI   , iliyopo   Chuo Kikuu cha Dar-es-Salaam hadi mwaka 1989.   Emmanuel Mbogo, amefundisha Vyuo vikuu mbalimbali barani Afrika kama Chuo   Kikuu cha Kenyatta huko nchini Kenya mwaka 2003 hadi mwaka 2006. Baadaye   alikwenda nchini Rwanda na kufundisha katika Chuo Kikuu cha Kigali kwa muda   wa mwaka mmoja. Mwaka 2008 alirudi nchini Tanzania na kuendelea kufundisha   Chuo kikuu Huria cha Tanzania, ambapo hadi sasa ni Professa chuoni hapo.   Kwa kuzirejelea kazi zake alizoandika ambapo nyingi zina mvuto na mnato na   zinaleta furaha, huzuni na kukumbusha historia ya bara letu. Mfano mzuri wa kazi   zake katika tamthilia ni kama: Watoto Wetu    1972   , Giza Limeingia    1980   , Tone la   Mwisho    1980   , Ngoma ya Ng’wanamalundi    1988   , Fumo Liongo    2009   , Sundiata      2011   , Sadaka ya John Okello    2014   , Wangari Mathaai    2015   , Nyerere na   Safari ya Kanaan    2015   . Kwa upande wa riwaya ni Watoto wa Mama N’tilie    2002   ,   Vipuli vya figo    2008   , Siri za Maisha    2010   . Katika utafiti huu tulichagua riwaya   yake moja ambayo ni Watoto wa Mama N’tilie. Kwa hiyo utafiti huu umejikita   katika riwaya hiyo.   Muhtasari wa Riwaya ya Watoto wa Mama N’tilie   Riwaya ya Watoto wa Mama N’tilie ni hadithi inayoelezea hali halisi ya maisha ya   Watanzania katika hali duni za maisha zilizogubikwa na wimbi la umasikini. Riwaya   hii imewachora watoto wa kimasikini wakikosa haki zao za msingi zikiwemo, elimu,   afya, lishe, malezi bora na haki nyenginezo.Watoto wa Mama N’tilie ni riwaya   iliyosheheni maudhui yanazungukia maisha ya maman’tilie na familia zao, kama   sehemu ya walalahoi waishio katika miji na vitongoji mbalimbali hapa nchini. Katika   riwaya hii mwandishi ametoa ujumbe mzito ambao jamii haina budi kuutilia maanani   kuwaendeleza akina maman’tilie kufuatia umuhimu wao katika kulea na kuandaa   watoto wa taifa la kesho.   Katika riwaya hii, muhusika mkuu ni Maman’tilie ambaye amekumbana na vikwazo   vingi ikiwa ni pamoja na ulezi mzito wa watoto wake na familia kwa ujumla. Ni   riwaya ambayo imegusa hisia za walio wengi wakiwemo kina mama. Watoto wa   Mama N’tilie ni riwaya inayobainisha misukosuko wanayokumbana nayo kama vile   umasikini uliokithiri. Riwaya hii inaonesha kwamba bado kina mama hao   wanaendelea kufanya juhudi za kupambana na hali hiyo lakini bado wanaonekana   kuachiwa mzigo mkubwa wa ulezi. Hii ni riwaya isiyowekeka chini kwa sababu ya   maudhui yaliyomo ndani yake na uzito wake.   Mbinu za Kisanaa katika Ujenzi wa Dhamira ya Malezi ya Watoto   Mbinu za kisanaa huweza kumtofautisha msanii mmoja na mwengine kwa   kutambulisha upekee wa msanii mmoja na mwengine katika uumbaji wa kazi ya   sanaa    Jilala 2016   . Lengo mahsusi la kwanza lilibainisha mbinu za kisanaa   zilizotumika katika kujenga dhamira ya malezi ya watoto katika riwaya ya Watoto   wa Mama N’tilie. Lengo hili la kwanza limekwenda sambamba na swali la kwanza   lisemalo: Ni mbinu zipi za kisanaa zilizotumika katika kujenga dhamira ya malezi ya   watoto katika riwaya teule ya Watoto wa Mama N’tilie? Mtafiti amechambua mbinu   za kisanaa zifuatazo: Mbinu ya Ujenzi wa Mandhari, Mbinu ya Mtindo, Mbinu ya   Ujenzi wa Wahusika, na Mbinu ya Matumizi ya Lugha.   Mbinu ya Ujenzi Wa Mandhari   Uwepo wa mandhari katika kazi ya riwaya huunda mazingira kwa msomaji, kuibua   dhamira kadhaa katika kazi husika kunachangia kuikamilisha kazi hiyo. Mwandishi   ametumia mandhari mbalimbali katika kazi yake kama ifatavyo:   Shule ya Mapepela   Mwandishi amechora mandhari hii kudhihirisha mahitaji ya mtoto kumuelekeza   kimaadili kupitia walimu katika mandhari husika. Mfano mwandishi anasema:   Ilikuwa saa 10:30. Walimu wa Shule ya Mapepela walikuwa   wamewaruhusu wanafunzi warudi nyumbani. Mwalimu Mkuu,   Mwalimu Chikoya aliwatangazia wanafunzi: “Wote ambao hamjalipa   ada na hamna sare. Hakuna shule! Nisizione sura zenu bila ya ada na   sare. Waambieni wazazi wenu hivyo”    uk 1      Tendo hili liliwapelekea watoto wa Maman’tilie wajiingize katika matendo maovu   kama wizi, ujambazi na madawa ya kulevya. Mfano wa watoto walioathirika na   kadhia hii ni pamoja na: Peter, Zita, Musa, na Dani. Mandhari ya shule imesaida   kutuchorea dhamira ya malezi kwa sababu ni mandhari halisia kwa watoto kufunzwa   maadili mema. Tabia ya baadhi ya walimu, mfano, mwalimu Chikoya kuwafukuza   watoto shule kwa sababu ya kukosa ada na sare ya shule si katika jambo zuri.   Kwa kurejelea nadharia ya Simiotiki katika msimbo wake wa matukio, unaohusu   namna matukio yanavyopatikana katika hadithi, yanavyofuatana na jinsi msomaji   anavyounda na kuelewa msuko wa kazi ya fasihi: Ni kuwa mwandishi ametuchorea   visa vilivyofuatana kwa msomaji kupata picha ya kisa cha watoto kufukuzwa shule.   Jambo hilo limepelekea watoto kuharibika kimalezi na hatimae kuishia katika   mazingira mabaya ikiwemo madawa ya kulevya.   Kituo cha Basi   Kituo cha basi cha Msufini, ni pahala walipokutana Peter na Musa ambao ni   miongoni mwa watoto walioathirika kwa kufukuzwa shule. Mandhari waliyokutana   ni sehemu yenye harakati nyingi kwa watu mbalimbali kama wasafiri,   wafanyabiashara na wengineo. Mandhari hii imemsaidia mtafiti kubaini tabia ya   Musa kujishirikisha na biashara ya kuuza sigara baada ya kuacha shule kama   mwandishi anavyoeleza:   “…Alikwenda hadi kituo cha basi cha Msufini. Watu walikuwa   wengi, wasafiri, wafanyabiashara, wanunuzi, wenye kazi, wezi,   watoto kwa wakubwa.…..   “Nani wewe!” Mtu alikuwa amemgusa begani naye aligeuka. “Aa!   Musa.”   “ Habari zako, Peter”   “Nzuri Musa,” Peter alijibu. Alimuona Musa kashika paketi za sigara,   anauza. “Za nani?”   Musa alijibu, “Mimi nimeacha shule. Siku hizi napata pesa chungu   nzima.”    U.k.17      Katika nukuu hii, mandhari ya kituo cha daladala    stendi    ni sehemu tata katika   malezi ya watoto, kutokana na mazingira ya mchanganyiko wa harakati za watu. Hili   linadhihirika pale tunapomuona Musa na harakati zake za kuuza sigireti hali akiwa   na umri wa kwenda shule.   Nadharia ya Simiotiki imefanikiwa kuonesha ubunifu katika kazi ya fasihi. Utafiti   huu umebaini kuwa kutokana na ubunifu huo wa mtiririko wa visa katika riwaya hii   ya Watoto wa Mama N’tilie, kufanikisha kuibua dhamira ya malezi ya watoto, kwa   kuunda mandhari hatarishi kwa watoto hao na kuwapelekea kuingia katika matendo   makubwa kinyume na umri wao. Utafiti huu umebaini kuwa mandhari ya stendi,   huwahusisha hasa watoto ambao hufukuzwa shule na hujiingiza katika wimbi la   maasi yakiwemo wizi na utumiaji wa madawa ya kulevya.   Dampo la Tabata   Katika kutumia mbinu ya mandhari ya dampo la Tabata  jijini Dar-es-Salaam, utafiti   huu umebaini mandhari mbalimbali zinazoakisi uhalisia wa jamii yetu. Mandhari   hizo zimesaidia kuonyesha dhamira ya malezi ya watoto kwa wale waliokosa malezi   mema. Mwandishi anasema:   “Peter alishika njia. Alitembea kwa muda wa dakika arobaini hadi   kukaribia Tabata. Watu wa jiji hili kubwa walikuwa na msemo;   Ukienda Tabata utapata. Barabara kubwa, nzuri, ya lami, ilikuwa   inakwenda kiwanja cha ndege cha Kimataifa. Ilipendeza na kuvutia   macho. Ilikuwa ni barabara pana iliyogawanywa kushoto na kulia,   katikati milingoti ya taa za stima. Kama ungesafiri usiku kupita   barabara hii, ungeona taa hizo zinavyowaka na kumetameta. Lakini   uzuri huu ulikuwa karibu sana na takataka za dampo la Tabata.      Uk.19      Kwa kurejelea nadharia ya Simiotiki kupitia msimbo wa ishara, utafiti huu umebaini   kuwa; uwepo wa dampo umeashiria umasikini ulokuwepo, na kimbilio la baadhi ya   watoto wa mitaani. Suala la kuwepo kwa watoto wa mitaani wanaolitumia dampo   kutafuta riziki zao, imedhihirisha dhamira ya malezi mabaya ya watoto hao. Mfano   mzuri wa wahusika wa tabia hiyo ni Kurwa na Doto ambao hawakuwa na wazazi na   hata walezi wa kuwashughulikia.   Mtaa wa Kisutu   Umasikini kwa sehemu kubwa ya Watanzania, unachangia uporomokaji wa malezi   kwa watoto. Baadhi ya wanajamii wanaendelea kutaabika na kupelekea kukata tamaa   juu ya maisha yao kutokana na kushindwa kuzikimu familia zao kiuchumi, kiafya   n.k. Utafiti huu amebaini kuwa, umasikini katika mandhari ya Kisutu, umepelekea   jamii nyingi za kushindwa kumudu malezi mema ya watoto. Mwandishi anasema:   Wakati huo Kisutu ilikuwa sehemu ya watu wa hali ya chini sana,   katikati ya jiji. Vibanda vyake vya kuta za makuti na mbavu za mbwa   viliezekwa madebe ya kutu yaliyochakaa. Madebe au mabati haya   yalishikizwa kwa misumari au kukandamizwa kwa mawe au magogo   ya miti ili yasipeperushwe kwa upepo. Kama mtu angebahatika   kupanda ndege akaangalia picha ya Kisutu, angeona vibanda.Vibanda   hivyo vingeonekana kama mchafukoge wa vichuguu vingine   vikipumua moshi kwa mapikaji. Vijia na vichochoro na vifereji vya   maji machafu vilisukana kuzunguka vibanda vya watu wa makaazi   haya. Uozo wa takataka ulileta harufu ukazalisha wadudu na funza.   Majani yasiyofekwa yalikuwa maskani ya vijoka na majoka. Maji   yaliyosimama yalikuwa zahanati nzuri kwa mbu. wakataga mayai yao   kwa mamia, kwa hivyo, ugonjwa wa malaria ulikuwa tishio kwa afya,   maisha na uhai wa wakaazi wa Kisutu.    Uk 36   .   Ukosefu wa lishe bora, afya, malazi bora, elimu n.k kumechangia kubadili malezi ya   watoto kijamii na kitaifa. Tukirejelea nadharia ya Simiotiki, mtiririko wa ujenzi wa   mandhari umeakisi malezi ya watoto kutokana na mpangilio wa visa namna   ulivyofuatana na uhalisia. Katika uhalisia tunaona kuwa hadi baadhi ya maeneo   mfano katika jamii ya Watanzania yanaashiria mandhari ya umasikini   Dukani kwa Mhindi – Rhemtullah   Athari ya ukosefu wa malezi bora kunasababisha watoto kujiingiza katika wizi. Hili   limedhihirika kwa mwandishi kutuchorea mandhari ya dukani kwa Mhindi katika   kuibua dhamira ya malezi ya watoto kama ifuatavyo:   Jiji lilikuwa limeshonana midomo yake yote, midomo ya magari,   viwanda, watu hata ndege na kuku wa kufugwa. Dakika tano baadaye   sauti ya saa kubwa ya Mnara wa Uhuru ilisikika ikilia ndo, ndo, ndo,   ndo, ndo, ndo! Mara sita. Ilikuwa saa 6 usiku. Mtaa wa Nkurumah   nao ulikuwa kimya. Nje ya duka la Rhemtullah… Saa 6: 26 hivi   Kurwa alistuka na, kwa wepesi wa ajabu, alilala chini kama nyoka,   akatulia. Jicho lake moja alilitembeza akifuata mwanga wa gari la   polisi lililokuwa katika doria. Lilipita hatua chache karibu yake,   likielekea Mnazi mmoja …    Uk.42-43      Nafasi ya mzazi   mlezi ni kiini cha malezi bora kwa watoto, kinyume cha hayo   hupelekea watoto kujiingiza katika tabia mbaya ya wizi, ujambazi na kutokuwa na   mwisho mwema, kama kupoteza maisha. Mfano Doto na Dan.   Nadharia ya Simiotiki katika msimbo wa matukio, imeibua tukio ovu kwa watoto.   Kwa mfano, Kurwa na wenzake wakiwa na dhamira ya wizi katika mazingira   hatarishi. Katika utafiti huu, nadharia hii imesaidia kuwaasa watoto, kutojiingiza   katika matendo maovu.   Nyumbani kwa Maman’tilie   Mandhari nyengine iliyoonyesha dhamira ya malezi ya watoto, ni mandhari ya   nyumbani kwa mzee Lomolomo na Maman’tilie. Mwandishi anasema:   “Hii sebule ilitumika kama chumba cha kulala vilevile. Zita alitandika   mkeka sehemu yake, akalala. Naye Peter alitandika sehemu yake,   lakini hakulala...akaanza kusoma kwa mwanga hafifu wa koroboi.      uk.9    Aliyatembeza macho yake pale sebuleni; hakuna Peter wala   Zita. Alitazama chini, akaona ni pachafu vya kutosha, alitema mate,   akayafukia kwa kitifutifu cha udongo...   uk.67   .   Nyumbani kwa Mzee Lomolomo, mwandishi amechora picha ya mazingira   wanayoishi na kuibua dhamira ya umasikini. Mzee huyu alikuwa ni mlevi na   haonekani kujishughulisha na kazi yoyote ya kimaendeleo. Utafiti umebaini kuwa,   ukosefu wa mashirikiano na kujituma hurudisha nyuma maendeleo kwa familia.   Katika utafiti huu, nadharia ya Simiotiki kupitia msimbo wa matukio, umeakisi   muendelezo wa dhamira ya malezi ya watoto. Kupitia nadharia hii, wazazi   walezi   wanawajibu wa kusimamia majukumu yao ipasvyo.   Kiwanda cha Urafiki   Kiwanda cha Urafiki ni sehemu ya biashara kwa Maman’tilie. Alitumia eneo hilo   kuwauzia chakula wafanyakazi wa kiwanda hicho. Mbogo ametuchorea mandhari hii   kutuonyesha,mbali ya juhudi za Maman’tilie, bado suala la malezi ya watoto katika   familia hii ilikuwa gumu, Mwandishi anasema:   Pesa alizokuwa anazipata kwa kuuza ugali na maharage kule kiwanda   cha Urafiki hazikutosheleza matumizi ya nyumbani, sembuse ada na   sare za watoto! Mumewe mzee Lomolomo alikuwa lofa, mtu wa kazi   za kijungujiko na vipesa vyake vilivyoishia kwenye pombe za   chang’aa au gongo    Uk.7   .   Katika nukuu hii, utafiti umebaini, Mwanamke ananafasi mbalimbali katika familia.   Mfano, mlezi wa familia, mfanya biashara, mshauri na jirani mwema.Pamoja na   hayo hushindwa kuikimu familia, kwasababu ‘kidole kimoja hakivunji chawa’.   Hospitali ya Muhimbili   Upatikanaji wa huduma ya afya kwa jamii husaidia mzazi   mlezi kumlinda mtoto na   magonjwa. Mwandishi anasema:   Ilikuwa saa kumi na nusu jioni. Mishale ya mionzi ya jua ilikuwa sasa   ni butu. Wakati kama huu Hospitali ya Muhimbili watu huwa ni   wengi. Watu waliteremka kwenye mabasi mikononi wameshika   vibahasha vya chakula, uji, maji ya machungwa, matunda na   kadhalika. Walikuwa wanakuja kuwatazama wagonjwa wao, ndugu   zao, kaka, dada, mama, baba, shangazi, babu, na watoto wao….    Uk.      .   Maman’tilie na Mama Sara walisimama, wakajiunga na msururu wa   watu wengine waliokuja Muhimbili kutazama wagonjwa wao….   Walimaliza ghorofa ya pili na sasa walielekea juu zaidi. Zenabu   mbele, Mama Sara nyuma na Maman’tilie katikati. Walipokaribia   mlangoni…   Hamadi!   Mtume!   Pazia lile!   Mioyo ile mitatu ilitumbuka machungu pwaa!    Uk.90      Umasikini na ukosefu wa elimu ya afya, husababisha vifo visivyotarajiwa.   Maman’tilie alichelewa kumpeleka Zita hospitali, alieugua kichaa cha mbwa.Pamoja   na kupewa matibabu, alifariki. Utafiti umebaini kuwa, kunawakosesha watoto haki   ya kupata huduma ya afya mapema na husababbisha kifo. Mfano, Zita, baada ya   kung’atwa na mbwa.   Nadharia ya Simiotiki katika msimbo wake wa matukio, msanii ameunganisha   mtiririko wa visa kuibua picha halisi ya dhamira ya malezi ya watoto kupitia huduma   za kiafya. Kwa kurejelea nadharia hii, utafiti umeendelea kusisitiza umuhimu wa   wazazi kuwaangalia afya za watoto mapema kwa maendeleo yao.   Ni ukweli usiopingika kwamba mandhari katika riwaya ya Watoto wa Mama N’tilie   imesadifu vyema kuibua dhamira ya malezi kwa watoto na kujenga uhalisia wa mada   ya utafiti ipasavyo. Hivyo, dhana ya mandhari imekuwa na nafasi kubwa katika   maendeleo ya utafiti huu kwa ujumla.   Matumizi ya Mtindo   Mwandishi ametumia mitindo kama; nyimbo, ngoma, michoro, majibizano kufikisha   dhamira ya malezi kama ifuatavyo:   Nyimbo   Matumizi ya mtindo wa nyimbo umejitokeza katika riwaya ya Watoto wa Mama   N’tilie. Mbinu hii imechangia kudhihirisha dhamira ya malezi ya watoto. Mfano,   wimbo wa mzee Lomolomo, mwandishi anasema:   Huyo mlevi aliyeimba wimbo huko nje alimjua sana.Ulikuwa wimbo   wa   mdundiko.   Kuleni nae   Hata bangi vuteni nae   Lakini ni bure   Mwenzenu nimezaa nae   Pepepe kijani cha mbaazi   Kijaluba na msondo   Kiboko yao    Uk.10   .   Mfano mwengine wa nyimbo ya mzee Lomolomo ni:   Kuleni nae   Hata bangi vuteni nae   Lakini ni bure   Mwenzenu nimezaa nae…   Uk.11   .   Utafiti umebaini, nyimbo za kilevi huashiria dhamira ya malezi mabaya. Ni dhahiri   kuwa wahenga wanasema: “Mtoto umleavyo ndivyo akuavyo”. Mfano, mtoto Peter   baada ya kufukuzwa shule aliathirika kisaikolojia, hatimae kujishirikisha katika   biashara ya madawa ya kulevya na kuishia jela    uk 98   .   Utafiti umegunduwa kuwa, ukosefu wa ushauri nasaha kwa wazazi na watoto wao,   huweza kuwapelekea watoto hao kushindwa kupata maamuzi sahihi. Mfano, Peter   kukamatwa na vyombo vya dola na kuishia korokoroni.   Mwandishi ameendelea kututolea wimbo wa mzee Lomolomo kwa wanawe akiwa   amelewa . Mwandishi anasema:   …Mara walisikia sauti ya wimbo. Zita na Peter walicheka. Wimbo   ulisema:   Siwezi kuuwa mtu mama   Dhambi kwa Mungu mama wee   Shauri yako, shauri yako wee   Siwezi kuuwa mtu mama   Dhambi kwa Mungu mama wee   Kurwa aliuliza, “Nani?”   “Baba,” Peter alijibu. “Leo karudi mapema kidogo.” Zita alisimama,   akafungua mlango. “Shikamoo baba”   Mzee Lomolomo hakuingia mara moja. Alibaki kasimama pale   mlangoni. Aliyumba, uso wake uliopendeza kwa chang’aa aliupeleka   mbele… “Wanangu… m-m-mnakula?”   “Ndiyo, baba.”   “Vizuri. Vizuri sana. Na mama yenu ? ”   “Bado kurudi, baba.”   “…Zita mwanagu, mboga gani leo?”   “Leo nyama baba.”    Uk. 70.      Kupitia nukuu hii, watoto hupata faraja na kufurahia maisha wanapokuwa na mzazi   au wazazi wao pamoja. Jambo hili limedhihirika kwa watoto Zita na Peter baada ya   kusikia wimbo kwa baba yao.   Kwa kurejelea nadharia ya Simiotiki, kupiptia msimbo wa matukio, unahusu namna   matukio yanavyopatikana katika hadithi yanavyofuatana na jinsi msomaji   anavyounda na kuelewa msuko wa kazi ya kifasihi: Utafiti huu umebaini kuwa   ukaribu mzuri wa wazazi kwa watoto hujenga upendo.   Kwa kuendelea zaidi, wimbo wa redioni aliousikia Peter nyumbani kwa Musa   umemshawishi kujiingiza katika atarehe, Mwandishi anasema:   Musa alicheka kwa furaha, akaweka kanda na mara muziki ukaenea   pale chumbani. Hivi:   Juani motooo. Tena ni mwangazaa. Wa duniaa   Nadina yoo. Nadina yoo Iyooo.Nadina mamaa   Tuombe Mungu baba. Yoyooo. Atuhurumie dhambi   Zetu mamaa. “Nani huyoo?” Peter aliuliza.   Musa alisema,“Humjui! Mbilia Beli huyo! ‘Mzairwaa’ …sasa   unasemaje Peter…? Nikukonekti kwenye mesheni zetu za unga na   coca?”    Uk.78   .   Mtoto kwa hakika huwa bado anahitaji kuwa mikononi mwa wazazi wake. Tabia hii   imehatarisha maisha ya Peter kwa kujiingiza kwenye shinikizo rika na kushawishika   kuingia katika biashara haramu ya madawa ya kulevya kwa tamaa, baada ya   kumuona Musa ana busara zisizo kifani. Vilevile baadhi wazazi huwashirikisha   watoto wenye umri mdogo kwa maslahi yao binafsi.   Nadharia ya Simiotiki kwa kurejelea nyimbo kadhaa, imeashiria starehe zilizoibua   tamaa mbaya. Hivyo, msimbo wa ishara uliotumika umesaidia katika utafiti huu,   kuwazindua watoto wasijiingize katika tabia hizo mbaya. Kwa upande wa wazazi   wasimamie vyema majukumu ya ulezi wa watoto wao.   Ngoma   Mtindo wa aina hii ni mfano mwengine wa kuibua dhamira ya malezi ya watoto.   Mfano, umasikini umechangia ukosefu wa malezi mema kwa watoto na jamii   kujishirikisha zaidi katika anasa kuliko harakati za kiuchumi. Mwandishi anasema;   Mara huko mtaani akasikia ngoma ya mdundiko ikipita,   Wamooo Eee! Wamooo! Eee!   NGOMA: Ndi-ndi-ndi! Ndi-ndi-ndi   WIMBO:Mume wako sikumwita.Kanisimamisha   Mwenyewe.Kaiona dizaini na   Hii shepu yenyewe.   Mtaa wa Manzese   Kuna mgome-mgome   Na huo umbea wenu   Shoga yangu mkome   Nipeni shilingi yangu   Nikanunue kibwaya   Ninasimangiwa kula   Kula kwenyewe kwa kaya.   Umasikini mbaya   Tena unatia haya   Ningelikuwa tajiri   Mbona ningegaragara.   Peter hakuufuata ule msururu wa mdundiko. Alibaki palepale nje   akiwatazama watoto na wanawake wanavyotimua vumbi. Masikio na   akili yake ilinasa ule ubeti wa mwisho, uliohusu umasikini na utajiri.      Uk.16      Nukuu hii inathibitisha kwamba, baadhi ya wazazi wanatabia kutojishuhulisha na   harakati za kiuchumi badala yake kupenda starehe zaidi. Data zimedhihirisha kuwa,   ya wanawake ndio wajenzi wa familia bora, lakini baadhi yao ndio wabomowaji wa   familia hizo. Mfano, Peter hakuufuata msururu wa ngoma alibaki pale nje   akiwatazama watoto na wanawake wanavyotimua vumbi’    uk.16   .   Kwa kutumia nadharia ya Simiotiki msimbo wa ishara, imedhihirisha kuwa,   matumizi ya ngoma yanaashiria maisha ya wanajamii jinsi yalivyo.Nadharia hii   imekuwa msaada mkubwa katika utafiti huu kwa kuizindua jamii kusimamia malezi   bora na matumizi bora ya wakati.   Michoro   Matumizi ya michoro pia yamebainika katika utafiti huu kupitia kipengele cha   mtindo. Mwandishi ametumia mtindo wa michoro kufikisha dhamira ya malezi ya   watoto. Michoro huwavutia watoto katika usomaji wa matini.   Watoto wa Shule kurudi Nyumbani: Mwandishi ametuonyesha mchoro wa watoto   wa shule wanaorudi nyumbani baada ya kufukuzwa na mwalimu Chikoya. Mchoro   huo unaonyesha Zita anatafunwa na mbwa na huku wenziwe wanamkimbia mbwa   huyo kama kielelezo kinavyoonyesha hapo chini.    uk.3   :   Mchoro nambari 1: Data kutoka riwaya ya Watoto wa Mama N’tilie. Julai 2017   Katika data zilizokusanywa, utafiti huu umebaini kuwa uwasilishaji wa mchoro huu   umeibua dhana ya uzembe na udhalilishaji ulikofanywa na Mwalimu Chikoya   kuwafukuza watoto shule na kumesababisha mtoto Zita kutafunwa na mbwa.   Nadharia ya Simiotiki kupitia utafiti huu, umebaini baadhi ya wazazi huchelewesha   huduma ya afya kwa watoto wao, jambo ambalo hupelekea madhara   Dampo la Tabata: Mchoro mwengine unaonesha Doto, Kurwa na Peter wako   katika dampo la Tabata. Doto anagombana na Peter    Uk.20   . Dhamira ya malezi   mabaya ya watoto imeibuka kupitia mazingira waliyopo watoto hawa. Watoto hawa   wamekuwa ni watoto wa mitaani wanaojitegemea kimaisha. Peter alikwenda jaani      dampo    kutafuta njia mbadala ya kupata mtaji katika biashara ya mama yake ya   kuuza chakula gengeni ili apate kurudi shule.   Mchoro nambari 2: Data kutoka riwaya ya Watoto wa Mama N’tilie. Julai, 2017   Watoto wakikosa malezi na huduma kutoka kwa wazazi wao hukomaa haraka kiakili   na kutafuta njia ya mkato ya kutafuta riziki zao. Hufanya hivyo bila ya kuchukua   hadhari yoyote.Nadharia ya Simiotiki kupitia msimbo wa ishara, imekuwa na   mchango muhimu katika utafiti huu kuishauri serikali kuzidi kutoa elimu ya malezi   mema kwa jamii. ili kuibua vipaji endelevu kwa watoto.   Nyumbani kwa akina Kurwa: Michoro inajenga dhamira ya haraka kwa msomaji,   mchoro wa hapo chini unawakilisha dhamira ya malezi ya watoto. Unaoonyesha   nyumbani kwa akina Kurwa akiwa na mazingira duni, nyumba mbovu amekaa nje,   nguo yake inaviraka, huku njiani anamtazama mama mmoja akipita huku akiwa na   watoto wake wawili, mvulana kama miaka saba, na msichana takriban miaka mitano,   wakiwa na furaha huku wanatembea wakielekea dukani    uk.39   .   Mchoro nambari 3: Data kutoka riwaya ya Watoto wa Mama N’tilie. Julai, 2017   Katika mchoro huu mtafiti amebaini kuwa Kurwa ameathirika kisaikolojia, kwa   kukosa upendo kwa wazazi, malezi bora, elimu n.k.. Mtafiti anashauri kuwa,   wazazi   jamii kujenga moyo wa huruma kuwasaidia watoto wa aina zote hasa, wenye   kuishi katika mazingira magumu. Mfano Mama Zita alikubali kuishi na Kurwa baada   ya kuletewa nyumbani na Peter. Mtafiti anaamini kwamba mzazi ni mmoja lakini   walezi ni wengi.   Ugomvi: Mchoro mwengine ulioonyeshwa na mwandishi ni baada ya Peter   kuelekea dukani kununua dawa kwa ajili ya kumtibu Kurwa. Ghafla Zita alishindwa   kustahamili na mara wakaanza kupigana miereka nje, kundi la watu   wanawashangiria!    Uk.62   .   Mchoro nambari 4: Data kutoka riwaya ya Watoto wa Mama N’tilie. Julai 2017   Mtafiti amebaini tabia ya wanajamii kwa nyakati za sasa kukosa mashirikianao ya   malezi ni jambo la kawaida, tabia ya kupigana kwa watoto ni tabia mbaya lakini   jamii walishangilia pasipo kujali. Mtafiti anashauri kuwa, viongozi wa dini, siasa na   taasisi nyengine ndani ya jamii husika wawajibike kukemea wazazi   jamii zenye tabia   hizi.   Majibizano   Mtindo huu huvuta umakini zaidi kwa msomaji na pia hupelekea kukazia dhamira   aliyoikusudia mwandishi. Mfano mzuri unaodhihirisha mtindo huu ni majibizano   baina ya mama Zita    maman’tilie    na mtoto wake Zita. Hii imejitokeza wakati wa   maandalizi ya kupika chakula. Mwandishi anaeleza kupitia wahusika hao kama   ifuatavyo:   “Mama aliita, Zita wee!”   “Bee mama”   “Ebu washa jiko, tupike”   “Ndiyo mama.”    uk.7      Mtafiti amebaini kuwa mwandishi ametuonyesha umuhimu wa malezi mema ambayo   mzee anatakiwa awenayo kwa mtoto hasa wa kike. Watoto wa kike kwa hakika   wanatakiwa kuwa karibu na mama zao. Mtafiti amebaini kuwa mama hupenda   kumuelekeza binti yake akiwa ni mwenza wake wanapokuwa pamoja nyumbani.   Mtafiti anashauri kuwa mama awashirikishe watoto wa jinsia zote katika kazi za   nyumbani.   Dondoo nyengine yenye mtindo wa majibizano ni pale Maman’tilie alipomuhoji   mwanawe Zita baada ya kurudi shuleni kama ifuatavyo:   “Shikamoo mama… Mama Shikamoo.” Maman’tilie alimtupia jicho   bintiye Zita akasema, “Na hiyo nguo vipi ?” “Kwani vipi mama?”   “Vipi namna gani?” Maman’tilie alisema huku mkono wake mmoja   umeshikilia sufuria chafu.   “Mbona chafu hivyo na leo ndio kwanza Jumanne”“Mbwa mama!   Karibu yule mbwa amg’ate.”Zita akasema,” Amenikwaruza kidogo na   makucha yake.” Aligeuza mguu wake ili kumuonyesha mama yake.   Maman’tilie alitoa macho kidogo akaangalia kale kijikwaruzo kadogo   na vijidamu ambavyo sasa vilikuwa vimekwishakauka. Mama   alisema,“Msiwe mnacheza na kuchokoza mbwa, ala!” “Hata mama!”   Peter alisema.“Sisi tulikuwa tunapita tu, akaanza kutufukuza.”   “Nendeni, mbadilishe nguo za shule,” “Hee! Mama? ”Zita   alianza.“Hizi si nguo za shule mama”    Uk.6      Mwandishi ametumia mtindo wa majibizano kufikisha dhamira ya malezi kwa   watoto. Katika nukuu hii, mtafiti amebaini kuwa mtindo wa majibizano umeisaidia   hadhira kuvutika na usomaji wa riwaya hii pasi na kuchoka.   Mtafiti anawashauri wazazi   walezi, waalimu na jamii kwa ujumla kujenga urafiki na   ukaribu kwa watoto. Wazazi na walimu watakapojenga urafiki watawaondolea woga   na kuwafanya waweze kujenga ujasiri na moyo wa kujieleza pale wanapofikwa na   majanga mbalimbali.   Mbinu ya Ujenzi wa Wahusika   Mwandishi katika riwaya yake ya Watoto wa Mama N’tilie, ametumia wahusika kwa   lengo la kufikisha dhamira ya malezi. Wahusika aliowabuni katika kazi hii ni: Peter,   Zita, Zenabu, Lomolomo, Maman’tilie, Kurwa, Doto, Dan, Mama Sara, Sara, Polisi,   Master Baron, n.k Mwandishi amewachora wahusika wake kwa mujibu wa nafasi   zao katika riwaya hii kama ifuatavyo:   Maman’tilie   Maman’tilie ni mke wa mzee Lomolomo mwenye mapenzi mema na mumewe, ana   watoto wawili, Peter Lomolomo na Zita Lomolomo. Mtafiti amebaini kuwa ni mama   anaependa kujituma katika harakati za kiuchumi ili kukidhi mahitaji ya lazima kwa   familia yake, pamoja na kuwapatia ada na sare watoto wake kwa lengo la kurudi   shuleni. Ukwamishaji wa harakati za kiuchumi kwa watu masikini hukwamisha   juhudi zao,suala kama rusha ni kikwazo kwa maendeleo ya jamii. Familia nyingi za   kimasikini hujikuta kushindwa kukidhi mahitaji ya watoto kama elimu,afya n.k.   Maman’tilie ni mama mwenye huruma kwa watoto mfano alimpokea Kurwa na   kuishi nae kama mtoto wake, pamoja na halingumu ya maisha inayomkabili    uk75   .   Kwa kuyadhihirisha haya mwandishi anasema:   Saa mbili usiku ugali na maharage ulikuwa tayari. Maman’tilie na   wanawe wawili walikaa, wakala, wakanywa maji, wakamshukuru   Mungu. Jikoni walikuwa wamembakizia Lomolomo, mzee wa   nyumba au mzee wa maji, kama walivyomwita wakati mwengine.      Uk.7      Katika nukuu hii mtafiti amebaini kuwa nafasi ya mwanamke akiwa kama mama wa   familia mwenye jukumu la kutayarisha chakula na kuwafundisha watoto malezi   mema kama adabu za kula ni miongoni mwa maadili katika familia. Pia mwanamke   huwa ni mke mwema na matunzo kwa mume, Mtafiti kupitia data alizokusanya   amebaini kuwa ukosefu wa mashirikiano katika familia hasa katika majukumu ya   malezi ya watoto huathiri watoto na kukosa muelekeo mwema wa maisha. Mtafiti   anashauri kuwa wanawake wapewe kipaumbele katika kupata elimu na kupewa   mikopo ya kuanzisha biashara zao ndogondogo. Hali hii itawawezesha wanawake   hao kujiajiri na kupunguza mzigo mkubwa kwa taifa na kujenga mustakbali mwema   kwa watoto kwani wanawake ni kiungo muhimu kwa jamii na taifa kwa ujumla.   Lomolomo   Ni mume wa Mamantilie, mwenye watoto wawili, hana malezi bora kwa wanawe.   Mzee Lomolomo ana kazi ya kijungujiko tangu apunguzwe kazi Bandarini. Pia mlevi   na mvivu asiyeijali familia yake. Kwa kulithibitisha hili mwandishi anasema:   Pesa alizokuwa anazipata kwa kuuza ugali na maharage kule Kiwanda   cha Urafiki hazikutosheleza matumizi ya nyumbani, sembuse ada na   sare ya watoto! Mumewe mzee Lomolomo alikuwa lofa, mtu wa kazi   za kijungujiko na vipesa vyake vilivyoishia kwenye pombe za   chang’aa au gongo    Uk.7   .   Mtafiti ambaini kuwa mara nyingi baadhi ya mwanamme huwa kikwazo katika   maendeleo ya familia, kwa kutumia muda mwingi katika anasa    pombe    na   kuwakosesha watoto haki ya kupata elimu, haki ya kupata huduma za afya, haki ya   kusikilizwa, haki ya kupata lishe na malazi bora, n.k. Vilevile mwandishi anasema:   Mzee Lomolomo aliamka, zile kelele za Wuu! Wuu! za binti yake   hatimaye kupelekwa hospitali hakuwa na habari nazo. Alisimama toka   kitandani kwa unyonge. Jana alipotoka ulevini alijitupa kitandani   hivyohivyo na nguo zake. Alipepesuka kwa njaa. Sehemu zote za   viungo vya mwili zilikuwa zinatetemeka. Maradhi haya ya   kutetemeka yalisababishwa na chang’aa. Na dawa ya kuutibu ugonjwa   huu, Lomolomo alisema, ni kupiga mzinga wa chang’aa kila siku.   Lomolomo alikuwa anasikia njaa“…Leo nitaitafuta hazina yao,”mzee   Lomolomo alijisemea. Alijua kuwa Maman’tilie na wanawe walikuwa   na akiba ya fedha iliyofichwa mle ndani ili baadae walipe ada ya   shule. Alianza kazi….”    Uk.86      Mtafiti kupitia ukusanyaji wa data zake amebaini kwamba ulevi wa kupindukia   unaiua familia, jamii na taifa kwa ujumla kwa kulikosesha nguvu kazi ya sasa na   baadaye. Pia mtafiti amebaini kuwa mashirikiano ndani ya familia ni silaha njema   kwa wapendanao, ni baraka kwa kizazi katika kuwapa watoto malezi mema.   Mtafiti anashauri kuwa wazazi waepuke tabia ya ulevi na badala yake washirikiane   katika nyanja za kiuchumi, malezi, elimu, afya n.k ndio silaha bora ya mafanikio   katika malezi ya watoto na taifa pia.   Peter na Zita   Peter na Zita ni watoto wa mzee Lomolomo na Mamant’ilie, ni wanafunzi   waliofukuzwa katika shule ya msingi ya Mapepela, kwa kutolipia ada na kukosa   kuvaa sare ya shule. Watoto hawa walikuwa kati ya umri wa miaka 12.   Mtafiti kupitia ndugu hawa amebaini kuwa ni wenye mapenzi ya dhati baina yao na   kwa wazazi wao, wote walikuwa na bidii ya kazi kwa lengo la kutaka kurudi tena   shule. Zita aliugua ugonjwa wa kichaa cha mbwa na kufariki dunia, Peter aliishia   kukamatwa na askari wa jeshi la polisi kwa kushiriki kuuza madawa ya kulevya      Uk.98   , baada ya kukosa mwelekeo wa kurudi shule na kukosa kupata ushauri   mwema hasa kutoka kwa baba yake mzazi.   Katika kufikisha dhamira ya malezi ya watoto, mtafiti ameona nafasi ya wahusika   watoto katika kufikisha ujumbe kwa jamii ya watanzania na dunia kwa ujumla,   hususan nchi za Kiafrika, ambapo suala la ulezi wa watoto hukabiliwa na   changamoto kadhaa mfano; vita vya wenyewe kwa wenyewe, maradhi sugu mfano   Ukimwi na kipindupindu, ulevi na uvivu, ukosefu wa ajira, njaa n.k. huwakosesha   watoto hao haki zao za msingi kama: elimu, afya, lishe, malazi n.k. hatimae watoto   hao huishia kupata magonjwa, kusekwa magerezani na mwisho kufariki dunia.   Doto na Kurwa   Doto na Kurwa ni watoto mapacha wa mzazi mmoja    mama    ambae alifariki baada   ya kuugua malaria    Uk.36    tendo lilowapelekea kulelewa na rafiki wa mama yao      Jane    ambae kwa bahati mbaya nae alifariki dunia kwa ajali ya gari    Uk.37   ,   hatimae watoto walijikuta kuwa ni watoto wa mitaani kwa kukosa mahitaji ya   kisaikolojia na kijamii ukiwemo upendo kutoka kwa wazazi, walezi na jamii kwa   ujumla hasa baada ya kufukuzwa shule kwa kukosa ada na sare.   Doto na Dan wanafariki dunia baada ya kuiba dukani kwa muhindi na kushambuliwa   kwa risasi na mlinzi. Kurwa aliishia mikononi mwa Maman’tilie na kulelewa huko.   Mtafiti amebaini kuwa, watoto hawa wamechorwa na mwandishi kuwakilisha kundi   kubwa la watoto wa mitaani nchini, wanaokosa malezi aidha kwa kuwa na mzazi   mmoja, kufiliwa na wazazi, kukosa jamaa wa kuwalea halkadhalika wazazi   kukabiliwa na umasikini mwishowe kuwaacha watoto kujichumia wenyewe na   hatimae kuishia kuwa machokoraa jambo linalowakosesha kupata malezi na haki zao   za msingi.   Zenabu   Zenabu ni mfanyakazi wa klabu iliyoitwa Kikale Bar, ni jirani mwema wa   Maman’tilie, mwenye mashirikiano, huruma na mapenzi ya dhati kwa watoto.   Zenabu na Mama Zita    Mamantilie    walipendana sana na kushirikiana vyema katika   malezi ya watoto Peter na Zita, kwa mfano mwandishi anasema:   Zenabu aligeuka,”Njoo unawe.”Alimpeleka Peter uani, akampa maji.   Peter alinawa uso akarudi chumbani, “Kaa”. Peter alikaa kwenye kiti   maji bado yanamvuja usoni. Zenabu alimmiminia chai ya rangi   kwenye kikombe cha plastiki. “Haya, kunywa!” Peter hakuichukua   chai ile mara. Badala yake aliikausha mikono yake kwenye kaptura.   Macho yake yalimwangalia Zenabu akipakua sahani ya muhogo.   Alimwekea mezani. “Kula uende kucheza.”    Uk.14-15.      Katika nukuu hii, mtafiti amebaini kwamba si kawaida kwa mwanamke kuwa na   tabia au hulka mbaya kwa watoto, ni maumbile yake kuwapenda na kuwahurumia,   kuwajali, kuwalea n.k. Hivyo wapo baadhi ya wanawake wenye mioyo ya upendo   hata kama watoto hao sio wao. Jamii bora hujengwa na wahusika bora kama Zenabu.   Kwani jitihada zake zote zilizidi kujenga mapenzi, ukaribu na ushirikiano mwema   wakati wa raha na shida mfano baada ya Zita kuugua na kufariki Zainabu na amama   Sara walisimama kidete kumsaidia Mama Zita.   Mbinu ya matumizi ya Lugha   Utafiti huu katika kukusanya data za mbinu ya matumizi ya lugha, mtafiti ametumia   vipengele vichache kuvichambua ili kufikia lengo la utafiti huu, ambavyo ni   tamathali za usemi, nahau, methali, takriri, mjalizo, mdokezo na nidaa.   Tamathali za Usemi   Tamathali za semi ni vifananisho au viwakilisho vya dhana moja kwa kutumia dhana   nyengine tofauti au zinazofanana nazo ambazo hutumiwa kwa lengo la kupanua ,   kupuuza, kubadilisha maana za dhahiri au za kawaida ili kuwasilisha ujumbe na   maana iliyokusudiwa kwa hadhira.    Jilala, 2016   . Tamathali za usemi hutumiwa   kueleza fungu la maneno, au hata neno, ambalo limegeuzwa maana yake ya   kiurejelezi au asilia na kuwa na maana nyengine.    Wamitila, 2003   . Tamathali za   usemi zilizotumiwa na mwandishi ni kama zifuatazo:   Tashibiha   Tashibiha ni usemi unaolinganisha vitu viwili halisi vinavyoonekana, ambavyo   vinaleta mshabaha.    Khatibu,1986   . Maneno yatumikayo ni: sawasawa na, mithili ya,   kama, mfano wa, hutumiwa kufananisha vitu viwili. Msanii katika riwaya yake teule   ametumia tashibiha ili kuibua dhamira yake ya malezi kwa kusema:   Lakini Lomolomo hakumsikiliza, aliendelea kuimba. Mdomo wake   uliokaa kama bakuli la pombe, ulitamka maneno kwa taabu.    Uk.10      Katika dondoo hii mwandishi amefananisha mdomo wa mzee Lomolomo na bakuli.   Kwa lugha ya kawaida bakuli ni chombo cha kutilia chakula. Mwandishi ametumia   neno bakuli kulifananisha na mdomo. Kwa kurejelea nadharia ya Simiotiki kupitia   msimbo wa Kiseme unaotoa fursa kwa mtafiti kueleza elementi nasibishi za   kisemantiki ambapo hutupatia picha ya muhusika fulani wa kifasihi kuchora dhana   moja kwenye mazingira ya kawaida na kutumia dhana hiyo kisanii kama ambapo   picha ya bakuli imefananishwa au imenasibishwa na mdomo wa Mzee Lomolomo.   Mbogo anaendelea kutumia tashbiha katika riwaya ya Watoto wa Mama N’tilie kama   ifuatavyo:   Safari hii mate yenye harufu ya gongo yalitoka kama cheche za moto   yakatua juu ya uso wa Maman’tilie. Katika kustuka na hasira,   Maman’tilie alimwachilia mumewe, akaanguka chini kama mzigo. Na   bado … mwanakwenda we! Puuu!   Maman’tilie aliruka kama kapigwa na radi.    Uk.12      Mtafiti amebaini jinsi Mamantilie alivyokuwa anampeleka mumewe ndani akiwa   amelewa huku anaongea. Kitendo cha mate yalimtoka na kumuingia mkewe usoni,   mate hayo jinsi yalivyotoka yalifananishwa na cheche za moto. Hii ina maana kuwa   kitendo hicho kilimkasirisha Maman’tilie “…alimwachilia mumewe akaanguka chini   kama mzigo” Mtafiti amegundua matumizi ya lugha ya ishara ikielezea namna mtu   anavyopata hasira kubwa kutokana na maudhi aliyofanyiwa mithili ya cheche za   moto, na kusababisha kumuwacha aanguke chini. Mtafiti anaona kuwa, mtu mwenye   hasira anaweza kufanya jambo lolote hatarishi bila ya kujali madhara yatakayotokea   kwake na kwa mtu mwengine.   Mwandishi ameendeleza ubunifu wake katika matumizi ya tashibiha ili kutimiza   ujumbe kufika kwa hadhira yake. Katika kulithibitisha hili mwandishi anasema:   Sasa Musa alitoa majani ya mirungi kutoka mfukoni. Aliyatazama kidogo, kisha   akaanza kuyatafuna kama mbuzi.    Uk.18   .   Katika nukuu hii mtafiti amebaini tabia mbaya ya mhusika Musa kutafuna mirungi,   jambo ambalo amelizowea kiasi ambacho kwake kuyatafuna haikuwa shida.   Mwandishi amaetumia lugha ya picha kuonyesha watoto wanaokosa malezi ya   wazazi wanavyoharibika kwa kujiingiza katika matumizi ya mihadharati. Ni ishara   kuwa mtoto anaekosa malezi bora huathirika kisaikolojia.   Kwa kuzingatia nadharia ya Simiotiki kupitia msimbo wake wa Kiishara   unaohusishwa na namna wasomaji wanavyofumbua maana za ishara katika kazi za   fasihi, mtafiti amebaini kuwa dhana ya kutafuna majani ya mirungi kama mbuzi   imekwenda sambamba na tabia ya baadhi ya wahusika wakiwemo watoto kujiingiza   katika matumizi mabaya ya madawa ya kulevya baada ya kukosa malezi bora kutoka   kwa wazazi na familia. Hatima ya watoto kama hao ni kukamatwa na vyombo vya   dola.   Tashihisi   Kahigi    1995   , Tashihisi ni usemi ambao sifa ya uhai huwa imehamishiwa kwenye   kitu kisicho na uhai. Tashihisi ni tamathali za usemi ambapo vitu visivyo na uhai na   sifa walizonazo watu hupewa sifa hizo    Jilala, 2016   . Maelezo ya watalamu hawa   yanasadifu na ubunifu wa Mbogo katika matumizi ya lugha kwenye riwaya yake ya   Watoto wa Mama N’tilie, kwamba hapana shaka ni mahiri katika kuibua dhamira   zake kwa hadhira na kuteka hisia za wasomaji wa riwaya hii kiasi ambacho   hakumchoshi msomaji kuendelea kuisoma kazi yake. Haya yanathibitishwa na   mwandishi kwa kusema:   Moshi mweusi wenye harufu ya kuudhi ulielea hewani na kumlaki mtoto Peter.   Naye Peter aliitikia salamu hizo za ukarimu huku akipiga chafya …   Uk.19   .   Mtafiti ameona kitendo cha kulakiana kufanywa na moshi, tendo hili lilimpata Peter   alipokwenda dampo kwa ajili ya kutafuta chakula. Vilevile msanii amebainisha   namna gani Peter alivyoitikia salamu kwa kupiga chafya.   Mtafiti amebaini kuwa moshi umepewa sifa ya mwanadamu ya “kumlaki” Peter jaani   kwa maana ya kuingiwa na moshi mwingi mchafu wa jaani na kushikwa na kikohozi   kikubwa. Kwa kurejelea nadharia ya Semiotiki kupitia msimbo wa kiishara   umetumika kutuonyesha namna gani madhara ya moshi wa dampo kwa viumbe   wakiwemo watoto unavyoleta athari ikiwa ni pamoja na kupata maradhi ya kifua.   Kimsingi tashihisi imetumika kwa lengo la kumfanya msomaji ajiulize maswali   kwamba kwenda dampo kwa Peter ndiko kulikompelekea kusalimiwa na moshi au   dhana hiyo inaashiria suala zima la kukosa malezi na matuzo bora kwa watoto   kunakochangiwa na kukosekana kwa mashirikiano baina ya wazazi au walezi wa   pande zote mbili    baba na mama   ? Bila shaka malezi mema ya pande zote mbili   yatasaidia sana kuwakinga watoto dhidi ya majanga kama hayo, yakiwemo ya   kwenda kuhangaika jalalani na kusababisha maradhi kwao ikiwemo kifua na hata   mangonjwa mengineyo nyemelezi.   Sambamba na hayo mwandishi ameendelea kututolea mfano mwengine wa tashhisi   kama ifuatavyo:   Paa, madirisha na milango ya vibanda vile vilivuta hewa ile chafu. Mapafu ya   wakazi yaliendelea kuteketea kwa moshi,..    Uk.27   .   Mwandishi ametumia tashihisi kuonyesha namna ambavyo hali ya makaazi ya watu   masikini ilivyo, mbinu hii imefikisha ujumbe wa dhamira ya malezi ya watoto jinsi   yanavyoathiriwa na umasikini, kiasi ambacho moshi wa dampo unaingia ndani ya   vibanda vyao bila ya shida hali ambayo si maisha mazuri kwa binadamu, kwani   vibanda havina sifa ya kuvuta hewa, ila viumbe vyenye uhai ndivyo vyenye sifa   hiyo. Ni wazi kuwa msomaji huvutika na kujenga hamu ya kujua kinachoendelea   kwa jamii dhidi ya malezi ya watoto katika mazingira hayo.   Nadharia ya Simiotiki kupitia msimbo wake wa kiishara unaohusishwa na namna   wasomaji wanavyofumbua maana za ishara katika kazi za fasihi, ambapo dhana ya   vibanda waishivyo binadamu kuvuta hewa vimechorwa na mwandishi kujenga picha   ya umasikini na vibanda hivyo kupewa sifa ya kupumua kuonyesha hali ya ubovu.   Mbogo, anaendelea kutumia tamathali ya usemi huu wa tashihisi, kwa lengo la   kusukuma mbele dhamira iliyojitokeza katika riwaya hii kwa kuipatia hadhira   ujumbe uliokusudiwa. Maelezo haya yanathibitishwa na mwandishi kupitia nukuu   ifuatayo:   Tena macho yake yalitua juu ya gunia lile la mchele, lilokuwa limejipweteka kati   ya miguu yao. “Vipi?”…    Uk.30   .   Kwa kawaida gunia halina uwezo wa kujipweteka kama binadamu afanyavyo,   kujipweteka ni kitendo cha mtu kukaa chini, mwandishi ametuchorea picha ya gunia   la mchele wa jaani lakini halikujaa na kuwekwa katikati ya miguu ya Zenabu. Mbinu   hii imemithilishwa na nadharia ya Simiotiki kurejelea msimbo wa kiishara,   kutuonyesha jitihada ya Peter kutafuta njia ya kuendeleza biashara ya genge la   kuuzia chakula kwa lengo la kupata kipato ili aweze kurudi shuleni.   Mbogo aliendelea kudhihirisha kipaji chake cha sanaa na kutilia maanani matumizi   ya lugha ya kitamathali ambayo ni tashhisi kama ifuatavyo:   Yalikuwa majonzi makubwa kwa Kurwa na Doto. Wakiwa na miaka minane tu,   makucha ya dunia yaliwatazama bila ya huruma: njaa, malezi, maradhi na nini   sijui!    Uk. 37   .   Kwa hakika, mwandishi ameonyesha hali halisi ya watoto hawa, baada ya   kuondokewa na walezi wao na kuachwa pweke, hivyo mwandishi ameipa sifa dunia   na kuifanya kuwa na sifa ya binadamu kuwa na makucha na kutazama, hali hii   imewapelekea watoto Kurwa na Doto kuwa na maisha ya dhiki, huku wakiandamwa   na njaa, malezi, n.k. Kwa kurejelea nadharia ya Simiotiki, kupitia msimbo wa   matukio: Msimbo huu unahusu namna matukio yanavyopatikana katika hadithi   yanavyofuatana na jinsi msomaji anavyounda na kuelewa msuko wa kazi ya kifasihi,   kunamchorea picha msomaji kuelewa ni tukio gani litakalowakumba watoto hao   kutokana na usemi huu wa makucha ya dunia kuwatazama bila ya huruma. Mifano   mengine ya tashhisi ni    uk 51, 57, 67, 70 na 90   .   Sitiari   Kahigi    1995    akinukuliwa na Jilala    2016    anasema kuwa sitiari kuwa ni uhamishaji   wa maana kutoka kitu au dhana moja hadi kitu au dhana nyingine. Sitiari kama   tamathali nyengine za usemi, hulinganisha vitu vya aina mbili au zaidi vyenye sifa   tofauti na haitumii maneno ya viungo kama vile: mithili ya, kama, mfano wa n.k.   Naye Msokile    1992    anatoa maelezo kuhusu sitiari na kusema kwamba, ni tamathali   ya usemi ambayo kwa kawaida inahusianisha matendo, kitu au tabia ya vitu vyenye   maumbile tofauti.   Matumizi ya sitiari katika kazi za fasihi huipa uhai lugha jinsi inavyotumika katika   mazingira maalumu na kuleta maana maalumu. Kwa maana hiyo, tamathali ya usemi   ya sitiari katika kazi ya fasihi, riwaya ikiwemo ni mbinu ya kisanaa ambayo msanii   anaitumia katika kunasa hisia za wasomaji na kuleta vionjo kwa hadhira na   kuipamba kazi zao kwa lengo maalumu katika kusaidia kusukuma mbele dhamira   zilizojitokeza kwenye kazi zao.   Mwandishi wa riwaya ya Watoto wa Mama N’tilie ni miongoni mwa waandishi wa   kazi za fasihi mwenye ubobezi katika kujenga dhamira mbalimbali kwa hadhira yake   kwa kutumia tamathali za usemi. Kwa lengo la kulidhihirisha hilo mwandishi katika   riwaya yake ametumia sitiari kama ifuatavyo:   Sasa alipiga mlango ule wa bati teke paa, “Fu-ngu-waa! Nyama nyie!”    Uk.10   .   Mwandishi katumia lugha ya kulinganisha au kufananisha nyama na binadamu.   Tukirejelea nadharia ya Simiotiki, katika msimbo wa ki-seme ambao huu hueleza   elementi nasibishi za kisemantiki ambapo hutupatia picha ya muhusika fulani wa   kifasihi, mwandishi alichora picha ya mnyama kumfananisha na binadamu. Kawaida   neno nyama ni ufupisho wa neno mnyama, kwa hiyo binadamu amefananishwa na   mnyama.   Mwandishi ametumia sitiari kumchora mhusika wake na tabia yake ya ulevi na   kuibua dhamira ya malezi ya watoto kwa wazazi walevi na wazembe wasiokuwa na   utu ndani ya familia zao. Mtafiti anashauri wazazi na walezi kuachana na tabia   mbaya na badala yake wazipende familia zao kwa kushirikiana katika malezi.   Mwandishi anaendelea kutumia sitiari katika kusukuma mbele dhamira alizokusudia   kama ifuatavyo:   “Marahaba” Sasa macho yake yalituwa juu ya uso wa Kurwa. Alimtazama kitambo   akili inapiga mbizi katika bwawa la pombe.    Uk.71   .   Kwa mnasaba wa hayo, mwandishi hakutaka kutumia lugha ya kulinganisha au   kufananisha akili na kitu kingine bali alichora hii sitiari na kile alichokiona katika   akili kwamba kupiga mbizi katika bwawa la pombe. Kwa lugha ya kawaida, akili   huwanazo binadamu na kwa sababu mhusika alikuwa amelewa, fikira au mawazo   yake nayo yalikuwa ni ya kilevi kiasi cha mawazo yake kuelea. Mwandishi anaitaka   jamii kuwacha ulevi wa moja kwa moja kwa sababu ulevi hurejesha nyuma   maendeleo ya familia ikiwemo malezi ya watoto na taifa kwa ujumla.   Tanakali   Senkoro    1982   , Tanakali sauti au Onomatopia ni matumizi ya neno ambalo   likitamkwa huelekea kutoa maana. Matumizi ya tanakali sauti, hutumiwa na   mwandishi katika kuibua dhamira zake kwa hadhira husika. Mbogo hakuwa nyuma   katika kazi yake ambapo ametumia tanakali sauti kama ifuatavyo:   Alipinda mgongo kwa mbele, akausikia unalia ka-ka-ka-kaa! Alitema mate tena,   phuuuu! na kuingia ndani.   Uk.5      Katika kutilia mkazo dhana ya hii ya tanakali sauti, mwandishi ameweza kuonyesha   hali ya maradhi yalivyomsumbua Maman’tilie. Matumizi ya tanakali sauti   yametumika kutuonyesha namna na hali aliyokuwa nayo Maman’tilie ya maradhi,   lakini hakuweza kupumzika bali aliendelea na kazi zake za nyumbani. Mtafiti   amebaini kuwa tanakali sauti zimetumika kwenye mazingira ya ugonjwa na sauti ya   mgongo kusikika kulia, pia sauti ya utemaji wa mate kusikika, hivyo mwandishi   amefanikiwa kutumia usanii wake kwa lengo la kuadhimisha dhamira ya malezi kwa   hadhira   wasomaji.   Nadharia ya Simiotiki katika msimbo wa ishara unaohusishwa na namna wasomaji   wanavyofumbua maana za ishara katika kazi ya fasihi, msomaji anapata picha ya mtu   alieinama na kusikia sauti ya mlio wa mgongo, hivyo kufahamu hali aliyokuwa nayo   mhusika tajwa. Vilevile mwandishi ametumia tanakali sauti kuhudhurisha hali ilivyo   kwa mhusika wake kama ifuatvyo:   “Niache we mwanamke! Unanishikashika unadhani mimi nimelewa!” Alikohoa   ukho! okhoo!    Uk.11   .   Mwandishi ametumia tanakali sauti kwa lengo la kuonyesha wasomaji tabia mbaya   aliyokuwa nayo mzee Lomolomo pamoja na hayo anasaidiwa na mkewe kuingia   ndani ingawa anakataa. Pia mwandishi anaendelea kutuonyesha tanakali sauti kwa   kusema :   Naye Peter aliitikia salamu hizo za ukarimu kwa kupiga chafya mbili au tatu: Tcha!   Tcha! Tcha!    Uk.19   .   Katika nukuu hii mwandishi ameonyesha hali iliyompata mhusika wake alipokuwa   kwenye dampo na jinsi hali ya hewa ilivyomsumbua ambayo ni moshi wa harufu   mbaya wa takataka za dampo. Mwandishi ametuonyesha dhamira ya malezi kwa   watoto wa mitaani na hivyo mtafiti amebaini kuwa ukosefu wa malezi mema ya   watoto, husababishia watoto hao kuishia mitaani.   Takriri   Takriri ni mtindo wa usemi ambao msemaji hurudia neno au maneno yaleyale kwa   lengo la kutia mkazo au kusisitiza jambo.    Jilala, 2016   . Kahigi na Mulokozi    1979   ,   wakinukuliwa na Jilala    2016    anaesma, Takriri ni kuwa na uradidi, yaani urudiaji   wa sauti, neno, kirai, kishazi na hata sentensi katika kazi za kifasihi.   Matumizi ya takriri katika riwaya ya Watoto wa Mama N’tilie yamechangia kuweka   msisitizo katika kukazia dhamira ya malezi kama ifuatavyo:   Aliinama tena na kumshika kwapa zake mbili. Alimburuta .“Twende ! Twende! ”   “Niache! Niache!”   “Twende ! Twende !”   “Niache ! Una laana mwanamke we!”   “Una laana mwenyewe!”…   Uk.12      Mwandishi wa riwaya ya Watoto wa Mama N’tilie ametumia mbinu ya takriri katika   kusisitiza tabia chafu ya ulevi kwa baadhi ya wazazi hali inayoathiri malezi ya   watoto ndani ya jamii. Mtafiti kupitia ukusanyaji wa data zake, amebaini kuwa   mama katika familia hujikuta anakosa mashirikiano ya kimalezi kwa mumewe na   hatimae huathirika na kuchanganyikiwa katika maisha.   Tukirejelea nadharia ya Simiotiki katika msimbo wa ishara unaohusishwa na namna   wasomaji wanavyofumbua maana za ishara katika kazi za fasihi, ambapo msomaji   wa kazi hii kupitia takriri zilizojitokeza, anapata ishara na kujenga kumbukumbu ya   maisha ya wazazi jinsi yalivyo. Mbogo anaendelea katika matumizi ya lugha ya   takriri kusisitiza dhamira kwa kusema:   Peter alimvuta, wakavutana. Na mara zogo likaanza tena. Mvutano uligeuka ugomvi,   Peter na Kurwa: Kukurukakara, Kukurukakara, Kukurukakara. Watu: hee!   Hee! Leo! Leo! leo!Leo! Mambo leooo!    Uk.61   .   Mwandishi ametumia mbinu hii kuonyesha msisitizo wa ugomvi kati ya ndugu hao   wawili. Neno ‘Hee’ na ‘Leo’ yamerudiwa mara kadhaa kutuchorea picha ya baadhi   ya majirani kukosa imani, huruma na mapenzi kwa watoto na badala yake   kushangilia ugomvi huo bila kujali hasara itokeayo. Hivyo takriri ni muhimu katika   kujenga dhamira kulingana na mazingira aidha kusisitiza utendaji wa tendo jema au   kinyume chake.   Mtafiti amebaini kuwa kulingana na wakati uliopo baadhi ya majirani   jamii hukosa   mapenzi, huruma katika kuwalea watoto na kukinzana na msemo usemao kuwa   “mwana wa mwenzio ni wako” Mtafiti anashauri kwamba, wazee, majirani na walezi   kupendana na kushirikiana katika malezi ya watoto. Nadharia ya Sosholojia kupitia   msimbo ishara kumesaidia kumjengea picha msomaji wa kazi hii ili kuipata vyema   dhamira ya malezi na kupata msisitizo katika kutambua aina ya malezi gani mema   kwa watoto.   Nahau   Mbogo ni msanii mahiri wa matumizi ya lugha ikiwemo nahau. Msanii huyu   anaendelea kuipamba kazi yake katika matumizi ya nahau ndani ya riwaya yake ya   Watoto wa MamaN’tilie, kwa kuingiza vionjo kutokana na nahau zilizosheni katika   kazi yake. Senkoro    1982    anasema, Nahau ni msemo uliojengwa kwa kutumia   maneno ya kawaida lakini ambao huwa umesitiri maana tofauti na ile iliyobebwa na   maneno hayo katika matumizi ya kawaida. Nahau hutumiwa kupamba kazi za fasihi   na pia katika kuwasilisha wahusika na lugha zao. Mbogo katika riwaya yake   ametumia nahau mbalimbali kuwasilisha kazi yake kama anavyosema:   Wakati mzee Simango akiupiga usingizi, watoto watatu walikuwa macho. Hatua   kama 40 hivi, nyuma ya mashine ya stima alichuchumaa Kurwa. Pale alipokuwepo   aliweza kumuona mlinzi kalala.    Uk.43   .   Mwandishi ameweka wazi jinsi watoto watatu    Doto, Kurwa na Dan    waliokosa   malezi mema kujiingiza katika tabia ya wizi. Hivyo jamii inawajibu wa kufahamu   kuwa katika malezi vikwazo viwapatavyo watoto ni vyema jamii ikajitahidi   kuwasaidia watoto hao ili wasijiingize katika tabia ya wizi au tabia hizo mbaya.   Aidha, mtafiti amebaini kuwa kila binadamu kwa nafasi yake anapaswa kushiriki   katika malezi ya watoto, kuwaepusha kuingia katika tabia mbaya na kuwaelekeza   kupata elimu. Mwandishi ametumia nahau hii ya “kuupiga usingizi” kuonyesha jinsi   mlinzi alivyokuwa amelala.   Methali   Senkoro,    1982 na 2011    akinukuliwa na Jilala    2016    anasema: Methali ni semi   fupifupi zinazobeba uzoefu wa jamii kuhusu maisha na hivyo kuadilisha na   kuhekimisha jamii. Methali hutajirisha fani na maudhui ya kazi ya fasihi na hutumika   kama daraja la kupitishia maadili kwa jamii husika.   Methali zina umuhimu mkubwa kisanaa katika kutajirisha maudhui na fani ya kazi   ya fasihi. Katika riwaya hii ya Watoto wa Mama N’tilie methali zimetumika kujenga   uhalisia wa mandhari inayoakisi dhamira ya umasikini katika familia husika.   Kutokana na maelezo hayo methali imefafanua maudhui kupitia maana ya ujumbe   uliobebwa. Katika riwaya hii anaonekana Maman’tilie kuchukua fedha za akiba kwa   masikitiko, huku mwandishi akisema:   Alichukuwa kipochi kake kalikochakaa, akazitoa pesa zote. Alikuwa ameweka akiba   kidogo kwa ajili ya watoto wake. “Sasa hili nalo! Ama kweli kamba hukatika   pembamba” Maman’tilie aliwaza kwa masikitiko.    Uk. 34   .   Mwandishi ametumia mbinu ya methali kutuonyesha dhamira ya malezi ya watoto   jinsi yanavyokabiliwa na vikwazo kwa wazazi. Neno kamba linamaanisha   jambo   tendo alilonalo mtu alilokusudia kulifanya, bahati mbaya Maman’tilie   hakufikia malengo yake kwasababu, waswahili husema: Hamadi kibindoni silaha   mkononi. Maman’tilie ilimbidi kuitumia akiba yake ndogo kwenda kumualisa mama   yake mzazi. Mbogo anaendelea kutumia mehali kuwasilisha dhamira ya malezi   aliposema:   Hatimaye alisema, “Nimepata habari zako toka kwa Peter. Unasikia mtoto?”   “Nasikia, dada” “Nimemkubalia Peter ukae. Hivyo, kaa! Lakini chunga! Isije kuwa   fadhila za punda. Kaa hapa kwa heshima, wala usiwaletee sokomoko na patashika   hawa wenzako. Unaelewa mtoto? “Naelewa, dada.”    Uk.69   .   Mwandishi ametumia methali hii, kumuasa mtoto Kurwa kuishi pamoja na wenziwe   bila ya matatizo, isije kuwa fadhila ya punda mashuzi. Mtafiti amebaini busara,   huruma na malezi mema waliyokuwa nayo wanawake kwa watoto. Kupitia nadharia   ya Sosholojia katika msimbo wa kiishara, ni kwamba tabia za punda zinaashiria watu   wenye matata    wagomvi na ambao hawakubaliki katika jamii kupitia matendo yao.   Sambamba na hilo jamii inahitajika kuachana na tabia za kipunda.   . Misemo   Watunzi wa kazi ya fasihi, aghlabu hutumia misemo ya aina mbalimbali ambayo kwa   dhamira mbalimbali huweza kufikisha kwa hadhira iliyokusudiwa. Senkoro    1982      anasema kwamba, misemo wakati mwingine hutambulisha mazingira maalumu au   kuijulisha hadhira wakati unaohusika katika kazi ya fasihi inayoshughulikiwa. Pia   anaendelea kusema kuwa, misemo huzuka ama kuibuka na kutoweka kufuatana na   hali mbalimbali za kimazingira.   Kwa hiyo matumizi ya misemo katika kazi ya fasihi hutegemea wakati mazingira   maalumu na kuleta maana maalumu. Katika riwaya hii mwandishi ametumia mbinu   hii maalumu ya kisanaa kufikisha ujumbe wake kwa hadhira. Mwandishi anasema:   Mjomba alisimama.“Haya,”aliwapa wapwa zake mkono wa heri. “Tutaonana.”   Hakuna aliyeulizia lolote kuhusu mzee Lomolomo. Mjomba alimjua shemeji yake   kuwa ni mtu wa maji, si mtu wa kuwajibika.    Uk. 35   .   Mwandishi ametuonyesha mazingira ya mhusika wake    mzee Lomolomo    kitabia   ambayo ni maarufu kwa ndugu zake kiasi ambacho hana nafasi katika familia na   jamii kutokana na tabia yake ya kilevi. Hapa mwandishi ametumia msemo huu katika   kuipamba riwaya yake kwa kuwavutia wasomaji wake. Msemo uliotumika hapa ni   kwamba mzee Lomolomo ni mlevi “Mtu wa maji.” Halkadhalika, mtafiti kupitia   dondoo hii amebaini kuwa mtu mwenye tabia mbaya, hudharaulika ndani ya jamii   yake na kukosa mapenzi. Kwa kuendelea zaidi, mwandishi ametumia misemo kwa   lengo la kushadidia kuwasilisha dhamira ya malezi pale aliposema:   Maman’tilie alitoa vyombo, akapanda kitandani. Huyu ndie mzee Lomolomo,   Lomolomo mpya ambaye kwake pombe ya mataputapu na gongo alivifanya dini,   tangu alipopunguzwa kazi kule Bandarini na kukosa kabisa kibarua kingine.    Uk.13      Dini ni imani ya mtu kumuabudu Mungu wake. Mwandishi amemshabihisha   mhusika mzee Lomolomo na tabia yake ya ulevi wa kupindukia kuwa ni ibada   kwake. Sababu iliochangia mhusika huyu kujenga hulka hii ni kule kupunguzwa   kwake kazini na kukosa mwelekeo wa kimaisha. Mwandishi ametuonyesha dhamira   ya malezi ya watoto kwa mzazi kukosa kutumia mbinu mbadala kujikwamua   kimaisha katika familia baada ya kukosa au kuondoshwa katika kazi ya mwanzo.   Mtafiti amebaini kuwa ni budi jamii kubadilika kiuchumi ili iweze kujikimu   kimaisha na kuwajengea watoto wetu misingi bora kimalezi kwa lengo la kuwapatia   haki zao zote.   lugha ya Kitaharuki   Wasanii wa kazi za fasihi wanapenda kutumia mbinu ya taharuki ili kuwavutia   wasomaji waendelee kuzisoma kazi zao.Wamitila    2002    anasema kuwa, taharuki   inaleta hamu ya kujua na kutia hamasa ya kupenda kusoma zaidi.   Senkoro    2006    anasema: Taharuki ni ile hali ya kuchelewesha matukio fulani au   majibu ya maswali fulani ambayo msimuliaji hufanya yawazukie wasikilizaji au   watazamaji wake. Haya hucheleweshwa hadi baadaye sana wakati ambapo hadhira   huwa imekwishanig’inia katika kamba ya taharuki kwa muda mrefu.   Wasanii waliobobea katika kazi za fasihi mara nyingi hupendelea kuichora taharuki   mwishoni mwa kazi zao ili kumfanya msomaji aweze kutafakari alichokisoma na   kuweza kufikisha dhamira ya mwandishi. Haya yamejitokeza katika riwaya ya   Watoto wa MamaN’tilie kama ifuatavyo:   Maman’tilie, Mama Sara na Zenabu, wakiwa wamejawa na machungu ya Zita   moyoni mwao, nao walishuka. Mmamn’tilie, ambaye tangu Muhimbili alikuwa   kimya, sasa aliinua mikono na kujitwika kichwani. Alipasua kilio huku akikimbia,   “Zita ! Zita! Zita Oh! Zita umekwenda! Umenitoroka, Zita mwanagu, Oh! Mungu   wee! “Mbio! Alikimbia Mamantilie. Mbio! Mbio! Akakata vichochoro vya Manzese   ! Zenabu na Mama Sara nao walikuwa hatua moja nyuma yake. Watu mitaani   waliacha waliyofanya, wakawa wanamtazama mama yule aliyekuwa akilia kwa   yowe. Walipokaribia nyumbani hata Mama Sara na Zenabu hawakuweza kuvumilia   zaidi. Nao walitokwa na milazamu ya machozi, wakilia na kugutia, Zitaeee! Zitaeee!   Mamantilie mbele, wao nyuma. Loo! Umati! Kaya ya mzee Lomolomo ilijaa   waombolezaji. Waliokuwa wanalia au kuongea pale nje ghafla walinyamaza. Wimbi   lile la watu liligeuka kuwatazama wanawake watatu waliokuja mbio, mikono   vichwani, nguo zikiwavuka, wakilia na kugutia, Zita weee! Kurwa ndiye aliyekuwa   wa kwanza kuwalaki. Alikimbia mbele, kelele za yowe mdomoni, “Baabaeee! Baba   amekufaaa!”   Mama Sara alipasua kilio,“Zita, mwanangu umetutokaaa!” Hakumwelewa Kurwa.   Wimbi hilo la watu likapatwa na wazimu. Wanaume walipata taabu kuwatuliza watu.   Maman’tilie alikimbia akilia. Alifululiza hadi chumbani. Wanawake kadhaa   walimfuata nyuma. Chumba bado kilikuwa kinafukuta harufu mbaya.…aliutazama   lakini mwili ule uliona aibu, ukawa umefumba macho. Maman’tilie alimkumbatia   mumewe, “Baba! Baba watoto? Mwenzangu! Ee! Amka! Simama! Usiniache!   Usiniachie tanzia hii peke yangu! Nakwambia Zita hayupo tena ”    Uk.92-93   .   Mwandishi ameiweka taharuki katika sura ya mwisho kwa namna ya kumvutia   msomaji kupata mori na hamu ya kuisoma kazi yote ili kujua ni kitu gani   kitakachotokea kwa wahusika wa riwaya hii na kuibua maswali mengi yanayohusu   dhamira ya malezi na hatimae kuelewa kwamba, umasikini katika familia kumeibua   madhila, vifo na taharuki kwa familia iliyochafuliwa kutokana na ukosefu wa malezi   mema kwa watoto na uzembe wa wazazi mfano Mzee Lomolomo, kumewaumiza   watoto wake nakuwasababishia vifo visivyotarajiwa na kifungo jela    Peter   , hatimae   kumuweka Mamantilie kurudi nyuma katika harakati zake za kujikwamua kimaisha   na kuachiwa majonzi na upweke!   Kwa kuendelea zaidi, Mbogo ameendelea kutudhihirishia taharuki katika riwaya ya   Watoto wa Mama N’tilie kupitia wahusika wake Kurwa, Peter na Mussa. Mwandishi   anaposema:   “Keleleee! Ndugu, ndugu! Mii ndugu yako!”. Aliwatia pingu. Sasa   watoto wote wakaanza kulia kwa sauti. Na huko nje watu wakaanza   kujazana Waswahili hawana dogo. Kurwa alisema, “Bwana polisi   nisikilize tafadhali” “Wachaa!” alisema akiwasukuma hadi nje.   “Sikiliza! Sikiliza nakwambia !” Kurwa alipandisha hasira na kusema   kwa nguvu bila kujali. Na kweli polisi walionekana kustuka. “Nini we   mtoto! Twende! Utasema yote hukohuko korokoroni!” “Nasema   sikiliza ! Baba amekufa ! Zita amekufa! Mimi nimetumwa nije   kumwita huyu kaka yangu. ”… Lakini Kurwa alilia, “Haki! Jamani   tuachilieni”…    Uk.98      Kwa kawaida mbinu ya taharuki inamfanya msomaji kuingiwa na shauku na kujenga   udadisi juu ya kitakachoendelea katika hadithi ili kupata dhamira ndani ya riwaya   teule.   Nadharia ya Simiotiki kupitia msimbo wa kihemenetiki unaohusu taharuki na   usimulizi, kumemuweka msomaji kutambua nafasi ya watoto kutosikilizwa na askari   baada ya kukamatwa.   Mtafiti amebaini kuwa, haki ya watoto ya kusikilizwa imetenguliwa hali   inayowasononesha na kuwazidishia machungu watoto hao, pamoja na hayo mtafiti   kupitia vyombo vya dola anaipongeza serikali kwa kuwajibika kuwakamata watoto   wanaojishuhulisha na matumizi ya madawa ya kulevya, kwani serikali ndio mlezi   mkuu wa watoto nchini kwa kuwaundia na kuzisimamia sheria zinazowalinda watoto   hao na kuwawajibisha pale inapothibiti kuwa wanametenda kosa.   Kwa msingi wa kurejelea swali la msingi la kwanza linalokwenda sambamba na   lengo mahsusi la kwanza, mtafiti amebaini kuwa riwaya ya Watoto wa Mama N’tilie   imesheheni mbinu lukuki za kisanaa ambazo zilitumika kujenga dhamira ya malezi   katika riwaya teule. Hivyo basi ni imani ya mtafiti kuwa riwaya hii bado ni lulu   katika ujenzi wa mbinu hizo za kisanaa ambazo zinafanikisha vyema kazi hii ya   mtafiti inayohusu dhamira ya malezi ya watoto.   Dhamira ya Malezi Katika Riwaya ya Watoto wa Mama N’tilie   Ni dhana isiyo na shaka kuwa sifa ya mwandishi hutoka ndani ya jamii   anayoiandikia, hivyo, Emmanuel Mbogo kwa kurejelea riwaya yake ya Watoto wa   Mama N’tilie, amekereketwa na tabia ya baadhi ya wazazi, walezi na jamii yenye   kukinzana na sheria inayomlenga na kumlinda mtoto dhidi ya changamoto   mbalimbali anazokutana nazo ikiwemo kukosa haki zao za msingi kama: chakula,   mavazi, elimu, malazi, matibabu, pamoja na haki ya kuburudika na kucheza n.k.   Riwaya ya Watoto wa Mama N’tilie imekwenda sambamba kufanikisha kazi ya   mtafiti kwa kiwango kikubwa kwa kuichunguza dhamira ya malezi ya watoto kupitia   riwaya teule. Mtafiti amesoma na amezingatia kwa kina lengo mahsusi la pili la   utafiti huu lisemalo:   Kuchambua dhamira ya malezi ya watoto katika riwaya ya   Watoto wa Mama N’tilie. Lengo mahsusi hili la pili limekwenda sambamba na swali   la msingi la pili la utafiti huu lisemalo: Ni dhamira zipi za malezi ya watoto   zilizojitokeza katika riwaya ya Watoto wa Mama N’tiliye?   Kwa kuzingatia lengo mahsusi la pili na swali la pili la utafiiti huu, mtafiti amebaini   dhamira hizo za malezi ya watoto katika riwaya ya Watoto wa Mama N’tilie   akihusisha na nadharia ya Sosholojia kama ifuatavyo:   Malezi ya Watoto kwa Baba na Mama    Malezi ya Familia      Wazazi huwa wanafunganishwa na ndoa ambapo huwa tayari wamekubaliana   kisheria kwa mujibu wa taratibu za mila na desturi za kikabila au dini husika, kuishi   pamoja kwa raha na shida. Katika jamii nyingi za Kiafrika pamoja na ulimwenguni   kote suala la ndoa linaheshimiwa na kupewa baraka na wazee kwa kujua kwamba ni   matokeo ya mapenzi ya bibi na bwana.   Matokeo na baraka ya mapenzi haya ndani ya ndoa, ni kujaaliwa na Mwenyezi   Mungu baraka ya kizazi ambapo watoto huzaliwa ikiwa ni hidaya kutoka kwa   Mwenyezi Mungu. Hivyo basi, ni wajibu wa wazazi husika kuwalea vyema kwa   mapenzi, na kuwapatia mahitajio yao muhimu yakiwemo: Lishe bora, elimu bora,   afya, mavazi, malazi, kuwapa maadili mazuri n.k. kwa ajili ya kuwakuza kimwili,   kiakili na kiroho kwa lengo la kuwa na familia, jamii na taifa bora la baadae.   Malezi Mema: Katika utafiti huu mtafiti amebaini kuwa maisha ya wahusika katika   riwaya ya Watoto wa Mama N’tilie iliyoongozwa na Mzee Lomolomo na mkewe   Maman’tilie, pamoja na watoto wao, Peter na Zita. Watoto hawa walipata malezi   mema, yenye kujua thamani ya wazazi hasa mama kwa kupata upendo, huruma,   furaha na amani. Mtafiti ameligundua hili kama mwandishi anavyosema:   Mama aliita, “Zita wee!” “Bee, mama.” “Ebu washa jiko tupike.”   “Ndiyo mama” Zita alichukua jiko, akajaza mkaa; kisha akachukua   mafuta ya taa kwenye chupa …   “Wewe! Haya ! Rudisha hayo mafuta, alaa ! Unataka tulale giza sie? ”   “Jamani, Mama!” Zita alinung’unika.   “Jamani mama nini? Washia karatasi. Kachukue kiberiti chumbani”   Saa mbili usiku ugali na maharage ulikuwa tayari. Maman’tilie na   wanawe wawili walikaa, wakala, wakanywa maji, wakamshukuru   Mungu.    Uk.7   .   Mtafiti amebainisha kuwa, malezi mema ya watoto hutegemea uwepo wa wazazi   wenyewe, husaidia kuwafunza watoto wao tabia nzuri na kuwapa mafunzo mema,   kama Maman’tilie alivyokuwa anamfunza mtoto wake. kuwa na matumizi mazuri ya   mahitajio yao ya nyumbani, Sambamba na kuwalea watoto hao kuwa karibu na   wazazi wao.Kwa kurejelea nadharia ya Sosholojia, kupitia muhimili wake, mzazi   kuwa ni nguzo kuu katika ujenzi wa familia bora,    uhusiano wa mzazi na mtoto   :   Mtafiti amebaini dhana nzima ya mzazi    mama    kufanya juhudi za kumshirikisha   mtoto wake katika kutambua maisha halisi kwa mujibu wa mazingira wanayoishi.   Sambamba na hilo watoto hujihisi furaha, amani na upendo kwa kukaa pamoja na   wazazi wao. Mashirikiano makubwa ya mama na mtoto wake Zita tangu kutayarisha   chakula hadi tendo la kula pamoja, tendo ambalo husaidia wazazi kuwafunza watoto   heshima na adabu za kula kwani hata dini zote zinahimiza hivyo. Pia mwandishi   ametuonyesha malezi mazuri baina ya baba na mama. Mwandishi anasema:   Mama alihimiza, “Haya! Tembeeni upesi. Tunachelewa hivyoo! ”   Yule msichana akasema, “Mama, baba ataninunulia gauni la   krismasi? ”   Mvulana akadakia, “Mama, mimi nataka raba za kuchezea mpira.”      Uk.37-38   .   Mwandishi ametudhihirishia kuwa suala la malezi ya watoto ni la wazazi wawili,   kwani watoto hao walionyesha furaha, upendo na kuwa huru huku wakidai mahitaji   yao kwa wazazi wao. Kulingana na nadharia ya Sosholojia katika muhimili wake   unaomuhusisha mzazi kuwa ni nguzo kuu katika ujenzi wa familia bora: Mwandishi   amezungumzia juu ya yale ambayo yanaakisi ukweli katika jamii tunayoyaona   yanatendeka kila siku kwa kuwa fasihi huwakilisha maisha kwa upana wake hususan   uhalisia wa kijamii, hivyo mwandishi amewakilisha wazazi wenye malezi bora kwa   watoto.   Ukosefu wa Mashirikiano katika Malezi: Suala la kutokuwepo kwa mashirikiano   mazuri kati ya baba na mama, nalo pia mtafiti amelibaini kuwa limechangia watoto   kukosa malezi bora, Mzee Lomolomo    baba   , ni mlevi wa kupindukia na ndie chanzo   cha kutokuwepo kwa mashirikiano, jambo ambalo lilimpelekea Maman’tilie   kushindwa kuyamudu maisha inavyostahiki kwa kukosa kuwapatia watoto wake   mahitajio ya shule ikiwemo ada na sare za shule, lishe bora, huduma za afya n.k,   suala ambalo liliwapelekea watoto hao kukosa haki zao za msingi, ikiwemo haki ya   kupata elimu. Mwandishi anatueleza;   “ Zita alisema, Mwalimu Mkuu kasema wote ambao hawana nguo za   shule wala hawajalipa ada asiwaone shule tena .”   Peter akaongeza, “Kwa hiyo mama ufanye bidii ututafutie pesa ili   tununue sare na turudi shule”   “Mambo hayo muwe mnamwambia baba yenu. Si mimi”    Uk.6-7      Mtafiti amebaini kwamba baba ni nguzo ya familia, pale ambapo Maman’tilie   aliwajibu watoto wake kuwa taarifa za kufukuzwa shule wamuarifu baba yao na sio   yeye. Lakini watoto hao hawakokaribu na baba yao mzazi kiasi ambacho mahitaji   yao yote humuelekezea mama yao mzazi, kutokana na kutowajibika kwa baba mzazi   katika familia hii, tabia yake chafu ya ulevi wa kupindukia kumesababisha   kuwakosesha watoto Zita na Peter haki yao ya kupata elimu, kulikowapelekea   kuishia katika mikono mibaya, mfano, mtoto Peter kukamatwa na askari polisi kwa   kosa la kuuza madawa ya kulevya na kusekwa gerezani.   Pia ukosefu wa mashirikiano katika malezi ya watoto humuathiri sana mama   kwasababu ndie mlezi nambari moja. Mwandishi anasema:   “Baridi ya huzuni ilimwingia moyoni, alifikiri juu ya elimu ya watoto   wake. Pesa alizokuwa anazipata kwa kuuza ugali na maharage kule   Kiwanda cha Urafiki hazikutosheleza matumizi ya nyumbani,   sembuse ada na sare za watoto! Mumewe mzee Lomolomo alikuwa   lofa mtu wa kazi za kijungujiko na vipesa vyake vilivyoishia kwenye   pombe za chang’aa au gongo ”    uk 6-7.      Vilevile, mtafiti amebaini kuwa, changamoto ya kukosa kuwajibika na ukosefu wa   mashirikiano baina ya wazazi unachangia kuwakosesha watoto malezi mema jambo   ambalo ni hatarishi kwao katika familia, jamii na taifa kiujumla.   Katika jitihada za mama Zita kujikwamua kiuchumi, kwa lengo la kuiokoa familia   yake na huduma mbalimbali kama shule n.k. Mtafiti amebaini kuwa mwanamke ni   kiungo muhimu katika familia, ni mpiganaji mahiri katika malezi ya watoto, ingawa   anakabiliwa na changamoto mbalimbali za kimaisha. Mtafiti amegundua kuwa, suala   la malezi limezua mjadala mkubwa sana katika riwaya ya Watoto wa Mama N’tilie,   ni kweli baadhi ya wazazi katika jamii wamejisahau katika jukumu la kuwalea na   kuwaongoza watoto. Jambo hili, kwa kiasi kikubwa limechangia sana katika   kuporomoka kwa malezi na kuzorota kwa maadili ya watoto jambo linalowapelekea   kujiingiza katika: ulevi, utumiaji wa madawa ya kulevya, wizi, ujambazi.n.k.   Kwa upande wa nadharia ya Sosholojia kupitia mhimili wake unaokuza mahusiano   mema baina ya mtu, watu, jamii na taifa: inaitaka jamii kuwa na mashirikiano   miongoni mwao katika kukuza malezi, maadili na matunzo mazuri ya familia.   Malezi ya Watoto kwa Majirani   Jirani ni ndugu ambao wanaishi kwa pamoja kwa kushirikiana kwa hali na mali   wakiwa wanapendana, kuoneana huruma,n.k. Katika utamaduni wa kiafrika, ni   jambo la kawaida kwa jamii zetu kuishi kwa kusaidiana katika nyanja mbalimbali   zikiwemo: malezi, kilimo, uvuvi, misiba, harusi n.k.   Suala la malezi ni jukumu kwa wazazi   walezi pamoja na watu mbalimbali katika   jamii husika. Mtoto anapozaliwa, hulelewa na familia akiwemo baba na   mama,walezi huongezeka kwa kuwa mtoto atakuwa ameingia kwenye hatua   nyengine ya makuzi na kulelewa katika jamii inayomzunguka, mfano majirani,   walimu na ndugu wengineo.   Majirani Wema: Katika riwaya ya Watoto wa Mama N’tilie, mwandishi hakuwa   nyuma kuwakilisha nafasi ya jirani katika malezi ya watoto kwa nia ya kuwajengea   misingi iliyotukuka. Mwandishi kwa kulidhihirisha hili amewatumia wahusika wake   Zenabu, Mama Sara na Jane wakiwa ni majirani wema kwa familia ya Maman’tilie.   Mbogo anasema hili kama ifuatavyo:   “ Mama Zita, ee! ” sauti ya jirani yake, Zenabu kasimama   nje ya nyumba.. Alipaza sauti, “Vipi homa yako, mama?”    uk.5      Katika ukusanyaji wake wa data kupitia riwaya hii mtafiti amebaini kuwa, kuishi   vizuri na majirani hujenga mapenzi, udugu na kusaidiana kwa wema. Hivyo ni   vyema kwa majirani kuulizana hali kabla ya kila mmoja kuanza harakati zake za   kimaisha.   Mwandishi anaendelea kuelezea umuhimu wa malezi ya watoto kwa majirani kama:   “………..Mara sauti ilimwita, “Peter wee!” Peter aliitikia. Alimwona   Zenabu kasimama nje ya chumba chake. Aliinuka, akaenda   “Shikamoo dada”…“Marahaba.Vipi?”…“A-aa!” alitingisha kichwa.   Zenabu aliona ile midomo mikavu iliyokaukiana. Aliuona uso ule   ulioparama na macho yenye tongotongo bado. Aliona miguu ile   pekupeku yenye ngozi iliyokatika ikiwa migumu kama ya mamba.   Zenabu alisema, “Hata kunawa hujanawa.” Peter alitazama chini,   dole lake gumba linachora mistari aridhini. Zenabu aligeuka,”Njoo   unawe.”Alimpeleka Peter uani, akampa maji. Peter alinawa uso   akarudi chumbani. “Kaa”. Peter alikaa kwenye kiti maji bado   yanamvuja usoni. Zenabu alimmiminia chai ya rangi kwenye   kikombe cha plastiki. “Haya, kunywa! “Peter hakuichukua chai ile   mara. Badala yake aliikausha mikono yake kwenye kaptura. Macho   yake yalimwangalia Zenabu akipakua sahani ya muhogo. Alimwekea   mezani. “Kula uende kucheza.” “Asante”…    Uk.14 -15.      Ni sifa ya binadamu kuwa na tabia njema miongoni mwetu, mtafiti amebaini hayo   kupitia taasisi za kidini kuhimiza waumini kuwa na upendo kwa watoto.Mtafiti   amelithibitisha hilo kupitia mwandishi pale alipomsawiri Zenabu kuwa na sifa   njema, mapenzi, huruma kwa watoto kwani wahenga wamesema “Mzazi ni mmoja   lakini walezi ni wengi.” Watoto hujenga upendo, imani, na ukaribu kwa   wazee   majirani wenye kuonyesha mapenzi na kuwajali hasa wanapokuwa na dhiki.   Kwa kurejelea nadharia ya Sosholojia kupitia muhimili wake unaokuza mahusiano   mema baina ya mtu, watu, jamii na taifa: Mtafiti anaona ni vyema kuishirikisha   jamii katika kuwapa malezi mema watoto, watakaojenga taifa lenye upendo na   misingi imara kwa maendeleo ya nchi.   Mbali na hayo mwandishi anaendelea kufafanua juhudi za majirani wema, kwa   kumrejelea mhusika Zenabu katika malezi ya watoto wa jirani kwa kusema:   …… “Sema upesi Peter. Una mpango gani? ”Peter aliona heri aeleze.   “Dada, kweli mchele huu nimetoka nao dampo. Nataka nipate pesa,   nirudi shule.” Alinyamaza kidogo akisubiri Zenabu aseme kitu lakini   alikaa kimya. “Nataka uufiche. Usimweleze mama mpaka   nitakapokuwa tayari”   Zenabu aliyajua maisha ya watoto wengi wa aina hii hapa jijini.   Wengi waliishia katika uchokoraa, wizi, ujambazi, kula mirungi na   kuvuta bangi. “Hapana,” Zenabu aliwaza. “Huyu mtoto alikuwa   ameteleza, lakini hajaanguka.”… “una njaa” “Sana dada.”   Zenabu alisimama akampa ugali na samaki aliobakiza.“Nenda uwani   unawe, ule” … “Haya Peter siri yako nitakufichia. Ila sitaki vitu vya   wizi hapa nyumbani kwangu. Unaelewa?” Peter alitikisa kichwa   ishara ya kukubali….“Naelewa dada” Alimaliza kula akasimama ili   atoe vyombo. “Viache vyombo vyangu. Kimbia nyumbani kwenu   ukaoge. Tazama! Unanuka! ”…Peter alishukuru, akatoka kurudi   kwao.    Uk. 31   .   Mapenzi na malezi mema kwa watoto yanayofanywa na baadhi ya majirani katika   jamii zetu husaidia kumjenga mtoto kiimani na kumpa upendo. hii ni sawasawa na   msemo usemao kuwa “Mtoto wa mwenzio na wewe ni wako”. Kutoa neno la   shukran “Asante ” ni sehemu ya utamaduni baada ya kupewa kitu chema na   mwenzio   mzazi, kama alivyofanya Peter baada ya kukirimiwa chakula na Zenabu.   Mashirikiano kwa Majirani: Kwa kuendelea na dhana ya malezi ya watoto, jirani   ni sehemu ya familia na kufanya mfumo ndugu wa malezi, kama mwandishi   alivyotuonyesha kupitia mhusika Zenabu jinsi anavyoshirikiana vizuri na   Maman’tilie katika kumsaidia malezi mema kwa Zita na Peter, mwandishi anasema:   Zenabu alikuwa keshaupodoa, tayari kwenda kazini. Pale mlangoni   alimwona Maman’tilie.“Mama Zita shikamoo.”…“Marahaba”“Wapi   safari?...Oh! Mjomba?”…Walisalimiana na mjomba. Maman’tilie   alimchukua chemba, akanong’ona,…“Zenabu mie naenda nyumbani.   Mama yu mahututi. Tafadhali nitazamietazamie wanangu mara   mojamoja. Zenabu alijibu,“Nitawaangalia mama. Mgonjwa nini cha   mno?...    U.k.35      Nadharia ya Sosholojia kupitia msingi wake wa umahususi na sio umajumui, inaitaka   jamii kujikita kwenye utamaduni wa jadi, yaani kusaidiana na kushirikiana katika   malezi ya watoto na nyaja muhimu zote ikiwemo harusi, ugonjwa na hata misiba nk.   Msanii anaendelea kudhihirisha umuhimu wa mashirikiano katika malezi kwa   majirani baada ya Zita kuugua homa ya kichaa cha mbwa na majirani kumsaidia.   Mwandishi anasema:   Zenabu alisimama, “Jamani nisaidieni! Mnacheka nini wendawazimu   wakubwa! Hamwoni kuwa huyu mtoto ni mgonjwa!” Baadhi ya   watazamaji wakamzomea, “Aaa! Nini we mwanamke!   Mwendawazimu mwenyewe!”…Lakini mara Mama Sara alifika.   Zenabu alipomwona, alisema, “Mama Sara nisaidie mwenzangu”   “Loo! Imekuwaje!” “Malaria! Imempanda kichwani. Mshike   nikimbie nilete teksi”…Mama Sara alimshika Zita kiunoni. Zenabu   aliingia chumbani kwake, akachukua akiba yake ya pesa.   Huyoo!...   Uk.82-83      Majirani wamechukua nafasi ya mzazi bila ya kujali kwa kumuhudumia Zita na   kumkimbiza hospitali. Mtafiti anashauri kuwa tabia hii ni vyema kuendelezwa katika   jamii, kwasababu jambo hili huzidisha mapenzi baina ya majirani, wahenga   walisema: Akufaae kwa dhiki ndie wako rafiki. Hivyo kwa kurejelea nadharia ya   Sosholojia katika mhimili wake wa dhima kwa kijamii unaoakisi uhusiano baina ya   watu: Dhima hii pia itazidisha mapenzi na mshikamano katika malezi ya watoto na   kuzuia madhara mbalimbali ambayo yanayoweza kuwakumba watoto ikiwemo   magonjwa, matumizi ya madawa ya kulevya, utoro mashuleni, wizi, mimba za   utotoni n.k.   Mbogo anaendelea kutuonyesha mfumo ndugu wa majirani kwa kutuchorea namna   gani wanavyosaidiana katika malezi ya watoto pale mama mzazi anapoaga dunia na   kuacha watoto mayatima mfano, Mama Kurwa baada ya kufariki watoto wake      Kurwa na Doto    walilelewa na jirani yake ambae ni Jane. Mbogo anaeleza:   Siku ilipofika saa 8:02 usiku, Mama Kurwa alikata roho. Japo Jane,   hakujaaliwa mtoto, sasa alikuwa na watoto! Ilibidi awalee watoto wa   marehemu rafiki yake. Na polepole jina la Jane likafa. Wakazi wa   Kisutu wakawa wanamwita Mama Kurwa. Ilikuwa kama kafa, kisha   Mama Kurwa kafufuka tena!    Uk.37      Mtafiti amebaini kuwa mtoto halelewi na baba na mama tu, bali asasi nyenginezo   hushiriki katika malezi ya watoto wakiwemo majirani. Ni ukweli usiopingika kuwa   utamaduni wa Mwafrika kabla ya majilio ya wageni na elimu ya Kimagharibi, malezi   ya watoto pia yalikuwa ni malezi kwa wanafamilia, majirani na jamii kwa ujumla.   Tabia potofu miongoni mwa watoto zilishutumiwa na kupigwa vita na jamii nzima,   hivyo mtoto anapokosea huhukumiwa hata na jirani tu. Ingawa matendo haya   kulingana na mabadiliko ya wakati, jamii na mazingira halisi suala la malezi ya   watoto limekumbwa na wimbi la taharuki za maisha na wazazi   walezi na hata   majirani kujikuta kuwa mbali na watoto wao   familia zao.   Malezi mabaya: Si jambo geni kwa baadhi ya watu kupenda kumuona mwenzake   kafikwa na maovu,hali inayochangia malezi mabaya kwa watoto. Baadhi ya majirani   kushangiria maovu yanayofanywa na watoto mitaani, mfano ugomvi, wizi n.k,   badala ya kuwakemea. mwandishi anasema:   Hakuamini macho yake. Pale kwao nje walijaa watu tele wakiangalia   senema, kelele na zogo mtindo mmoja. Kulikuwa na nini? Peter   alijiuliza. Alipopenya katikati ya kundi la watu. “Nipishe ! nipishe!   Nipisheni, ala!” “Ala ! Mwenyewe watu walimjibu.   Peter hakujali, alisonga mbele! Katikati ya dimba aliwaona Zita na   Kurwa wanapigana miereka, nguo zao zimeraruka. Kurwa vidonda   vyake vimefumka upya, vinatema damu. Zita nywele timtim,   mdomoni tambuu na puani kamasi nyekundu. Kama kawaida ya watu   wa mjini, hakuna aliyewaamua. Walihimiza, wakacheka na kutia   maneno ya kishabiki “Waache! Waacheni tuone leo! Heeee !”    Uk.      .   Ni dhahiri kuwa kazi ya fasihi huathiriwa na wakati pamoja na mazingira halisi ya   kijamii, mtunzi ni mwanajamii kwa maana ana nafasi na tabaka fulani katika jamii   yake    Ntarangwi 2004   . mtafiti amebaini kuwa, tabia mbaya za baadhi ya majirani   huchangia na kuharibu malezi ya watoto. Kwa mujibu wa nadharia ya Sosholojia,   kupitia msingi wake wa umahususi na sio umajumui, kazi ya fasihi ni kiwakilishi   halisi cha jamii husika.   Malezi ya Watoto Shuleni   Shule ni miongoni mwa taasisi zinazojikita katika kutoa malezi na maadili mema   kwa watoto, ambapo wazazi huwapeleka watoto wao ili wapate elimu, malezi na   maadili mazuri kwa ujumla. Mlezi mkuu wa watoto shuleni ni mwalimu ambae   huchukua nafasi ya mzazi wakati anapokuwa shuleni. Serikali ndio muhimili mkuu   kwa kusimamia, kufuatilia na kutoa huduma muhimu mbalimbali kwa wananchi   wake ikiwemo elimu, kwa maslahi ya watoto, jamii na taifa kwa ujumla.   Kwa upande wa riwaya ya Watoto wa Mama N’tilie, Mbogo hakusita kutuonyesha   taasisi ya serikali ambayo ni shule, kuwa ni miongoni mwa taasisi ya malezi ya   watoto ambayo walezi wake hutokana na jamii husika. Mtafiti kupitia uchambuzi   wake wa data alizokusanya amebaini kuwa taasisi hii haikuwatendea haki watoto   waliofukuzwa shule kwa sababu tu ya kukosa ada na sare za skuli. juhudi za serikali   hii tukufu ni kuhakikisha kuwa haki na ustawi wa watoto unazingatiwa katika kila   nyanja ya kijamii na kwamba masuala ya mtoto yanapewa kipaumbele. Mfano wa   haya mwandishi anasema:   Ilikuwa saa 10:30. Walimu wa Shule ya Mapepela walikuwa   wamewaruhusu wanafunzi warudi nyumbani. Mwalimu Mkuu,   Mwalimu Chikoya aliwatangazia wanafunzi, “Wote ambao hamjalipa   ada na hamna sare, hakuna shule! Nisizione sura zenu bila ada na sare   .Waambieni wazazi wenu hivyo ”    U.k.1       Bila ya shaka, mtafiti amebaini kuwa uvunjwaji wa sheria na kutokuwa makini kwa   baadhi ya viongozi kwenye taasisi zao husababisha haki za msingi za watu   kuvunjwa. Mfano, mwalimu Chikoya, Vilevile mtafiti amebaini kuwa umasikini kwa   jamii isiwe chachu ya kuwakosesha watoto elimu, badala yake serikali ibebe jukumu   hilo.   Hata hivyo, mtafiti amebaini kuwa kupitia serikali iliyopo madarakani, chini ya   uongozi wa raisi Mheshimiwa Dkt. John Pombe Magufuli, imeondoa gharama za   malipo kwa wanafunzi wote nchini jambo ambalo linasaidia kuondoa ugumu wa   kupata elimu.Uhaba wa walimu na vitendea kazi, ni changamoto kwa serikali,   vilevile walimu wasiwahukumu watoto kwa kukosa ada, bali warudi kwa waajiri   wao kupeleka malalamiko hayo. Kwa kuzingatia nadharia ya Sosholojia katika   msingi waelimu na maendeleo kwa jamii:Ni vyema serikali iwapatie watoto elimu   bora pamoja na kusaidia familia za wanyonge    masikini    kufanikisha ndoto za watoto   hao.   Mapenzi ya Shule: Elimu humsaidia mtoto kupata malezi mema kwa jamii, athari   ya saikolojia hupelekea mtoto kujiingiza katika makundi maovu wakidhani kuwa ni   njia pekee ya kujinsua kimaisha, mfano kujiingiza katika wizi, madawa ya kulevya,   n.k. Mwandishi amelibaini hili kupitia muhusika Peter kama ifuatavyo:   “Zita alisema, Mwalimu Mkuu kasema wote ambao hawana nguo za   shule wala hawajalipa ada asiwaone shule tena” Peter   akaongeza,“Kwa hiyo mama ufanye bidii ututafutie pesa ili tununue   sare na turudi shule”   uk.6-7      Ukosefu wa elimu kutokana na hali duni ya maisha iliyochangiwa na ulevi wa   mumewe mzee Lomolomo kwa watoto wake kukosa elimu. Suala hili   lilimuhuzunisha mwilini mwake Maman’tilie kama alivyotudhihirishia mwandishi   kwa kusema:   “Baridi ya huzuni ilimwingia moyoni, alifikiri juu ya elimu ya watoto   wake. Pesa alizokuwa anazipata kwa kuuza ugali na maharage kule   Kiwanda cha Urafiki hazikutosheleza matumizi ya nyumbani,   sembuse ada na sare za watoto! Mumewe mzee Lomolomo alikuwa   lofa mtu wa kazi za kijungujiko na vipesa vyake vilivyoishia kwenye   pombe za chang’aa au gongo ”    Uk 7      Vikwazo vya Elimu: Mtafiti amebaini kuwa kupitia Suala la ubadhirifu kwenye   sekta za serikali, pia huchangia kuwakosesha watoto haki zao. Mfano wa haki ya   msingi wanayoweza kuikosa watoto ni haki ya elimu. Kitendo cha baadhi ya   wafanyakazi    Askari wa jiji    kupenda kula rushwa hasa kutoka kwa jamii yenye   kipato cha chini ambayo hujitahidi kufanya kazi zao kihalali hukwamisha juhudi za   maendeleo yao na watoto. Mwandishi amelidhihirisha hili kwa kusema:   Takriban mwezi mmoja ulikuwa umepita. Pamoja na juhudi za   biashara, Maman’tilie alikuwa bado hajafanikiwa kupata pesa za   kutosha. Kodi na hongo kwa askari wa jiji zilikamua faida yake.   Matibabu kwa homa na matumbo ya kuhara vilitafuna kiasi   kilichobaki. Chakula cha nyumbani na kodi ya nyumba vilitishia   kumeza hata mtaji wake mdogo. Fedha za shule zingetoka wapi?   Hivyo, Peter na Zita waliendelea kukaa nyumbani.    Uk.32      Ni ukweli usiopingika kuwa fasihi ni amali ya jamii, mwandishi huibua wazo   litokanalo na jamii yenyewe na kulifikisha kwa hadhira    wasomaji. Kinachotakikana   kwa msanii ni kuwa na jicho pevu la ndani ya jamii yake kufichua maovu   yanayojitokeza kwa baadhi ya watu katika kukwamisha maendeleo ya jamii husika.   Mtafiti amebaini kuwa, baadhi ya watumishi katika serikali hukosa maadili kiasi   ambacho jamii ya watanzania imekithiri uozo wa rushwa, kiasi cha wasanii   kushindwa kulifumbia jicho suala hili. Swali la rushwa kwa kweli ni maumivu na   mwiba mkali kwa taifa changa la kesho    watoto   . Ni hatari iliyoje kwa watoto   kukosa haki zao za kupata elimu kwa tamaa ya wachache wasio na huruma wala   kujali maendeleo ya taifa na viongozi wa baadae. Hivyo mtafiti anashauri kuwa   wafanyakazi wenye tabia hizi wawajibishwe bila la kuonewa haya.   Nadharia ya Sosholojia katika msingi   mhimili wake unaohusu elimu na maendeleo   ya jamii, unaeleza kuwa suala la umuhimu wa shule    elimu kwa ujumla wake    lina   thamani kubwa katika kujenga taifa bora na imara la baadae. Vilevile nadharia ya   Sosholojia inafungamanisha fasihi na jamii    Njogu na Chimerah 1999   , ni dhahiri   kuwa malezi mema ya watoto yatajenga jamii na taifa bora ikiwa ni pamoja na   kuzingatia elimu.   Kwa upande mwengine mwandishi amesawiri picha ya Peter kuwa na hamu ya   kutaka kuendelea na masomo kwani alikuwa mbunifu katika kutafuta pesa za   kujikimu shuleni, mwandishi anasema:   Peter aliona heri aeleze. “ Dada, kweli mchele huu nimetoka nao   dampo. Nataka nipate pesa, nirudi shule” Alinyamaza kidogo   akisubiri Zenabu aseme kitu lakini alikaa kimya. “Nataka uufiche,   usimweleze mama mpaka nitakapokuwa tayari.”    Uk.31      Mtafiti amebaini kuwa watoto ni watundu katika kufanikisha wanayoyataka na   huwa wabunifu katika kupata kile wanachokitaka, mfano elimu, n.k. Peter   alikabiliwa na vikwazo mbalimbali kama, umasikini, ulevi kwa baba yake n.k,   vilivyompelekea kushindwa kuipata haki yake ya elimu. Hivyo alijitahidi kutumia   mbinu kadhaa ili kupata pesa za ada na sare kwa lengo la kurudi shule, lakini jitihada   zake ziligonga mwamba.   Kwa kuirejelea nadharia ya Sosholojia katika msingi    muhimili wake wa dhima kwa   jamii unaoakisi uhusiano baina ya watu, inawataka jamii kuwa na mashirikiano   miongoni mwao kwasababu suala la malezi ya watoto ni jukumu la kila mwanajamii   na kuwafichua waovu katika jamii yetu kwani waswahili wanasema: Mbomoa nchi   ni mwananchi.   Malezi ya Watoto kwa Vyombo vya Dola    Polisi      Kama tulivyosema hapo awali kuwa, Serikali ndio chombo kikuu cha malezi ya   watoto nchini. Pia zipo taasisi mbalimbali zinazojishuhulisha na malezi ya watoto,   mfano: Mahakama, polisi, Vyuo vya mafunzo, Magereza na Wizara ya Kazi,   Uwezeshaji, Vijana, Wazee, Wanawake na Watoto, n.k. Taasisi hizi miongoni mwa   kazi zake ni kusimamia haki za msingi za watoto zinapatikana pasipo na shaka   yoyote.   Pia watoto kama viumbe wengine kwa lengo la kuwajenga kuwa raia wema wa   baadae, ni lazima wanapokosea ni jukumu la wazazi   walezi, jamii na serilkali kwa   ujumla kuwasimamia watoto hao katika kuwaadabisha kwa lengo la kuwajengea   misingi imara ya kimaisha. Hivyo serikali kwa upande wa watoto imeweka taasisi   mbalimbali kwa ajili ya kusimamia, kuzilinda na kuzitetea sheria zinazowahusu   watoto hao kupitia vyombo kama Jeshi la polisi, Mahakama, Magereza n.k. Ni   kawaida ya mtoto pale anapokengeuka malezi, taratibu au sheria za nchi kuonywa   na kurekebishwa kwa lengo la kumkuza kiakili, kiroho na kumpa maadili   yaliyotukuka.   Mtafiti kupitia mwandishi wa riwaya ya Watoto wa Mama N’tilie amebaini kuwa,   Serikali, kupitia Jeshi la Polisi limechukua nafasi kubwa katika kumuadilisha na   kumlea mtoto, hili limedhihirika kupitia watoto Musa, Peter na Kurwa kukamatwa na   jeshi la polisi baada ya kubainika kuwa wanajishirikisha katika uuzaji wa madawa ya   kulevya, jambo ambalo serikali inalipiga vita kwa sababu matumizi ya madawa ya   kulevya ni kinyume cha sheria za nchi. Mwandishi amelidhihirisha hili kwa kusema:   Mtu mwengine aligonga mlango nje na kabla hawajaitikia, polisi   wawili waliupiga kumbo ule mlango, wakaingia.Walimsukuma   Kurwa akaanguka chini. Mmoja wa polisi aliwaelekeza bastola wote   watatu.   “Mikono juu. Watoto wapumbavu! Majambazi wakubwa nyinyi!”   “Nani Musa kati yenu?” “Mimi,” Musa alijibu huku akitetemeka,   tayari mkojo unamchuruzika.   Kurwa aliinuka, akapokea amri, “ Mikono juu! Na wewe ndiye mke   wao! Basi leo mtajuta, mtajua jela ni nini. Mnauza dawa za kulevya   badala ya kwenda shule!” Sasa aliwanasa makofi na kuwapiga   mateke.    Uk 97      Mtafiti amebaini kuwa huruma hailei mwana, jeshi la polisi imewaadilisha watoto   hawa bila ya kuwaonea huruma baada ya kuwakamata chumbani kwa Musa na   kuwakuta na paketi tatu za unga    madawa ya kulevya.       uk.97   .   Sambamba na hilo, ukosefu wa malezi bora kutoka kwa wazazi     walezi, taasisi za   serikali    shule    kunakosababisha baadhi ya watoto kuwa nje ya mikono ya wazazi      walezi husababisha watoto kuwa waathirika wa mwanzo. Tendo linalowapelekea   kuishia mikononi mwa vyombo vya dola au kufariki dunia. Kama tulivyoona kwa   wahusika Dan, Kurwa, Musa, Peter na Zita.   Malezi ya Watoto Mitaani   Malezi ni mchakato ambao unajumuisha mtoto kupata chakula bora, elimu,   matibabu, malazi n.k. Ni jukumu la mzazi kuhakikisha ustawi wa mtoto kupata   malezi bora. Mtoto anapokosa familia, au mlezi huathirika kisaikolojia na hatimae   kukosa muelekeo mwema wa maisha na kujiingiza katika matendo maovu. Serikali   kwa ujmla wake inajukumu la kusimamia utekelezwaji wa haki zote zinazowahusu   watoto.   Zipo sababu mbalimbali zinazopelekea watoto kuwa ni wa mitaani, miongoni mwa   sababu hizo ni pamoja na: kukosa haki za msingi mfano, chakula, malazi, mavazi,   ulinzi, elimu, upendo, matibabu n.k, Wazazi kutengana, kufiwa na mzazi mmoja au   wote wawili, kukosa mahitaji ya kisaikolojia na kijamii ukiwemo upendo kutoka kwa   wazazi, walezi kwa ujumla, kipato duni katika familia, migogoro katika ndoa n.k   huwa ni miongoni mwa sababu zinazopelekea watoto kuwa wa mitaani. Mwandishi   wa riwaya ya Watoto wa Mama N’tilie, hakuwa nyuma katika kuibua dhamira ya   malezi kwa kusema:   Musa alikuwa karibu umri sawa na Peter .Wote walikuwa   wamekumbwa na amri ya Mwalimu Mkuu, Chikoya. Musa, mtoto wa   mwenye mama lakini hana baba, hakuwa na la kufanya …“Mama   yako anasemaje?” “Aa! Mama ana hamsini zake. Na mimi nina sitini   zangu,” Musa alijibu.… Sasa Musa alitoa majani ya mirungi kutoka   mfukoni. Aliyatazama kidogo, kisha akaanza kuyatafuna kama mbuzi.   Peter alishangaa, “ Musa ni juzi tu umeacha shule lakini ghafla   umekuwa hivi?” Musa alicheka, “ We Peter unachekesha. Sasa kwani   nimebadilikaje? “Ee! na mirungi vilevile.”Musa alisema, “Mimi   nimeanza kula mirungi hata kabla sijafukuzwa shule. Fegi vilevile   navuta.” “Na mama yako?” “Ooho! Mama kinamuhusu nini yeye?”   Musa alizidi kumshangaza mwenzake.    U.k.17-18.      Mtafiti anaunga mkono msemo wa wahenga: “Mtoto umleavyo ndivyo akuavyo”.   Mama Musa hakuwa na nafasi ya malezi kwa mtoto wake jambo lilompelekea Musa   kukosa malezi mema na hatimae kujiingiza katika matendo maovu kama vile   utumiaji wa madawa ya kulevya, wizi na ujambazi.   Vile vile mwandishi amemchora Dan, mtoto mwenye umri wa miaka 12 ambae   hakuwa na baba lakini akiishi na mama tu na kwa bahati mbaya hakumjali kimalezi.   Mwandishi anasema:   Saa 12 jioni Doto alirudi nyumbani. Hakuwa peke yake, alikuja na   rafiki yake Dan wa miaka 12 hivi, aliyeishi Temeke. Hakuwa na baba   ila mama ambaye hakujali kumlea, kumsomesha, wala kumlisha   ipasavyo. Katika hali hii ngumu, Dan akajifunza mapema kuyakabili   maisha kwa kujitegemea, hasa kwa njia ya uchokoraa, udokozi na   wizi. Alipoingia kituo cha basi hakutoka mikono mitupu.Wasafiri   wanawake ungewasikia wakilia machozi, “Aii! Yarabi pochi yangu!   Nimeibiwa pesa zangu zote jamani!” Wakati huo aliyeibiwa akilia na   kuchacharika, Dan, atakuwa zamani, kayoyoma. Alipoingia dukani,   Dan bila Mhindi kujua, alitoka na saa, bangili, mkufu wa dhahabu   ama chochote ambacho angekiuza, akapata pesa, akala, akashiba. Na   alipopata pesa zaidi, basi Dan alimpitia rafiki yake Doto, wakaenda   Empire Cinema kushuhudia bastola na masumbwi ya watemi wa   Ulaya.    Uk.38  40      Mtafiti amebaini kwamba,maendeleo ya sayansi na teknolojia yamechangia   kumuathiri mtoto kimalezi kama mwandishi alivyoonesha matendo ya Dan kwenda   sinema na kujifunza ujambazi. Uhuru wa kukosa malezi kunapelekea mtoto kuishi   atakavyo mitaani na kurithi matendo maovu.   Pia Mbogo, katuchorea mtoto    watoto wanaoishi na mzazi mmoja na baadae kufariki   kwa mzazi na mlezi wao, ambao ni Kurwa na Doto baada ya kufiwa na mama yao   wakiwa wanaishi katika mazingira magumu, watoto hawa waliishia kuwa chokoraa   na kutafuta riziki zao jalalani, mfano;   “Mama yake Kurwa na Doto alikuwa mama wa hivihivi tu. Hivyo   hakumjua baba wa watoto wake. Kabla hajajifungua watoto hawa   mapacha, alijulikana kama Mwamvita. Alipokufa na kuwaacha   wanawe wadogo, alijulikana kwa jina la Mama Kurwa. Siku ilipofika   saa 8:02 usiku, Mama Kurwa alikata roho. Japo Jane, hakujaaliwa   mtoto, sasa alikuwa na watoto! Ilibidi awalee watoto wa marehemu   rafiki yake …Lakini wale pacha hawakuwa na bahati kwani Jane,   mama yao wa kambo, alipatwa na ajali ya gari, akafa. Yalikuwa   majonzi makubwa kwa Kurwa na Doto. Wakiwa na miaka minane tu,   makucha ya dunia yaliwatazama bila huruma: njaa, malezi, maradhi   na nini sijui!    36-37      Hapana shaka yeyote mwandishi amedhihirisha tabia ya malezi na makuzi ya watoto   wa mzazi   mlezi mmoja na kuwa muhimu katika utafiti huu kwa sababu imeonyesha   dhamira ya malezi kwa watoto yalivyojitokeza kwa kutumiwa wahusika mbalimbali   waliomo katika riwaya kama Kurwa na Doto, Dan na Musa ni watoto wa mitaani.   Watoto hawa wamekuwa ni kielelezo na dira ya uhalisia wa maisha kwa jamii,   kudhihirisha maisha halisi ndani ya jamii zetu yanayokabiliwa na umasikini, ulevi   kwa baadhi ya wazazi, ukosefu wa elimu kwa watoto, uvivu , ukahaba n.k na kuishia   watoto kuwa wa mitaani.   Mtafiti kupita nadharia ya Sosholojia inayorejelea mhimili wake wa dhima ya   kijamii, amegundua kuwa, hali halisi ya jamii katika mila, desturi na mpangilio wa   maisha husika wazazi   walezi wengi huathiriwa na umasikini ambapo hupelekea   kuathirika kwa mila, utamaduni, maadili, malezi kwa watoto katika jamii na   wazazi   walezi wengine kujiingiza katika matendo maovu ikiwemo uasharati na   kupelekea kupatikana kwa watoto wa nje ya ndoa. Nadharia hii inawaasa wazazi,   kuacha migogoro ndani ya ndoa zao ambayo huweza kupelekea kutengana kwa   wanafamilia na kuachana na matendo machafu kama; ukahaba, kutupa au   kuwatelekeza watoto n.k badala yake wajitambue na wasiwe tayari kujiingiza katika   maovu, wawe wabunifu na kushirikiana kuunda vikundi vya kimaendeleo na kuwa   wajasiriamali n.k kwa lengo la kujinasua kiuchumi na kijamii kwa mustakabali   watoto hao na taifa kwa ujumla.   Vilevile mtafiti amebaini kuwa ukosefu wa kuwakosa wazazi au mzazi hupelekea   mtoto kuathirika kisaikolojia kama mwandishi alivyo mchora Kurwa kwa kujisemea   peke yake kwa kumuuita mama na kujijibu mwenyewe. Mfano:   Kurwa alifumba macho, moyo wake akatoka chozi. Nafsi yake   ikamsimanga na kumuuliza, “Mama? Mama yuko wapi? Baba yuko   wapi? Mapenzi yao yako wapi?” Vicheko na tabasamu zao zikowapi?   Alikaa pale kwa muda…Kurwa aliwalaani mbwa wale kama vile wao   ndio waliokuwa chanzo cha jitimai na tabu zake.    Uk.38      Mwandishi anaonyesha kuwa Kurwa ameathirika kisaikolojia kwa kuwakosa wazazi   wote wawili, hali iliyompelekea kuongea nafsini mwake akitamani kupata mtu wa   kumuita mama. Watoto wananafasi yao ya kupata ushauri kutoka kwa wazazi pale   inapobidi, lakini kwa upande wa mtoto Kurwa haikuwa hivyo bali imemfanya kuwa   na upweke, kushindwa kutoa mawazo yake ambayo wakati mwengine yanagusa kile   anachokipenda ambapo angepata nafasi angetumia kujieleza na kuonyesha kipaji   chake kwa jamii. Mwandishi ameyathibitisha maelezo hayo kwa kusema:   Kurwa alikuwa mwenye furaha. Maman’tilie mara moja aligundua   kuwa mtoto yule alikuwa mwenye nguvu na bidii ya kazi. Mara kwa   mara ungemsikia Kurwa akisema,”Mama acha hivyo vyombo,   nitaviosha mimi,” au mama nipe nguo zako nikufulie” Au “Vipi   mama?”Una homa? “Mama!...Mama!” “Mama …” Maishani   hakuwahi kuujua utamu wa neno hili Mama. Sasa aliupata utamu.   Hivyo, akawania kuula, kuumeza ndani ya kifua na moyo wake   mchanga.    Uk.76      Mwandishi anaendelea kutuonyesha kuwa athari ya watoto wa mitaani huwapelekea   watoto hao kukosa utamu wa kujua umuhimu wa mama na baba na familia kwa   ujumla. Hivyo basi watoto wapewe nafasi ya kusoma na sio kufukuzwa shule kwa   visingizio kadhaa , hii hupelekea taifa kujilimbikizia mzigo na kukosa nguvu kazi ya   baadae.   Hitimisho   Sura hii imewasilisha na kuchambua kwa kina data za utafiti ambazo zimepelekea   kukamilika kwa malengo ya utafiti. Madhumuni mahususi ya utafiti huu   yamekamilika pamoja na maswali ya utafiti kujibiwa kama ilivyohitajika.   Uwasilishaji, uchambuzi na mjadala wa data za utafiti ulifanywa kwa kuzingatia   madhumuni mahususi ambapo katika lengo mahsusi la kwanza mtafiti amechambua   mandhari, muundo,wahusika, na matumizi ya lugha zilizotumika katika kujenga   dhamira ya malezi ya watoto katika riwaya ya Watoto wa Mama N’tilie. Baada ya   hapo mtafiti amechambua kwa uwazi dhamira ya malezi ya watoto katika riwaya ya   Watoto wa Mama N’tiliye kupitia malezi ya baba na mama, malezi ya Majirani,   malezi Shuleni, malezi ya Polisi na malezi ya mitaani. Hii inatoa ithibati kwamba,   madhumuni mahsusi ya utafiti huu pamoja na maswali yake yamekamilika na kwa   hiyo lengo kuu la utafiti nalo limekemilika. Katika sura ya tano itaangalia muhtasari,   hitimisho na mapendekezo ya utafiti.   SURA YA TANO   MUHTASARI, HITIMISHO NA MAPENDEKEZO   Utangulizi   Sura hii ndiyo mwisho katika utafiti huu, imetoa muhutasari, hitimisho na   mapendekezo kuhusu utafiti mzima pamoja na matokeo yake. Sura hii imefupisha   mambo mengi yaliyosemwa katika utafiti huu, kwa lengo la kumwezesha msomaji   kupata picha ya utafiti mzima pale anaposoma sura hii na mwisho ni sehemu ya   mapendekezo ya utafiti kwa ajili ya utafiti wa baadae.   Muhutasari   Utafiti huu umekamilika baada ya kutimizwa malengo mahsusi mawili ya utafiti   ambayo ni: Kubainisha mbinu za kisanaa zilizotumika katika kujenga dhamira ya   malezi ya watoto katika riwaya ya Watoto wa Mama N’tilie, na kuchambua dhamira   ya malezi ya watoto katika riwaya ya Watoto wa Mama N’tilie. Kukamilika kwa   malengo haya mahususi kuliwezesha kujibiwa kwa maswali ya utafiti huu ambayo   yalikuwa: Ni mbinu zipi za kisanaa zilizotumika katika kujenga dhamira ya malezi   ya watoto katika riwaya teule ya Watoto wa Mama N’tilie? Ni dhamira zipi za malezi   ya watoto zilizojitokeza katika riwaya ya Watoto wa Mama N’tilie?   Mbinu za kisanaa katika ujenzi wa Malezi ya Watoto   Utafiti huu umechunguza mbinu kadhaa za kisanaa katika ujenzi wa dhamira za   malezi ya watoto katika riwaya ya Watoto wa Mama N’tilie zikiwemo; mandhari,   muundo, wahusika na lugha. Utafiti huu umebaini kuwa mwandishi ametumia   mandhari halisi ya maeneo ya jijini Dar-es-Salaam, kuwakilisha miji na vitongoji   vyote nchini. Pamoja na hayo mtafiti kupitia mbinu ya muundo wa visa katika   riwaya teule, mtafiti amebaini kuwa ni mtiririko wa namna ya kurukiana, kueleza   kisa kimoja kabla ya kukimaliza anarukia kisa kingine, kwa upande wa wahusika   mwandishi amefanikiwa kuwachora wahusika watoto kufikisha dhamira halisi ya   malezi ya watoto kwa jamii za kimasikini nchini, tamathali za semi katika riwaya   teule zilizowasilishwa ni tashibiha, tashihisi, sitiari na mbinu nyengine za kisanaa   ambazo ni; takriri, tanakali sauti, nahau, methali, misemo na mbinu ya kitaharuki,   hizi zilitumika katika kuibua dhamira ya malezi kwenye riwaya husika.   Dhamira ya Malezi ya Watoto katika Riwaya Teule   Katika kuwasilisha dhamira za malezi ya watoto kwenye riwaya ya Watoto wa   Mama N’tilie, utafiti huu umebainisha, dhamira za malezi kwa familia    baba na   mama   , malezi ya watoto kwa majirani, malezi ya watoto shuleni, malezi ya watoto   katika vyombo vya dola    polisi    na malezi ya watoto mitaani. Vipengele hivi   vimebeba uhalisia katika maisha ya kila siku, kijamii na kitaifa nchini Tanzania,   kutokana na maisha ya watanzania wengi masikini hukumbwa na kadhia hii katika   malezi, umasikini na ukosefu wa huduma sahahi za afya.   Hitimisho   Kwa ujumla utafiti huu umefanikiwa kutimiza malengo yake mahususi ambayo   yalikuwa mawili na kujibu maswali ya utafiti yaliyokuwa mawili. Lengo mahsusi la   kwanza lilikuwa ni :   Kubainisha mbinu za kisanaa zilizotumika katika kujenga dhamira ya malezi ya   watoto katika riwaya ya Watoto wa Mama N’tilie. Matokeo ya utafiti wa lengo   mahususi la kwanza yameonyesha kuwa, riwaya hii imetawaliwa na ubunifu wa   mandhari mbalimbali katika kujenga mazingira halisi ya ujenzi wa malezi ya watoto.   Uundwaji wa wahusika umegusa hisia za wasomaji katika kuibua dhamira ya malezi   ya watoto pamoja na lugha iliyotawaliwa na tamathali za semi hususan tashibiha.   Lengo mahususi la pili lilikuwa ni kuchambua dhamira ya malezi ya watoto katika   riwaya ya Watoto wa Mama N’tilie. Matokeo ya utafiti huu yameonyesha kuwa,   riwaya hii imesawiri dhamira zilizomo za malezi kwa watoto ambapo wazazi    baba   na mama   , majirani, vyombo vya dola    polisi   , shule, na mitaani lazima kuwepo kwa   mawasiliano na mashirikiano katika suala la malezi mema ya watoto.   Mapendekezo   Utafiti huu umechunguza fani na dhamira ya malezi ya watoto katika riwaya ya   Watoto wa Mama N’tilie ya mwandishi E. Mbogo. Msanii huyu ameandika riwaya   na tamthilia nyingi. Mtafiti anashauri kuwa, kupitia mada inayohusu watoto bado   haijafanyiwa utafiti wa kutosha kupitia riwaya za Mbogo. Mwandishi katika kazi   zake nyingi za tamthilia au riwaya, watoto ni sehemu ya wahusika wake. Mara   nyingi watoto hao, hubeba ujumbe mzito kwa jamii na taifa. Ni budi watafiti   wengineo kufanyia utafiti mada mbalimbali kama “Kuchunguza dhima za watoto   katika kazi za E.Mbogo”au “Kuchunguza fani na dhamira za watoto katika kazi za   fasihi.”   MAREJELEO   Adam, J. na Kamuzora, F    2008   . Research Methods for Business and Social Studies,   Morogoro: Mzumbe Book Project.   Babbie, E.    1999   . The Basics of Social Research. Belmont: Wadsworth Publishing   Company.   Baraza la Kiswahili la Zanzibar  BAKIZA    2010    Kamusi la Kiswahili Fasaha,   Nairobi: Oxford University Press.   Barthes, R.    1994   . The Semiotic Challenge, Berkely: University of Califonia Press.   Buliba, A na wenzake    2014   . Misingi ya Nadharia na Utafiti, Mwanza: Serengeti   Educational Publishers   Limited   Cobley, P.    2001   . The Routledge Companion to Semiotics and Linguistics, London:   Routledge.   Cuddon, J. A.    1998   . Dictionary of Literary Terms and Literary Theory. Great   Britain: Andre Deutsch.   Hornby, A. S.    2005   . Oxford Advanced Learner’s Dictionary, 7   th ed. Oxford:   Oxford University Press.   Enon, J. C.    1998   . Education Research Statistics and Measurement. Kampala:   Makerere University Press.   Kezilahabi, E.    1983   , “Utunzi wa Riwaya na Hadithi Fupi,” katika, Makala za   semina ya Kimataifa ya Waandishi wa Kiswahili namba 3, Dar es Salaam:   TUKI, Kur. 226-243.   Khatibu, M.S.    1986   , Tamathali za Semi za Kiswahili,” katika Mulika namba 18,   Dar es Salaam: Tuki, Kur. 1-15.   Kimambo, S.    2015   . Kuchunguza matumizi ya lugha katika riwaya za Kiswahili:   Uchunguzi kifani wa riwaya za Vipuli vya Figo na Siri za Maisha. Tasnifu   ya M.A. Kswahili ya Chuo Kikuu Huria cha Tanzania    Haijachapishwa      Kothari C. K.    1993    na    2008   . Research Methodology, Method and Techniques.   New Delhi: Wiley Eastern Limited.   Kothari, C. R.    2004   . Research Methodology: Methods and Techniques, New Delhi:   New Age International   Limited Publishers.   Kothari C. K.    2008    Research Methodology. Method and Technique. New Delh:   New Age International   Limited.   Madumulah, J. S.    2009   . Riwaya ya Kiswahili, Historia na Misingi ya Uchambuzi,   Nairobi: Sitima Printers and Stationary.   Mbogo, E.    2005   . Watoto wa Mama N‘tilie, Dar es Salaam: HEKO Publishers Ltd.   Mjema, R.    1990   . “Kusadikika,” katika Mulika namba 22, Daer es Salaam: TUKI,   Kur. 26-31.   Mlacha, S.A.K. na Madumulla, J.S    1991    Riwaya ya Kiswahili, Dar es Salaam: Dar   es Salaam University Press.   Msacky, E.    2015    Kuchunguza dhamira za Kijamii na Kisiasa katika riwaya ya Siri za.   Maisha. Tasnifu ya M. A. Kiswahili, Chuo Kikuu Huria cha Tanzania      Haijachapishwa   .   Msokile, M    1993    Misingi ya Uhakiki wa Fasihi. Nairobi: EAEP Ltd.   Msokile, M.    1992   .Kunga za Fasihi na Lugha. Dar es Salaam: Education Publishers   and Distributor ltd.   Mulokozi, M. M.    1990   , “Utunzi wa Riwaya ya Historia,” katika Mulika namba 22,   Dar es Salaam: TUKI, Kur. 1-10.   Mulokozi, M. M.    1996   . Fasihi ya Kiswahili. Dar es Salaam: Chuo Kikuu Huria cha   Tanzania.   Ndungo, C. W. na Mwai, W.    1991   . Kiswahili Studies Part Two: Misingi ya   Nadharia ya Fasihi ya Kiswahili. Nairobi: University of Nairobi.   Njogu, K. na Wafula, R. M.    2007   . Nadharia za Uhakiki wa Fasihi. Nairobi: The   Jomo Kenyata Foundation.   Njogu na Chimerah    1999   : Ufundishaji wa Fasihi Nadharia na Mbinu. Nairobi:   Jomo Kenyatta Foundation Ltd.   Ntarangwi, M.    2004   , Uhakiki wa kazi za fasihi, Augustana College: Rock Island.   Sengo, T. S. Y.    2009   , Sengo na Fasihi za Kinchi, Dar es Salaam: AERA.   Senkoro, F.E.M.K    1982    Fasihi. Dar es Salaam: Press and Publicity Centre.   Senkoro, F.E.M.K.,    2006   , “Fasihiya Kiswahili ya Majaribio: Makutano baina ya   Fasihi Simulizi na Fasihi Andishi”, katika, Kioo cha Lugha, Juzuu, 1. Idara   ya Kiswahili Chuo Kikuu Cha Dar es Salaam uk. 61-68.   Wamitila K.W.    2002   . Uhakiki wa Fasihi, Misingi na Vipengele vyake. Phoenix   Publishers, Nairobi, Kenya.   Wamitila, K.W.   2008   . Kanzi ya Fasihi: Misingi ya Uchanganuzi wa Fasihi,   Nairobi: Vide-Muwa.