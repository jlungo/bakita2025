MARIE MCAULIFFE LINDA ADHIAMBO OUCHO Maoni yaliyotolewa katika ripoti hii ni ya waandishi na si lazima yaakisi maino ya Shirika la Uhamiaji wa Kimataifa (IOM). Majina yaliyotumiwa na uwasilishaji wa nyenzo katika ripoti yote havikusudii kutoa maoni yoyote upande wa IOM kuhusu hadhi ya kisheria ya nchi yoyote, wilaya, mji au eneo, au mamlaka yake, au kuhusu maeneo yake ya mipakani au mipaka yake. IOM imejitolea kutekeleza kanuni kwamba uhamiaji wa kibinadamu na wenye utaratibu hunufaisha wahamiaji na jamii. Kama shirika lisilo la serikali, IOMhufanya kazi na washirika wake katika jamii ili: kusaidia katika kukabiliana na changamoto za kusimamia uhamiaji; uelewaji wa mapema wa masuala ya uhamiaji; kuhimiza maendeleo ya kijamii na kiuchumi kupitia uhamiaji; na kudumisha hadhi ya utu na ustawi wa wahamiaji.   Mchapishaji: Shirika la Kimataifa la Uhamiaji  route des Morillons S.L.P. 17  Geneva 19 Switzerland Simu: +41 22 717 9111 Faksi: +41 22 798 6150 Barua pepe: hq@iom.int Tovuti: www.iom.int Picha ya Jalada: Ehsanuddin Dilawar holds his seven-year-old son Kayhan Dilawar’s hand as they disembark from a plane with fifteen-year-old Ali Aqdas Dilawar, as Afghan refugees arrive on a flight from Tajikistan at Toronto’s Pearson International Airport, on Wednesday, 30 March 2022. © IOM 2022/Chris YOUNG Marejeo Yanayohitajika: McAuliffe, M. and L.A. Oucho (2024). Muhtasari wa ripoti: Uhamiaji unaendelea kuwa sehemu ya suluhisho katika ulimwengu unaobadilika haraka, lakini changamoto za kimsingi bado zipo. In: Ripoti ya Uhamiaji Duniani ya 2024 (M. McAuliffe and L.A. Oucho, eds.). Shirika la Uhamiaji wa Kimataifa (IOM), Geneva.   ISBN 978-92-9268-937-7 (PDF) © IOM 2024 Baadhi ya haki zimehifadhiwa. Kazi hii inapatikana chini ya Creative Commons Attribution-NonCommercial-NoDerivs 3.0 IGO License (CC BY-NC-ND 3.0 IGO).* Kwa maelezo zaidi tafadhali tazama Copyright and Terms of Use. Chapisho hili halipaswi kutumiwa, kutolewa au kusambazwa upya kwa madhumuni ambayo kimsingi yamekusudiwa au yanaelekezwa kwa faida ya kibiashara au kujipatia fedha, ila tu kwa madhumuni ya elimu k.m. kujumuishwa katika vitabu vya kiada. Ruhusa: Maombi ya matumizi ya kibiashara au haki zaidi na utoaji leseni yanapaswa kuwasilishwa kwa publications@iom.int. PUB2024/012/L/1 RIPOTI HII YA UHAMIAJI DUNIANI YA 2024 1  MUHTASARI WA RIPOTI: UHAMIAJI UNAENDELEA KUWA SEHEMU YA SULUHISHO KATIKA ULIMWENGU UNAOBADILIKA HARAKA, LAKINI CHANGAMOTO ZA KIMSINGI BADO ZIPO1 Utangulizi Imepita zaidi ya miaka miwili tangu kutolewa kwa Ripoti ya Uhamiaji Duniani ya 2022, ambayo ilitoa muhtasari wa mabadiliko ya kimataifa yanayoathiri sana uhamiaji na ufurushwaji duniani kote. Huku tukitambua mageuzi yanayoendelea kuhusu mabadiliko ya idadi ya watu, pamoja na mabadiliko ya kiuchumi na kijamii, ripoti ya mwaka  ilibainisha mabadiliko makubwa ya siasa za kijiografia, ya kimazingira na kiteknolojia ambayo huathiri uhamiaji na uhamaji, wakati mwingine kwa kiasi kikubwa. Athari za mabadiliko haya ya kimfumo ya kimataifa zimeongezeka zaidi katika kipindi cha miaka miwili iliyopita. Kwa mfano, mitazamo mikali ya siasa za kijiografia imesababisha mizozo ambayo, hapo mbeleni, haikufikiriwa kuwa ingeweza kutokea kwa ukubwa wake na hata asili yake. Uvamizi mkubwa wa Ukraine uliofanywa na Shirikisho la Urusi mwanzoni mwa 2020 uliashiria mabadiliko muhimu ulimwenguni, huku wengine wakisema kwamba “uliashiria mwisho wa ghafla wa miaka 30 ya utandawazi na ushirikiano wote wa kimataifa ambao uliwezesha hayo kutokea”.2  Athari za mara moja kwa Ukraine na Ulaya zinaendelea kuhisiwa na mamilioni ya watu, huku athari za kimataifa zikiwa zimeongezeka zaidi, wakati matokeo ya vita yakienea kupitia usalama wa chakula duniani, usalama wa nishati, sheria ya kimataifa, ushirikiano wa pande nyingi, mkakati ya kijeshi na miungano.3 Hivi majuzi, na licha ya mizozo mibaya katika maeneo mengi ulimwenguni katika miaka miwili iliyopita (kama vile Afghanistan, Ethiopia, Sudan, Jamhuri ya Kiarabu ya Syria na Yemen), shambulio la Hamas tarehe 7 Oktoba na mzozo uliopo Gaza imewashangaza sana hata wachanganuzi waliobobea sana, pamoja na watoaji wa huduma za kibinadamu waliohudumu kwa muda mrefu.4  Madhara ya kikanda na kimataifa ni makubwa, yakibainisha jinsi siasa za kijiografia zinavyobadilika kwa haraka na kwa namna hatari.5  Wakati wa kuandika makala haya (Novemba 2023), tayari vifo na ufurushwaji vilikuwa juu sana, na mwitikio wa misaada ya kibinadamu ukiwa mgumu na changamano.6 Pia ni sawa kusema kwamba ongezeko la shughuli hasi za kiikolojia za binadamu zilizoangaziwa katika Ripoti ya Uhamiaji Duniani (toleo la 2022) limekithiri: ulaji kupita kiasi na uzalishaji kupita kiasi unaohusishwa na ukuaji wa uchumi usio endelevu, kupungua sana kwa rasilimali na kuporomoka kwa bayoanuwai, pamoja na mabadiliko ya  Marie McAuliffe, Mkuu, Kitengo ch Utafiti na Machapisho ya Uhamiaji, IOM; Linda Adhiambo Oucho, Mkurugenzi Mtendaji, Kituo cha Sera ya Uhamiaji na Maendeleo Afrika.  Maddox, 2023.  Coles et al., 2023.  IASC, 2023; Wright, 2023.  Khoury, 2023; Wright, 2023.  IASC, 2023; UNWRA, 2023.  Muhtasari wa ripoti: Uhamiaji unaendelea kuwa sehemu ya suluhisho katika ulimwengu unaobadilika haraka, lakini changamoto za kimsingi bado zipo tabianchi yanayoendelea (ikiwa ni pamoja na ongezeko la joto duniani) ni mambo yanayoendelea kuikumba dunia. Sasa tunafahamu zaidi kuliko hapo awali kuhusu athari mbaya sana ya shughuli za binadamu ambazo hazihifadhi mifumo ya ikolojia ya sayari hii. Madhara yanayoweza kutokea kutokana na uhamiaji na uhamaji wa binadamu ni mengi kwa mujibu wa ufahamu wa kimataifa wakati rekodi za tabianchi zikiendelea kuvunjwa,7  huku athari mahususi za siku zijazo na matukio vinaendelea kupingwa, kuzungumziwa na kujadiliwa.8  Hata hivyo, kuna hisia kali kwamba athari kubwa zitatokea bila kuwekwa kwa hatua za kutosha za kuzuia zinazohusiana na uzalishaji wa kaboni na matumizi ya teknolojia ya kijani, pamoja na hatua zaidi za kujitayarisha, kama vile kazi ya kupunguza hatari ya maafa inayoimarishwa na ufadhili wa kutosha wa tabianchi.9  Hata hivyo, maendeleo chanya ya hivi majuzi katika michakato yenye wahusika wengi kuhusu mabadiliko ya tabianchi, inaleta matumaini juu ya ushirikiano katika siku zijazo; kama ilivyo mifumo mipya ya uhamaji yenye wahusika wengi iliyokubaliwa na Mataifa (kama vile Mfumo wa Ukanda wa Pasifiki kuhusu Uhamaji Unaosababishwa na Tabianchi). Katika toleo lililopita tuliwasilisha sura inayochanganua matumizi ya teknolojia za akili unde (AI) katika mifumo ya uhamiaji, huku pia ikielekeza kwenye athari zinazoendelea za mabadiliko ya kiteknolojia katika maeneo mengi ya maisha ya kijamii, kisiasa na kiuchumi duniani kote. Tangu wakati huo, tumeshuhudia maendeleo makubwa katika AI, hasa zana zalishi za AI ambazo zimeibuka ulimwenguni, na kuathiri sekta na kazi nyingi, huku kukiwa na wito kutoka kwa baadhi ya watu kwamba zana hizo zikubaliwe na zitumiwe,10 whuku wengine (hasa waundaji wa zana za hivi punde za AI) wakitahadharisha dhidi ya ongezeko la teknolojia za AI katika jamii zetu.11 Utumiaji wa AI usio linganifu na unaoendelea katika baadhi tu ya mifumo ya uhamiaji unaonyesha hatari kubwa iliyopo kwamba teknolojia za AI katika mifumo ya uhamiaji na uhamaji ziko njiani kuzidisha mgawanyiko wa kidijitali, kati ya Mataifa na ndani ya Mataifa.12 Sharti la matumizi ya AI ni uwezo wa kidijitali wa Teknolojia ya Taarifa na Mawasiliano (ICT), hasa kunasa data ya kidijitali ya michakato na data ya utambulisho wa waombaji. Hatua hizi huhitaji upatikanaji wa miundombinu ya ICT na umeme, pamoja na wafanyikazi wa ICT wenye ujuzi, wakati nchi nyingi duniani hazina mahitaji haya muhimu, hasa nchi zenye maendeleo duni (LDCs).13 Hili ni eneo jingine ambapo uwezo na rasilimali zinazotofautiana huongeza pengo lililopo kati ya Mataifa, na kuongeza kwenye mgawanyiko wa kidijitali na kasoro ya kimuundo inayoshuhudiwa na LDCs katika usimamizi wa uhamiaji. “Kutolingana kwa uwezo” katika AI kwa ajili ya uhamiaji duniani kote ni tatizo linaloendelea, ambalo linaweza kuzidishwa kwa kila maendeleo mapya yanayopatikana.14 Hata hivyo, si tu ukosefu wa usawa kati ya Mataifa utakaoathiri wahamiaji. Hatua ya kuelekea kwenye udijitalishaji mkubwa wa usimamizi wa uhamiaji na ongezeko la matumizi ya AI, ikijumuisha huduma za viza, michakato ya mpakani na usimamizi wa utambulisho, itazidi kuwahitaji wahamiaji watarajiwa kuwasiliana na wenye mamlaka kupitia kwa njia za kidijitali. Hali hii inaleta vikwazo kwa watu wengi duniani kote ambao hawawezi kufikia ICT.15 Kusaidia upatikanaji wa uhamiaji salama, wenye utaratibu na ulio halali kunahitaji kwamba usawa wa kidijitali uungwe mkono kikamilifu.  Kama vile msimu mbaya zaidi wa moto wa nyika (Canada), msimu wa joto zaidi kurekodiwa (duniani), mwezi wa Septemba wenye ukame zaidi uliorekodiwa (Australia).  United Nations, 2023; WEF, 2022.  Birkmann et al., 2022.  Carr, 2023; Doubleday, 2023.  Vincent, 2023.  McAuliffe, 2023.  Adhikari and Tesfachew, 2022.  Beduschi and McAuliffe, 2021.  ITU, 2020; McAuliffe, 2023. RIPOTI HII YA UHAMIAJI DUNIANI YA 2024 3 Ni katika muktadha huu ambapo Ripoti hii ya Uhamiaji Duniani inajikita katika maendeleo ya uhamiaji katika kipindi cha miaka miwili iliyopita, huku ikisisitiza utoaji wa uchanganuzi unaozingatia masuala ya kihistoria na kisasa – ya kihistoria kwa kutambua kwamba uhamiaji na ufurushwaji hutokea katika miktadha ya muda mrefu wa kijamii, kiusalama, kisiasa na kiuchumi. Kitu gani kimetokea katika uhamiaji? Mambo mengi yametokea katika uhamiaji katika miaka miwili iliyopita tangu kutolewa kwa Ripoti ya Uhamiaji Duniani ya mwisho, mwishoni mwa mwaka 2021. Miaka miwili iliyopita ilishuhudia matukio makubwa ya uhamiaji na ufurushwaji ambayo yamesababisha shida kubwa na kiwewe, pamoja na upotezaji wa maisha. Pamoja na migogoro ya Ukraine na Gaza, kama ilivyotajwa hapo juu, mamilioni ya watu wamekimbia makazi yao kutokana na migogoro, kama vile ndani na/au kutoka Jamhuri ya Kiarabu ya Syria, Yemen, Jamhuri ya Afrika ya Kati, Jamhuri ya Kidemokrasia ya Congo, Sudan, Ethiopia na Myanmar. Pia kumekuwepo na idadi kubwa ya watu waliohama kutoka kwa makazi yao kutokana na maafa yanayohusiana na tabianchi na hali ya hewa katika sehemu nyingi za dunia katika miaka ya 2022 na 2023, ikiwa ni pamoja na Pakistani, Ufilipino, Uchina, India, Bangladeshi, Brazili na Columbia.16 Zaidi ya hayo, mnamo Februari 2023, kusini‑mashariki mwa Türkiye na kaskazini mwa Jamhuri ya Kiarabu ya Syria zilikumbwa na matetemeko makubwa ya ardhi yaliyosababisha zaidi ya vifo 50,000.17 Kufikia Machi, takriban watu milioni 2.7 walikuwa wamekimbia makazi yao huko Türkiye na wengi walikuwa wameachwa bila makazi katika Jamhuri ya Kiarabu ya Syria.18 Pia tumeshuhudia ongezeko la uhamiaji kama chombo cha kisiasa katika mifumo ya kidemokrasia duniani kote, hasa Ulaya, huku baadhi ya matokeo ya uchaguzi wa kitaifa yakianzisha masuala ya kupinga uhamiaji na kuongeza gharama ya maisha.19 19 Ongezeko la hisia za kupinga uhamiaji pia limeonekana katika sehemu zingine za dunia zinazopitia hali kiuchumi inayozidi kuwa mbaya, kama vile Kaskazini na Kusini mwa Afrika, Kusini-Mashariki mwa Asia na Mashariki ya Kati.20 Licha ya matukio ya hivi majuzi, data ya muda mrefu kuhusu uhamiaji wa kimataifa imetufundisha kuwa uhamiaji haufanani duniani kote, lakini unachangiwa na masuala ya kiuchumi, kijiografia, idadi ya watu na mengineyo, na matokeo yake ni ruwaza tofauti za uhamiaji, kama vile “njia wanazopitia wahamiaji” kujitokeza baada ya miaka mingi (tazama Sura ya 2 ya ripoti hii kwa maelezo zaidi). Njia kubwa wanazopita wahamiaji huwa ni kutoka nchi zinazoendelea hadi mataifa makubwa kiuchumi, kama vile Marekani, Milki za Kiarabu, Saudi Arabia na Ujerumani; njia kubwa wanazopita wahamiaji pia zinaweza kuonyesha migogoro ya muda mrefu na ufurushwaji unaohusiana nayo, kama vile kutoka Jamhuri ya Kiarabu ya Syria hadi Türkiye (njia ya pili kwa kubwa duniani wanayopita wahamiaji).  IDMC, 2023.  IOM, 2023.  Ibid.  Gosling, 2023.  Allison, 2023; Fahim, 2022; Jalli, 2023; Moderan, 2023.  Muhtasari wa ripoti: Uhamiaji unaendelea kuwa sehemu ya suluhisho katika ulimwengu unaobadilika haraka, lakini changamoto za kimsingi bado zipo Data muhimu ya uhamiaji kwa muhtasari (ya hivi punde zaidi) Wahamiaji wa kimataifaa Milioni 281 wahamiaji wa kimataifa duniani mwaka 2020, au asilimia 3.6 ya idadi ya watu duniani Wanawakea Milioni 135 wahamiaji wa kimataifa wanawake duniani kote mwaka 2020, au asilimia 3.5 ya idadi ya wanawake duniani Wanaumea Milioni 146 wahamiaji wa kimataifa wanaume duniani kote katika mwaka 2020, au asilimia 3.7 ya idadi ya wanaume duniani Watotoa Milioni 28 wahamiaji wa kimataifa watoto duniani mwaka  , au asilimia 1.4 ya idadi ya watoto duniani Wahamiaji wafanyakazib Milioni 169 Wahamiaji wafanyakazi duniani kote katika mwaka 2019 Wahamiaji waliopoteac Takriban 8,500 waliofariki dunia na kutoweka duniani kote mwaka 2023 RIPOTI HII YA UHAMIAJI DUNIANI YA 2024 5 Pesa zilizotumwa kimataifad USD bilioni 831 ikiwa pesa zilizotumwa kimataifa duniani kote katika mwaka 2022   Nchi za mapato ya chini na katid USD bilioni 647 ikiwa pesa zilizotumwa kimataifa zilipokelewa na nchi za mapato ya chini na kati katika mwaka   Watu waliofurushwae,f Milioni 117 Watu waliokuwa wamefurushwa kutoka kwao kote duniani kufikia mwisho wa 2022 (wanajumuisha wakimbizi, waomba hifadhi, IDPs na wengine) Wakimbizie Milioni 35.3 wakimbizi kote duniani katika mwaka 2022 Waomba hifadhie Milioni 5.4 waomba hifadhi duniani katika mwaka 2022 Wengine wanaohitaji ulinzi wa kimataifae Milioni 5.2 wengine waliofurushwa makwao duniani kote katika mwaka 2022, hasa Wavenezuela (idadi hii haijumuishi wale ambao walikuwa wakimbizi au waomba hifadhi) Wakimbizi wa ndani (IDPs)f Milioni 71.2 Ikiwa idadi ya IDPs duniani katika mwaka  : milioni 61.5 kutokana na migogoro na vurugu; milioni 8.7 kutokana na maafa Maelezo: Tazama Sura ya 2 kwa ufafanuzi na majadiliano. Vyanzo: a  UN DESA, 2021. b  ILO, 2021. c  IOM, n.d. d  Ratha et al., 2023. e  UNHCR, 2023. f  IDMC, 2023.  Muhtasari wa ripoti: Uhamiaji unaendelea kuwa sehemu ya suluhisho katika ulimwengu unaobadilika haraka, lakini changamoto za kimsingi bado zipo Uhamiaji unaendelea kuwa sehemu ya suluhisho kwa uchumi, jamii na familia nyingi duniani kote Licha ya madhara ya baadhi ya masimulizi ya kisiasa ambayo yanategemea chuki na migawanyiko, kwa muda mrefu uhamiaji umetumikia mamilioni ya watu duniani kote vyema – iwe ni katika chanzo, katika usafiri au katika nchi wanazofikia – ukitoa fursa na kuimarisha maisha yao. Hata hivyo, siku haiwezi kupita bila kuwepo kwa ripoti nyingi kwenye vyombo vya habari – iwe ni katika vyombo vya habari vya jadi au vipya – zikijikita katika vipengele hasi vya uhamiaji. Ingawa hali hii inaakisi mabadiliko ya hali ya uhamiaji katika baadhi ya sehemu za dunia, ni muhimu kutambua kwamba kuripoti kwa vyombo vya habari kunaendelea kutilia mkazo habari “mbaya”.21 Zaidi ya hayo, mbinu za kupotosha taarifa zinazidi kutumiwa na wahusika waovu na matokeo yake ni athari hasi kwa mijadala ya umma, kisiasa na kijamii kuhusu uhamiaji.22 “Urekebishaji” wa masimulizi ya uhamiaji ni jambo muhimu katika kupata manufaa ya uhamiaji. Katika hali ya mijadala yenye mwelekeo hasi, inaweza kuwa rahisi kutotambua ukweli kwamba uhamiaji wa kimataifa bado ni jambo lisilo la kawaida, huku asilimia 3.6 pekee (au milioni 281) ya watu ulimwenguni wakiwa wahamiaji wa kimataifa (tazama majadiliano yaliyo katika Sura ya 2 ya ripoti hii). Watu wengi hawavuki mipaka kwenda kutafuta makao. Pia tunajua kwamba uhamiaji mwingi wa kimataifa uko salama, unafuata utaratibu na ni halali.23 Utafiti na uchanganuzi wa muda mrefu pia unatufahamisha bila shaka kwamba uhamiaji ni kichocheo cha maendeleo ya binadamu na huweza kuleta manufaa makubwa kwa wahamiaji, familia zao na nchi wanazotoka. Mishahara ambayo wahamiaji wanapata huko ng’ambo inaweza kuwa mara nyingi ya ile ambayo wangeweza kupata wakiwa wanafanya kazi sawa na hizo nyumbani kwao. Pesa zinazotumwa kimataifa zimeongezeka kutoka takriban Dola za Marekani bilioni 128 katika mwaka wa 2000 hadi Dola bilioni 831 katika mwaka 2022 na sasa zinazidi kwa mbali usaidizi rasmi wa maendeleo unaotolewa kwa nchi zinazoendelea na uwekezaji wa moja kwa moja wa kigeni (tazama mjadala kuhusu utumaji fedha katika Sura ya 2 ya ripoti hii). Uhamiaji unaweza pia kutoa nyongeza muhimu ya ujuzi, ambayo inaweza kuwa muhimu sana kwa nchi zinazopokea wakimbizi ambazo zinakumbwa na upunguaji wa idadi ya watu. Mbali na kuimarisha mapato ya taifa na viwango vya wastani vya maisha, uhamiaji unaweza kuwa na athari chanya katika soko la ajira kwa kuongeza usambazaji wa wafanyakazi katika sekta na kazi zinazokumbwa na uhaba wa wafanyakazi, na pia kwa kusaidia kushughulikia ukosefu wa ulinganifu wa ujuzi na kazi katika soko la ajira. Athari hizi chanya za soko la ajira hazionekani tu katika sekta zinazohitaji ujuzi wa juu, lakini pia zinaweza kutokea katika kazi zenye ujuzi wa chini. Uhamiaji huongeza ugavi na uhitaji wa wafanyakazi, jambo ambalo lina maana kuwa uhamiaji wa wafanyakazi (pamoja na wafanyakazi wenye ujuzi wa chini) unaweza kuzalisha fursa zaidi za ajira kwa wafanyakazi waliopo. Utafiti pia unonyesha kuwa wahamiaji huwa chanzo cha mabadiliko duniani kote na wanawakilishwa kupita kiasi katika uvumbuzi na hataza, tuzo za sanaa na sayansi, biashara zinazoanza na kampuni zilizofanikiwa. Uhamiaji wa wafanyikazi vijana unaweza pia kusaidia kupunguza shinikizo kwenye mifumo ya pensheni ya nchi zenye mapato ya juu zilizo na watu wanaozeeka haraka. Uhamiaji unaweza pia kuwa na athari mbaya kwa soko la ajira (k.m. kwenye mishahara na ajira ya wananchi), lakini kazi nyingi za utafiti zinapata kuwa, kwa jumla, hizi athari mbaya huwa ndogo sana.24  Allen et al., 2017; McAuliffe and Ruhs, 2017.  Culloty et al., 2021.  McAuliffe, 2020; Pope, 2024.  Goldin et al., 2018; Ruhs, 2013. RIPOTI HII YA UHAMIAJI DUNIANI YA 2024 7 Njia za uhamiaji zilizo halali huongeza imani ya umma katika mifumo ya uhamiaji, huku pia zikiwalinda wahamiaji. Uhamiaji na uhamaji wa kimataifa unotokea katika mazingira ya kikanda na kimataifa ya kiuchumi, kijamii, kisiasa na kiusalama unazidi kuakisi mipangilio ya sera ya uhamiaji. Mara nyingi wapi, vipi, lini na, na nani watu huhama hutegemea chaguzi walizo nazo, huku nyingi za chaguzi hizi zikiamuliwa au kuelekezwa na sera za ngazi ya kitaifa pamoja na utangamano wa kikanda. Uchanganuzi wa miaka 25 ya data ya kimataifa ya watu waliohamia nchi zingine unaonyesha kwamba njia halali za wahamiaji kutoka nchi zinazoendelea zimepungua kwa kiasi kikubwa, huku njia za wale wanaotoka nchi zilizoendelea zimepanuka (tazama Sura ya 4 ya ripoti hii). Kwa idadi ya watu inayoongezeka duniani kote, uhamiaji usio halali – ikiwa ni pamoja na kutumia njia ya kuomba hifadhi – ndilo chaguo pekee walilo nalo.25 Migogoro ya kibinadamu inayotokana na ufurushwaji imesalia kuwa jambo lisilo la kawaida, lakini pia inazidi kuongezeka. Uhamisho wa kulazimishwa ndio umerekodiwa kutokea sana katika enzi hii ya kisasa (tazama Jedwali la 1 hapa chini). Hali hiyo inazidishwa na athari za kimazingira na mabadiliko ya tabianchi, ambazo baadhi ya wanasayansi wanatabiri kuwa zitawalazimisha zaidi ya watu milioni 216 kote katika mabara sita kuhama ndani ya nchi zao ufikapo mwaka 2050.26 Kwa sasa, mahitaji ya kibinadamu yanazidi msaada wa ufadhili. Kadri mahitaji ya misaada ya kibinadamu yanavyoongezeka na shinikizo la ndani la kifedha kuongezeka, nchi nyingi zilizo wafadhili zinakabiliwa na shinikizo la kupunguza bajeti zao za maendeleo, na hivyo kuweka msaada wa maendeleo kwa nchi zenye maendeleo ya chini zaidi hatarini.27 Wakati huo huo, hatari ya migogoro zaidi inazidi kuongezeka, kwa kuwa matumizi ya kijeshi yalifikia kiwango cha juu zaidi cha Dola za Marekani bilioni 2,240 katika mwaka 2022; hali inayoonyesha kupungua kwa amani duniani, na kuongezeka kwa mivutano ya siasa za kieneo.28 Katika siku zijazo, mwitikio wa kibinadamu utasalia kuwa shughuli kubwa ili kusaidia watu walio hatarini zaidi ulimwenguni. IOM itaendelea kuwa mhusika mkuu wa masuala ya kibinadamu katika kukabiliana na majanga, ikiwa ni pamoja na kuwa mwanachama kamili wa Kamati ya Kudumu ya Mashirika ya Umoja wa Mataifa kuhusu utoaji wa misaada ya kibinadamu.29 Mfululizo wa Ripoti ya Uhamiaji Duniani Ripoti ya Uhamiaji Duniani ya kwanza ilichapishwa miaka 24 iliyopita, hapo awali ilichapishwa kama ripoti ya mara moja tu iliyokusudiwa kuongeza uelewa wa watunga sera na umma kwa jumla kuhusu uhamiaji. Ilibuniwa wakati ambapo athari za utandawazi zilikuwa zikihisika katika sehemu nyingi za dunia na kwa njia nyingi. Kwa kweli, ripoti ya kwanza inataja kwamba kwa kiasi fulani, asili yake ilitokana na athari za utandawazi kuhusu ruwaza za uhamiaji, na kwamba ripoti hiyo kwa hivyo “inaangalia uchumi wa ulimwengu unaokua ambao umesababisha wingi wa wageni usiowahi kutokea katika nchi nyingi…”.30 Ripoti hiyo iliangazia ukweli kwamba, licha ya kuwa “tukio la zamani”, uhamiaji ulikuwa unachapua kama sehemu ya mabadiliko makubwa ya utandawazi wa michakato ya uchumi wa biashara, ambayo ilikuwa inawezesha uhamaji mkubwa wa wafanyakazi na vilevile bidhaa na mtaji.  McAuliffe et al., 2017; McAuliffe and Koser, 2017.  World Bank, 2021.  Development Initiatives, 2023.  IEP, 2023; SIPRI, 2023.  IASC, n.d.  IOM, 2000.  Muhtasari wa ripoti: Uhamiaji unaendelea kuwa sehemu ya suluhisho katika ulimwengu unaobadilika haraka, lakini changamoto za kimsingi bado zipo Jedwali la 1 hapo chini linatoa muhtasari wa takwimu zilizoripotiwa katika toleo la kwanza (Ripoti ya Uhamiji Duniani  ), ikilinganishwa na toleo hili la sasa. Inaonyesha kuwa ingawa mambo kadhaa hayajabadilika – kiwango jumla cha idadi ya watu ulimwenguni ambao ni wahamiaji – mambo mengine yamebadilika sana. Kwa mfano, pesa zinazotumwa kimataifa zimeongezeka kutoka takriban Dola za Marekani bilioni 128 hadi bilioni 831, hali hii ikisisitiza umuhimu wa uhamiaji wa kimataifa kama kichocheo cha maendeleo. Pia, la muhimu katika Jedwali la 1 ni ongezeko la wahamiaji wa kimataifa ulimwenguni, lakini cha kushangaza zaidi, ni ongezeko la idadi ya wakimbizi na wakimbizi wa ndani, wakati wote ikibaki kuwa sehemu ndogo ya idadi ya watu duniani. Jedwali la 1. Taarifa za ukweli na takwimu muhimu kutoka Ripoti za Uhamiaji Duniani 2000 na 2024 Ripoti ya 2000 Ripoti ya 2024 Idadi inayokadiriwa ya wahamiaji wa kimataifa Milioni 150 Milioni 281 Kiwango kinachokadiriwa cha idadi ya watu duniani ambao ni wahamiaji 2.8% 3.6% Kiwango kinachokadiriwa cha wahamiaji wa kimataifa wanawake 47.5% 48.0% Kiwango kinachokadiriwa cha wahamiaji wa kimataifa ambao ni watoto  0% 10.1% Ukanda wenye kiwango kikubwa zaidi cha wahamiaji wa kimataifa Oceania Oceania Nchi yenye kiwango kikubwa zaidi cha wahamiaji wa kimataifa Milki za Kiarabu Milki za Kiarabu Idadi ya wahamiaji wafanyikazi – Milioni 169 Pesa zilizotumwa kimataifa ulimwenguni (USD) Bilioni 128 Bilioni 831 Idadi ya wakimbizi Milioni 14 Milioni 35.4 Idadi ya wakimbizi wa ndani Milioni 21 Milioni 71.4 Vyanzo: Tazama IOM, 2000 na toleo la sasa la ripoti hiyo kwa vyanzo. Maelezo: Tarehe za makadirio ya data kwenye jedwali zinaweza kuwa tofauti na tarehe ya kuchapishwa kwa ripoti (rejelea ripoti hizo kwa utondoti zaidi juu ya tarehe za makadirio); rejelea Sura ya 3 ya ripoti hii kwa uainishaji wa kikanda. Mchango wa Ripoti ya Uhamiaji Duniani 2000 kwa sera ya uhamiaji pamoja na masomo ya uhamiaji ulikuja wakati unaofaa, kwa kuwa mafanikio yake yalianzisha mfululizo wa Ripoti ya Uhamiaji Duniani. Tangu mwaka wa 2000, ripoti 12 za uhamiaji duniani zimetolewa na IOM, na ripoti hii inaendelea kujikita katika kutoa mchango unaofaa, sahihi na unaotegemea ushahidi ili kuongeza uelewa wa watunga sera, weledi, watafiti na umma kwa jumla kuhusu uhamiaji. Ili kuunga mkono lengo hili, mfululizo huu uliboreshwa katika mwaka wa 2016, ukiondoka kutoka kwa mada moja kwa kila toleo hadi kuwa ripoti ya marejeleo ya kimataifa kwa hadhira pana. Sasa kila toleo lina sehemu mbili, zinazojumuisha:   Sehemu ya I: data muhimu na taarifa kuhusu uhamiaji na wahamiaji;   Sehemu ya II: uchanganuzi usiopendelea na unaotegemea ushahidi wa masuala changamano na yanayoibuka ya uhamiaji. RIPOTI HII YA UHAMIAJI DUNIANI YA 2024 9 Zana mpya za kidijitali zilizotengenezwa kupitia ushirikiano wa wataalamu Mfululizo wa Ripoti ya Uhamiaji Duniani sasa inajumuisha zana mbalimbali za kidijitali zilizoundwa kwa matumizi katika mipangilio mbalimbali. Zana hizi zimeundwa kwa ushirikiano na baadhi ya wataalamu wakuu duniani katika uchanganuzi wa data ya uhamiaji, data iliyo kwenye vielelezo, elimu na kiolesura cha sera ya sayansi. Vielelezo vya data shirikishi ya Ripoti ya Uhamiaji Duniani vilitengenezwa kwa kutambua hitaji la kutoa matokeo katika aina mbalimbali za miundo kwa ajili ya ufikiaji na matumizi mapana. Ikizinduliwa Mei 2021, na kusasishwa mara kwa mara, vielelezo vya data shirikishi huruhusu watumiaji kusoma muhtasari wa “vichwa vya habari” kuhusu mienendo ya muda mrefu, huku pia vikishirikiana na data ili kutalii vipindi vya wakati, njia au nchi mahususi. Muundo huo mpya shirikishi umekuwa kitovu cha jukwaa la mtandaoni la Ripoti ya Uhamiaji Duniani, ambalo limefanikiwa kushinda tuzo nyingi za kimataifa za ubunifu na vielelezo vya data.31 Zana za ziada kwa watu wanaofanya kazi katika uhamiaji na kujifunza kuhusu uhamiaji, kama vile zana za elimu na zana za sera, zinaonyesha kuonezeka kwa umuhimu wa uhamiaji na manufaa ya ripoti.32 IOM inashirikiana na wataalamu mbalimbali katika kutengeneza na kutoa ripoti na zana zinazohusiana nayo katika lugha mbalimbali ili kuongeza matumizi kwa wenyeji.33 Ripoti ya Uhamiaji Duniani 2024 Toleo hili linatumia kama msingi ripoti tatu za awali (matoleo ya 2018, 2020 na 2022) kwa kutoa takwimu za uhamiaji zilizosasishwa katika viwango vya kimataifa na kikanda, pamoja na uchanganuzi wa kimaelezo wa masuala changamano ya uhamiaji. Sehemu ya I kuhusu “data muhimu na taarifa kuhusu uhamiaji” inajumuisha sura tofauti kuhusu mienendo na ruwaza za uhamiaji duniani, na vipengele vya kikanda na maendeleo. Sura hizi mbili zimetolewa kitaasisi na IOM, zikichota hasa kutoka kwa uchanganuzi wa wataalamu wa IOM, weledi na maafisa walio kote ulimwenguni, kulingana na data kutoka kwa mashirika mengi muhimu. Sura hizo sita katika Sehemu ya II zimeandikwa na watafiti tumizi na wasomi wanaoshughulikia uhamiaji, wakijumuisha watafiti wa IOM. Zinashughulikia “masuala mengi changamano na yanayoibuka ya uhamiaji”, yanayojumuisha:   Kupunguzwa kwa njia zinazowezekana za uhamaji kwa watu kutoka nchi zinazoendelea tangu mwaka 1995 na haja ya kuwa na njia halali za uhamiaji;   Usalama wa binadamu katika uhamiaji;   Vipengele vya kijinsia vya uhamiaji;   Mabadiliko ya tabianchi, uhaba wa chakula na uhamiaji;   Usimamizi wa kimataifa wa uhamiaji;   Uhamiaji na uhamaji katika ulimwengu wa baada ya UVIKO.  Kwa taarifa kuhusu tuzo za kimataifa zilizoshindwa, tafadhali tazama tovuti ya Ripoti ya Uhamiaji Duniani webpage.  Tazama https://worldmigrationreport.iom.int/about.  Tazama Orodha ya Washiriki kwenye tovuti ya Ripoti ya Uhamiaji Duniani, ambayo inajumuisha taasisi nyingi za kiakademia, pamoja na washauri mabingwa wanaoongoza upande wa sera na mashirika ya elimu. Kama ilivyotajwa kwenye maelezo yaliyo mwanzoni mwa ripoti hii, toleo hili halikutolewa kwa kutumia zana zalishi za AI.  Muhtasari wa ripoti: Uhamiaji unaendelea kuwa sehemu ya suluhisho katika ulimwengu unaobadilika haraka, lakini changamoto za kimsingi bado zipo Ingawa uchaguzi wa mada hizi ni wa kiuteuzi na kimapendeleo, sura zote katika Sehemu ya II ya ripoti hii zinafaa moja kwa moja kwa baadhi ya mijadala maarufu na muhimu kuhusu uhamiaji katika ulimwengu wa leo. Nyingi za mada hizi zimo katika mambo tata yanayowakabili watunga sera wanapojaribu kutayarisha majibu yanayofaa, yanayowiana na yanayojenga masuala changamano ya sera za umma zinazohusiana na uhamiaji. Kwa hivyo, sura hizo zinalenga kuelekeza mazungumzo na mijadala ya sera ya sasa na ya siku zijazo kwa kutambua waziwazi masuala muhimu, muhtasari wa kina wa utafiti na uchanganuzi unaofaa, na mjadala wa namna zitakavyoathiri utafiti na sera za siku zijazo. Sura hizi hazikusudiwi kuwa zinazoelekeza, kwa maana ya kutetea “masuluhisho” fulani ya kisera – hasa kwa sababu muktadha wa sasa ni kigezo muhimu cha mipangilio ya sera – lakini ziwe za kuelimisha na kusaidia katika mijadala ambayo ina ushindani mwingi. Sehemu ya I Sura ya 2 inatoa maelezo ya kijumla ya data na mienendo ya hivi punde inayopatikana duniani kuhusu wahamiaji wa kimataifa (idadi ya wahamiaji) na uhamiaji wa kimataifa (mtiririko). Pia inatoa majadiliano kuhusu vikundi maalum vya wahamiaji – yaani, wafanyikazi wahamiaji, wanafunzi wa kimataifa, wakimbizi, waomba hifadhi, wakimbizi wa ndani – pamoja na pesa zinazotumwa kimataifa. Zaidi ya hayo, sura hii inarejelea kusanyiko lililopo la data za kiprogramu za IOM, hasa juu ya wahamiaji waliopotea, usaidizi wa kurejea nyumbani kwa hiari na kujumuishwa tena katika jamii, utoaji wa makazi mapya na ufuatiliaji wa waliofurushwa makwao. Ingawa data hizi si za ulimwengu wote au kiwakilishi chake, zinaweza kutoa vidokezo kuhusu mabadiliko ambayo yametokea katika programu na shughuli za IOM ulimwenguni. Kufuatia maelezo jumla ya kiulimwengu, Sura ya 3 inatoa majadiliano ya vipengele muhimu vya, na maendeleo katika, uhamiaji. Mjadala huo unazingatia kanda sita za ulimwengu kama zilivyotambuliwa na Umoja wa Mataifa: Afrika, Asia, Ulaya, Amerika ya Kusini na Karibiani, Kaskazini mwa Amerika na Oceania. Kwa kila moja ya kanda hizi, uchanganuzi unajumuisha: (a) maelezo jumla na majadiliano mafupi ya takwimu muhimu zinazohusiana na idadi ya watu; na (b) maelezo mafupi ya “sifa muhimu na maendeleo” katika uhamiaji katika ukanda, kulingana na data, habari na uchanganuzi anuwai, ukijumuisha unaotoka kwa mashirika ya kimataifa, watafiti na wachanganuzi. Ili kushughulikia uanuwai wa ruwaza, mienendo na masuala ya uhamiaji katika kila mojawapo ya hizo kanda sita, pamoja na masimulizi ya kimaelezo ya “sifa muhimu na maendeleo ya hivi karibuni”, vimewasilishwa katika kiwango cha ukanda mdogo.  RIPOTI HII YA UHAMIAJI DUNIANI YA 2024 11 Sehemu ya II Sura ya 4 – Ongezeko la ukosefu wa usawa katika uhamiaji: Data ya kimataifa inaonyesha nini hasa?   Sura hii ilitokea kwa mara ya kwanza katika Ripoti ya Uhamiaji Duniani 2022 na imejumuishwa katika toleo hili kutokana na mahitaji makubwa ya mawasilisho ya uchanganuzi wake ambao unasisitiza umuhimu wa njia halali za uhamiaji.   Sura hii inachunguza maswali ya “nani wanahama kimataifa, na wanaenda wapi?” Inachanganua data mbalimbali za kitakwimu na kutumia baadhi ya taasisi zilizopo za utafiti kuhusu viukilia vya uhamiaji na ufanyaji wa maamuzi. Inaonyesha ongezeko la “ukosefu wa usawa katika uhamaji”, huku uhamiaji mwingi wa kimataifa sasa ukitokea kati ya nchi tajiri huku nchi maskini zikiendelea kutengwa.   Uchanganuzi wa data ya idadi ya wahamiaji wa kimataifa na data ya viashiria vya maendeleo ya binadamu unaonyesha kuwa kati ya 1995 na 2020, uhamiaji kutoka nchi zenye maendeleo ya chini na ya kati uliongezeka, lakini kwa kiasi kidogo tu, na hivyo kuthibitisha upya uchanganuzi uliopo wa uchumi mkuu unaoonyesha kuwa uhamiaji wa kimataifa kutoka nchi za mapato ya chini umekuwa mdogo kihistoria.   Hata hivyo, kinyume na uelewa wa awali wa uhamiaji wa kimataifa, uchanganuzi unaonyesha kuwa kumekuwepo na athari ya “ukinzani”, huku shughuli ya uhamiaji ikizidi kuhusishwa na nchi zilizoendelea sana. Hili linazua suala kuu la matarajio ya uhamiaji yanayoshikiliwa na wanaoweza kuwa wahamiaji kutoka nchi zinazoendelea kote ulimwenguni ambao huenda wakataka kupata fursa kupitia uhamiaji wa kimataifa, lakini hawawezi kufanya hivyo kwa sababu hawana njia halali za kufanya hivyo.   Muhimu zaidi ni kwamba wakati maeneo ya kijiografia ya uhamaji huru yanapoanzishwa, Mataifa na watu binafsi huyatumia kwa manufaa makubwa. Kwa mfano, kwa muda mrefu, mataifa yaliyo katika eneo lisilohitaji viza la Schengen huko Ulaya yalishuhudia viwango vya juu zaidi vya ukuaji wa uhamaji kuliko mataifa yasiyo ya Schengen. Itifaki za ECOWAS huko Afrika Magharibi pia zimesababisha kuongezeka kwa uhamiaji ndani ya eneo hilo na kupungua kwa uhamiaji nje ya shirika hilo.   Muhtasari wa ripoti: Uhamiaji unaendelea kuwa sehemu ya suluhisho katika ulimwengu unaobadilika haraka, lakini changamoto za kimsingi bado zipo Sura ya 5 – Uhamiaji na usalama wa binadamu: Kufichua busara za visasili na kuchunguza ukweli na majibu mapya   Sura hii inachunguza mwingiliano kati ya uhamiaji, uhamaji na usalama wa binadamu katika mazingira ya kisasa wakati ambapo habari zilizopotoshwa bila kukusudia na kwa makusudi kuhusu uhamiaji zinaongezeka na zinakuwa na athari kubwa. Habari hizo zinatokana na mawazo ya mada hiyo ambayo yameibuka katika miongo ya hivi karibuni.   Kiungo muhimu zaidi kati ya uhamiaji na usalama kinahusiana na usalama wa binadamu wa wahamiaji wenyewe, badala ya usalama wa kitaifa wa Mataifa. Udhaifu wa wahamiaji katika kipindi chote cha uhamiaji unabainika katika hatua zote na hujitokeza kwa namna mbalimbali wakati wa: kabla ya kuondoka, wakati wa safari, kuingia, kukaa na kurudi. Hata hivyo, ni muhimu kutambua kwamba si uhamiaji wote wa kimataifa unaohusiana na, au unaosababishwa na, ukosefu wa usalama wa binadamu.   Sera zinaweza kuboresha usalama wa binadamu kwa wahamiaji na jamii, zikishughulikia masuala ya sera ya kimataifa, kikanda, kitaifa na vitengo vidogo vya taifa kama inavyoonyeshwa katika visa sita vya uchunguzi kifani vilivyowasilishwa katika sura hii. Hata hivyo, hakuna mkabala, mmoja wastani wa kisera wa kuboresha usalama wa binadamu, kwa kuwa inategemea changamoto mahususi na jinsi zinavyojitokeza. Kwa hivyo, serikali katika ngazi mbalimbali na watendaji wasio serikali wanahitaji kukuza, kutekeleza na kupima masuluhisho ambayo yanawezesha mbinu ya usalama wa binadamu katika uhamiaji na uhamaji. Sura ya 6 – Jinsia na uhamiaji: Mienendo, upungufu na hatua za haraka   Sura hii inatoa muhtasari wa mwingiliano kati ya uhamiaji na jinsia katika maeneo mbalimbali ya kijiografia duniani kote. Inashughulikia uhamiaji wa familia, uhamiaji wa ndoa na ufurushwaji, huku ikizingatia uhamiaji wa kikazi, mojawapo ya aina kuu za uhamiaji unaozingatia kwa kiasi kikubwa jinsia moja.   Sura hii inachunguza jinsi jinsia inavyoathiri tajriba ya uhamiaji, ikiwa ni pamoja na ufurushwaji, katika kipindi chote cha uhamiaji kutoka: kabla ya kuondoka hadi kuingia na kukaa katika nchi wanazoenda na, ikiwezekana, kurudi katika nchi asilia. Mifano iliyoonyeshwa inadhihirisha namna jinsia inaweza kusababisha fursa mbalimbali na pia udhaifu na hatari kwa wahamiaji.   Kutokana na uchanganuzi wa vipengele vya jinsia vilivyopo katika kipindi chote cha uhamiaji, changamoto nne za kijinsia mtambuka zimetambuliwa, zikisaidiwa na desturi zenye matumaini au uingiliaji kati wa kiubunifu kutoka nchi mbalimbali. Hizi zinahusiana na dhana gande, ufikiaji wa habari, mgawanyiko wa kidijitali na njia halali za uhamiaji. RIPOTI HII YA UHAMIAJI DUNIANI YA 2024 13   Sura hii inaangazia dharura iliyopo ya kupitisha mtazamo unaozingatia jinsia kwa usimamizi wa uhamiaji ili kuwawezesha wahamiaji wa jinsia zote na kukuza usawa wa kijinsia kwa ujumla zaidi kama “sharti la ulimwengu bora”. Sura ya 7 – Mabadiliko ya tabianchili, uhaba wa chakula na uhamaji wa binadamu: Mwingiliano, ushahidi na hatua   Sura hii inachunguza mwingiliano kati ya mabadiliko ya tabianchi, uhaba wa chakula na uhamaji wa binadamu, ikionyesha uchangamano wa uhusiano wao katika hali nyingi kote duniani. Uchanganuzi huu una maana nyingi na unazidi mtazamo sahili wa uhamaji wa binadamu kama tokeo la asili la athari za mabadiliko ya tabianchi na uhaba wa chakula.   Ushahidi unaonyesha kuwa mabadiliko ya tabianchi yana sehemu muhimu katika kuongeza shinikizo zaidi kwa mifumo na jamii zilizopo. Hata hivyo, haiwezi kuchukuliwa kuwa kichocheo pekee cha uhaba wa chakula au uhamiaji, ukizingatia mienendo ya nguvu iliyopo, udhaifu katika uongozi, miundo ya uzalishaji wa chakula kiutandawazi na masuala mengine ya kijamii.   Uhamiaji unaonekana kama mkakati wa kukabiliana au kujirekebisha ili kupunguza athari mbaya za mabadiliko ya tabianchi. Hata hivyo, katika miktadha mingine, unaweza kuwa usiokubali mabadiliko. Matokeo ya uhamiaji kama zana ya kuleta marekebisho hutegemea hali ya watu binafsi au kaya zinazohusika katika uhamaji wa binadamu, na vilevile ushiriki na wakala wa wahamiaji.   Sura hii inaonyesha haja ya uingiliaji kati wa hali ya juu ambao unashughulikia ukosefu wa usawa na elimumwendo ya uwezo, ikijumuisha mtazamo wa kijinsia, unaotumia maarifa ya wenyeji na ya kiasili, na unaotathmini kwa makini matokeo yasiyotoa marekebisho kwa watu walio katika mazingira magumu. Sura ya 8 – Kuelekea kwa usimamizi wa kimataifa wa uhamiaji? Kutoka kwa Tume ya Dunia ya Uhamiaji wa Kimataifa ya 2005 hadi Baraza la Kimataifa la Mapitio ya Uhamiaji la 2022 na baadaye   Sura hii inachunguza athari za usimamizi wa kimataifa wa uhamiaji kama usimamizi wa wadau wengi chini ya uongozi wa Umoja wa Mataifa, ikitumia sura zilizo katika ripoti mbili za awali za Ripoti za Uhamiaji Duniani kama msingi wake. Inafuatilia mabadiliko ya ushirikiano wa kimataifa kuhusu uhamiaji kutoka kwa Tume ya Dunia ya Uhamiaji wa Kimataifa (2005) hadi kwa Baraza la Kimataifa la Mapitio ya Uhamiaji la 2022 (IMRF), ikizama katika kipengele cha kihistoria na kuchunguza athari ya mapendekezo ya zamani.  Muhtasari wa ripoti: Uhamiaji unaendelea kuwa sehemu ya suluhisho katika ulimwengu unaobadilika haraka, lakini changamoto za kimsingi bado zipo   Sura hii inachunguza matokeo ya IMRF, ikitoa mwanga kuhusu mivutano mikuu na masuala yenye utata katika mijadala ya sera inayohusu usimamizi wa uhamiaji duniani. Kwa kutoa maoni ya kina ya maendeleo kati ya  na wakati wa kupitishwa kwa Mkataba wa Dunia wa Uhamiaji Salama, wenye Utaratibu na Ulio Halali katika mwaka 2018, sura hii inachunguza athari ya migogoro ya kimfumo na mabadiliko yanayotokana na siasa za kijiografia, ikisisitiza jukumu lililotekelezwa na Baraza la Dunia la Uhamiaji na Maendeleo.   Majadiliano yanapanuliwa hadi kwenye vikwazo vilivyosalia vya mpangilio wa utawala wa sasa, hasa katika muktadha wa changamoto za kisasa za siasa za kijiografia, na kutoa tafakari kuhusu usimamizi wa uhamiaji katika ngazi ya ukanda. Uhamiaji huhitaji mtazamo wa kujumuisha shughuli za serikali nzima na jamii nzima kikamilifu. Maendeleo katika usimamizi wa kimataifa yatafaidi tu watu wote wanaohama ikiwa mpangilio unaoibuka utaukubali ukweli huu. Sura ya 9 – Kupata nafuu tena baada ya ugonjwa enezi? Uhamiaji na uhamaji duniani baada ya UVIKO-19   Sura hii inachunguza athari za kimabadiliko za ugonjwa enezi wa UVIKO-19 katika uhamiaji na uhamaji duniani, ikitoa sasisho kwa sura inayohusu UVIKO-19 katika Ripoti ya Uhamiaji Duniani 2022. Inashughulikia maswali yafuatayo: “Vikwazo vya kusafiri na mwendo vimebadilika vipi tangu kutolewa kwa Ripoti iliyopita? Ruwaza za uhamiaji na uhamaji zimebadilika vipi katika kipindi hicho? Athari muhimu zaidi za muda mrefu za mienendo hii ni zipi?”   Uhamiaji na uhamaji wa binadamu umeongezeka sana tangu siku za mwanzo za ugonjwa enezi wa UVIKO-19. Hata hivyo, baada ya miaka mitatu, sehemu kubwa ya ulimwengu bado inasafiri kwa kiwango kidogo kuliko ilivyokuwa katika mwaka wa 2019. Vikwazo vikali zaidi vimeondolewa, lakini vimeacha mazingira changamano na zuivu zaidi ya sera ya uhamiaji.   UVIKO-19 imechochea au kuharakisha mabadiliko ya kijamii, ya muda na ya kudumu, katika kanda mbalimbali. Mabadiliko haya yanajumuisha: mabadiliko ya tabia za matumizi katika nchi zilizoendelea na zinazoendelea, mfumko wa juu wa bei na kudorora kwa uchumi duniani; mabadiliko ya idadi ya watu; umuhimu unaoendelea wa fedha zinazotumwa na wafanyikazi wahamiaji kwa familia na jamii zao; utumiaji wa mitambo inayojiendesha; kutafuta msaada wa kidigitali; na mabadiliko ya dhima ya uhamaji wa wafanyikazi katika uchumi wa dunia. RIPOTI HII YA UHAMIAJI DUNIANI YA 2024 15 Marejeo* Adhikari, R. and T. Tesfachew (2022). Technology is the key to transforming least developed countries. Here’s how. Agenda. World Economic Forum, Geneva. 13 January. Allen, W., S. Blinder and R. McNeil (2017). Media reporting of migrants and migration. In: World Migration Report  (M. McAuliffe and M. Ruhs, eds.). IOM, Geneva. Allison, S. (2023). South African anti-migrant ‘vigilantes’ register as party for next year’s polls. The Guardian,  September. Beduschi, A. and McAuliffe, M. (2021). Artificial Intelligence, migration and mobility: implications for policy and practice. In: World Migration Report 2022 (M. McAuliffe and A. Triandafyllidou, eds.). IOM, Geneva. Birkmann, J., E. Liwenga, R. Pandey, E. Boyd, R. Djalante, F. Gemenne, W. Leal Filho, P.F. Pinho, L. Stringer and D. Wrathall (2022). Poverty, livelihoods and sustainable development. In: Climate Change 2022: Impacts, Adaptation and Vulnerability. Intergovernmental Panel on Climate Change (IPCC). Cambridge University Press, Cambridge and New York. Carr, R. (2023). The next creative revolution: how to embrace generative AI in marketing. Forbes, 30 August. Coles, S., L. Rellstab, P. Bergsen, J. Kampfner, B. Bland, A. Vines, S. Vakil, A. Billon-Galland, J. Shea, K. Wolczuk, Y. Jie, M. Karalis, K. Giles, P. Lewis, A. Froggatt, J. Lough, L. Wellesley, T. Benton, J. Nixey, J. Szostek, O. Lutsevych, R. Sagoo and T. Ash. (2023). Seven ways Russia’s war on Ukraine has changed the world blog post. Chatham House, 20 February. Culloty, E., J. Suiter, I. Viriri and S. Creta (2021). Disinformation about migration: an age-old issue with new tech dimensions. In: World Migration Report 2022 (M. McAuliffe and A. Triandafyllidou, eds.). IOM, Geneva. Development Initiatives (2023). Key trends in humanitarian need and funding: 2022. In: Global Humanitarian Assistance Report 2023. Bristol. Doubleday, J. (2023). New HHS research agency ‘fully embracing’ generative AI. Federal News Network, 21 November. Fahim, K. (2022). With nationalism rising, Turkey turns against refugees it once welcomed. Washington Post,  August. Goldin, I., A. Pitt, B. Nabarro and K. Boyle (2018). Migration and the Economy: Economic Realities, Social Impacts and Political Choices. Citi GPS and Oxford Martin School, University of Oxford. Gosling, T. (2023). Nationalist, populist, far-right parties eye rising support across Europe. Al Jazeera, 20 September. Institute of Economics and Peace (IEP) (2023). Global Peace Index 2023. Sydney. Inter-Agency Standing Committee (IASC) (2023). “We need an immediate humanitarian ceasefire”, Statement by Principals of the Inter-Agency Standing Committee, on the situation in Israel and the Occupied Palestinian Territory.  November. IASC (n.d.). Welcome to the IASC. Home page (accessed 7 December 2023). Internal Displacement Monitoring Centre (IDMC) (2023). 2023 Global Report on Internal Displacement. IDMC, Geneva. *  Viungo vyote vilikuwa vikifanya kazi wakati wa kuandika ripoti hii.  Muhtasari wa ripoti: Uhamiaji unaendelea kuwa sehemu ya suluhisho katika ulimwengu unaobadilika haraka, lakini changamoto za kimsingi bado zipo International Labour Organization (ILO) (2021). ILO Global Estimates on International Migrant Workers – Results and Methodology. Third edition. Geneva. International Organization for Migration (IOM) (2000). World Migration Report 2000. Geneva. IOM (2023). 2023 Earthquakes Displacement Overview – Türkiye. March. IOM (n.d.). Latest Global Figures: Missing Migrants Project: Tracking Deaths Along Migratory Routes. International Telecommunication Union (ITU) (2020). Measuring Digital Development: Facts and Figures 2020. Geneva. Jalli, N. (2023). How TikTok became a breeding ground for hate speech in the latest Malaysia general election. Phys.org, 23 March. Khoury, N.A. (2023). Gaza and the harbingers of future conflict blog post. Arab Center Washington D.C.,  October. Maddox, B. (2023). The Director’s Annual Lecture 2023. Chatham House. 10 January. McAuliffe, M. (2020). On the margins: Migrant smuggling in the context of development. In: Handbook of Migration and Development (T. Bastia and R. Skeldon, eds.). Routledge, Oxford. McAuliffe, M. (2023). AI in migration is fuelling global inequality: How can we bridge the gap? Agenda. World Economic Forum, Geneva. 25 January. McAuliffe, M. and K. Koser (2017). Introduction. In: A Long Way to Go: Irregular Migration Patterns, Processes, Drivers and Decision-making. ANU Press, Canberra. McAuliffe, M. and M. Ruhs (2017). Making sense of migration in an increasingly interconnected world. In: World Migration Report 2018 (M. McAuliffe and M. Ruhs, eds.). IOM, Geneva. McAuliffe, M., A. Kitimbo, A.M. Goossens and A.K.M. Ahsan Ullah (2017). Understanding migration journeys from migrants’ perspectives. In: World Migration Report 2018 (M. McAuliffe and M. Ruhs, eds.). IOM, Geneva. Moderan, O. (2023). Tunisia’s xenophobic plans backfire on its fragile economy. Institute for Security Studies (ISS).  April. Pope, A.E. (2024). Why migration is a model for sustainable development for all. Agenda, 15 January, World Economic Forum, Geneva. Ratha, D., S. Plaza, E.J. Kim., V. Chandra., N. Kurasha and B. Pradhan (2023). Remittances Remain Resilient but Are Slowing. Migration and Development Brief 38. June. KNOMAD–World Bank, Washington, D.C. Ruhs, M. (2013). The Price of Rights: Regulating International Labor Migration. Princeton University Press, Princeton. Stockholm International Peace Research Institute (SIPRI) (2023). World military expenditure reaches new record high as European spending surges. Press release. 24 April. United Nations (2023). With climate crisis generating growing threats to global peace, security council must ramp up efforts, lessen risk of conflicts, speakers stress in open debate. Press release. 13 June. United Nations Department of Economic and Social Affairs (UN DESA) (2021). International Migrant Stock 2020. New York. United Nations High Commissioner for Refugees (UNHCR) (2023). Global Trends: Forced Displacement in 2022. RIPOTI HII YA UHAMIAJI DUNIANI YA 2024 17 United Nations Relief and Works Agency for Palestine Refugees in the Near East (UNRWA) (2023). Resources. Web page (accessed 7 December 2023). Vincent, J. (2023). Top AI researchers and CEOs warn against ‘risk of extinction’ in 22-word statement. The Verge,  May. World Bank (2021). Groundswell Part 2: Acting on Internal Climate Migration. Washington, D.C. World Economic Forum (WEF) (2022). Global Risks Report 2022. Geneva. Wright, R. (2023). The five global dangers from the Gaza war. Blog post. Wilson Center, 31 October.