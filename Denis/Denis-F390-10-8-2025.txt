   JAMHURI   YA   MUUNGANO   WA   TANZANIA   WIZARA   YA   ELIMU,   SAYANSI   NA   TEKNOLOJIA   MTAALA   WA   MAFUNZO   YA   STASHAHADA   YA   UALIMU   ELIMU   YA   MSINGI   Taasisi   ya   Elimu   Tanzania   2023   Toleo   la   Kwanza   2023   ISBN   978-9987-09-811-8   Taasisi   ya   Elimu   Tanzania   Eneo   la   Mikocheni   Barabara   ya   Ali   Hassan   Mwinyi   S.L.P   35094   Dar   es   Salaam.   Simu:   +255   735   041   168   /   735   041   170   Baruapepe:   director.general@tie.go.tz   Tovuti:   www.tie.go.tz   Mtaala   huu   urejelewe   kama:   Wizara   ya   Elimu,   Sayansi   na   Teknolojia.   (2023).   Mtaala   wa   Mafunzo   ya   Stashahada   ya   Ualimu   Elimu   ya   Msingi.   Taasisi   ya   Elimu   Tanzania.   Haki   zote   zimehifadhiwa.   Hairuhusiwi   kunakili,   kurudufu,   kuchapisha   wala   kutafsiri   andiko   hili   kwa   namna   yoyote   ile   bila   idhini   ya   Kamishna   wa   Elimu,   Wizara   ya   Elimu,   Sayansi   na   Teknolojia.   Yaliyomo   Orodha   ya   Majedwali   iv   Vifupisho   v   Shukurani   vi   Dibaji   viii   Sehemu   ya   Kwanza   1   Utangulizi   1   .   Usuli   1   Muundo   wa   Elimu   ya   Ualimu   Elimu   ya   Msingi   2   Sehemu   ya   Pili   3   Dira,   Malengo   na   Umahiri   wa   Jumla   3   Dira   3   Malengo   Makuu   ya   Elimu   Tanzania   3   Malengo   ya   Elimu   ya   Ualimu   3   .1   Lengo   Kuu   la   Elimu   ya   Ualimu   3   .2   Malengo   Mahususi   ya   Elimu   ya   Ualimu   4   Umahiri   wa   Jumla   wa   Mafunzo   ya   Stashahada   ya   Ualimu   Elimu   ya   Msingi   4   Sehemu   ya   Tatu   5   Maudhui   ya   Mtaala   5   Sehemu   ya   Nne   14   Ufundishaji   na   Ujifunzaji   14   Mafunzo   ya   Ualimu   kwa   Vitendo   Chuoni   na   Shule   Jirani   14   .   Rasilimali   za   Utekelezaji   wa   Mtaala   15   .1   Rasilimali   watu   15   .2   Rasilimali   vitu   na   fedha   15   .3   Rasilimali   muda   16   4.   3   Lugha   ya   kufundishia   na   kujifunzia   19   Ushiriki   wa   Wadau   katika   Utekelezaji   wa   Mtaala   wa   Stashahada   ya   Ualimu   Elimu   ya   Msingi   19   Usimamizi,   Ufuatiliaji   na   Tathmini   ya   Utekelezaji   wa   Mtaala   wa   Stashahada   ya   Ualimu   Elimu   ya   Msingi   19   Sehemu   ya   Tano   20   Upimaji   wa   Maendeleo   ya   Ujifunzaji   20   Bibliografia   22   Orodha   ya   Majedwali   Jedwali   Na.   :   Maeneo   ya   Ujifunzaji,   Masomo,   Umahiri   Mkuu   na   Umahiri   Mahususi.   5   Jedwali   Na.   4.   1:   Mchanganuo   wa   muda   wa   mafunzo   kwa   masomo   ya   utaalamu   na   ya   jumla   16   Jedwali   Na.   :   Mchanganuo   wa   Muda   wa   Mafunzo   kwa   Masomo   ya   Kufundishia   17   Jedwali   Na.   :   Alama   za   upimaji   endelevu   kwa   masomo   ya   Mbinu   za   Ufundishaji   na   Ujifunzaji   na   Ualimu   kwa   Vitendo.   21   Jedwali   Na.   5.   2:   Alama   za   upimaji   endelevu   kwa   masomo   ya   utaalamu   na   ya   jumla.   21   Vifupisho   LAT   Lugha   ya   Alama   ya   Tanzania   TEHAMA   Teknolojia   ya   Habari   na   Mawasiliano   TET   Taasisi   ya   Elimu   Tanzania   WyEST   Wizara   ya   Elimu   Sayansi   na   Teknolojia   Shukurani   Maandalizi   ya   mtaala   huu   yamehusisha   wadau   mbalimbali   kutoka   sekta   za   umma   na   binafsi.   Taasisi   ya   Elimu   Tanzania   (TET)   inatambua   na   kuthamini   michango   ya   washiriki   wote   waliofanikisha   upatikanaji   wa   Mtaala   wa   Mafunzo   ya   Stashahada   ya   Ualimu   Elimu   ya   Msingi.   Hivyo,   TET   inatoa   shukurani   za   dhati   kwanza,   kwa   Kamati   ya   Kitaifa   ya   Kusimamia   Kazi   ya   Maboresho   ya   Mitaala   iliyoteuliwa   na   Waziri   wa   Elimu,   Sayansi   na   Teknolojia,   Mhe.   Prof.   Adolf   Faustine   Mkenda   (Mb.).   Kamati   hiyo   ilikuwa   na   wajumbe   kumi   (10),   wakiongozwa   na   Mwenyekiti   wake   Prof.   Makenya   Abraham   Maboko.   Kamati   hii   ilifanya   kazi   kwa   weledi   kuhakikisha   kuwa   mtaala   huu   unaandaliwa   kwa   wakati   na   unakidhi   shauku   ya   wadau   juu   ya   ubora   wa   elimu   ya   ualimu.   Pili,   shukurani   ziende   kwa   taasisi,   wizara   na   wadau   mbalimbali   wa   elimu   walioshiriki   kutoa   maoni   kuhusu   uboreshaji   wa   mtaala.   Baadhi   ya   taasisi,   wizara   na   wadau   hao   ni   Bunge   la   Jamhuri   ya   Muungano   wa   Tanzania,   Baraza   la   Wawakilishi   Zanzibar,   wajumbe   wa   Kamati   ya   Mapitio   ya   Sera   ya   Elimu,   wajumbe   wa   Kamati   ya   Kufanya   Mageuzi   Makubwa   ya   Elimu   Zanzibar,   viongozi   wa   dini,   Ofisi   ya   Makamu   wa   Rais-   Muungano   na   Mazingira,   Ofisi   ya   Rais   Tawala   za   Mikoa   na   Serikali   za   Mitaa,   Wizara   ya   Elimu   na   Mafunzo   ya   Amali   Zanzibar,   Wizara   ya   Fedha   na   Mipango,   Wizara   ya   Maendeleo   ya   Jamii,   Jinsia,   Wanawake   na   Makundi   Maalumu,   Taasisi   ya   Elimu   Zanzibar,   Bodi   na   Menejimenti   za   Mamlaka   ya   Elimu   na   Mafunzo   ya   Ufundi   Stadi   Tanzania,   menejimeti   na   wakufunzi   wa   Taasisi   ya   Sayansi   na   Teknolojia   ya   Karume,   Chuo   cha   Amali   Zanzibar,   Baraza   la   Elimu   na   Mafunzo   ya   Ufundi   na   Ufundi   Stadi,   Baraza   la   Mitihani   Tanzania,   Chama   cha   Walimu   Tanzania,   Baraza   la   Watoto   na   Vijana   Balehe   Tanzania.   Vilevile,   wadau   wengine   ni   wajumbe   wa   bodi   za   shule,   wanafunzi   wa   shule   za   msingi,   sekondari,   vyuo   vya   kati   na   vyuo   vikuu,   walimu   wa   shule   za   msingi,   sekondari,   wakufunzi   wa   vyuo   vya   ualimu,   wahadhiri   wa   vyuo   vikuu,   waajiri,   wahitimu   wa   ngazi   mbalimbali   za   elimu,   Tume   ya   Vyama   vya   Ushirika,   Mamlaka   ya   Mapato   Tanzania,   Taasisi   ya   Kuzuia   na   Kupambana   na   Rushwa,   Akademia   ya   Sayansi   Tanzania,   Benki   Kuu   ya   Tanzania   na   Shirika   la   Chakula   na   Kilimo   la   Kimataifa.   Tatu,   TET   inayashukuru   mashirika   ya   United   Nations   International   Children’s   Fund,   United   Nations   Educational,   Scientific   and   Cultural   Organization,   Room   to   Read,   Right   to   Play,   Data   Vision,   Plan   International,   Norwegian   Refugees   Council,   Christian   Social   Services   Commission,   Global   Education   Link,   UWEZO,   Hill   Packaging   Ltd.,   Teacher   Education   Support   Project,   Madrasa   Early   Childhood   Programme–Zanzibar,   Morale   Foundation   for   Education   and   Training   na   Educate!   kwa   kufadhili   hatua   mbalimbali   za   uandaaji   wa   mitaala.   Nne,   TET   inatoa   shukurani   za   dhati   kwa   wataalamu   wote   wa   elimu   ya   ualimu   kutoka   ndani   na   nje   ya   TET   walioshiriki   kuandaa   mtaala   huu.   Mwisho,   ingawa   si   kwa   umuhimu,   TET   inaishukuru   sana   Wizara   ya   Elimu,   Sayansi   na   Teknolojia   (WyEST)   kwa   kuwezesha   kazi   ya   uandishi,   uchapaji   na   usambazaji   wa   mtaala   huu.   Dkt.   Aneth   A.   Komba   Mkurugenzi   Mkuu   Taasisi   ya   Elimu   Tanzania   Dibaji   Mtaala   wa   Mafunzo   ya   Stashahada   ya   Ualimu   Elimu   ya   Msingi   umeandaliwa   kwa   kuzingatia   Sera   ya   Elimu   na   Mafunzo   ya   Mwaka   2014   Toleo   la   Mwaka   2023,   maoni   ya   wadau   yaliyokusanywa   na   kuchakatwa   mwaka   2021   hadi   2022   na   matokeo   ya   uchambuzi   wa   maandiko   kuhusu   uzoefu   kutoka   nchi   nyingine.   Aidha,   mtaala   huu   unazingatia   dira   ya   elimu   ambayo   inalenga   kumwandaa   Mtanzania   aliyeelimika   na   mwenye   maarifa,   stadi   na   mitazamo   chanya   anayethamini   usawa,   haki   na   elimu   bila   ukomo   katika   kuleta   maendeleo   endelevu   ya   kitaifa   na   kimataifa.   Vilevile,   mtaala   huu   umezingatia   malengo   makuu   ya   elimu   pamoja   na   malengo   ya   elimu   ya   ualimu   nchini   Tanzania.   Kwa   kuzingatia   haya,   mtaala   huu   umeweka   viwango   vya   utoaji   wa   elimu   katika   ngazi   ya   Stashahada   ya   Elimu   ya   Ualimu   ya   Elimu   ya   Msingi   kwa   kubainisha   maarifa,   stadi   na   mwelekeo   atakaoujenga   mwalimu   tarajali,   umahiri   wa   jumla,   maeneo   makuu   ya   ujifunzaji,   umahiri   mkuu   na   mahususi,   njia   na   mbinu   za   ufundishaji   na   ujifunzaji.   Aidha,   mtaala   umebainisha   muda   utakaotumika   katika   utekelezaji,   lugha   ya   kujifunzia   na   kufundishia,   vifaa   vya   kufundishia   na   kujifunzia   na   njia   zitakazotumika   katika   upimaji   wa   maendeleo   ya   mwalimu   tarajali   kwa   kuzingatia   ujenzi   wa   umahiri.   Vilevile,   mtaala   umebainisha   sifa   za   kitaaluma   na   kitaalamu   za   mkufunzi   ambaye   ndiye   mtekelezaji   mkuu   wa   mtaala   katika   ngazi   ya   chuo.   Pamoja   na   matamko   mbalimbali   ya   kisera   na   miongozo   ya   kitaifa,   kikanda   na   kimataifa,   mtaala   huu   umezingatia   nadharia   za   ujifunzaji   na   Falsafa   ya   Elimu   ya   Kujitegemea.   Falsafa   hiyo   inasisitiza   utoaji   wa   elimu   inayomwezesha   Mtanzania   kujitegemea   na   kumudu   maisha   yake   ya   kila   siku.   Ni   matarajio   yangu   kuwa   kupitia   mtaala   huu,   mkufunzi   atamwezesha   mwalimu   tarajali   kujenga   umahiri   uliokusudiwa.   Pia,   wasimamizi   wote   wa   utekelezaji   wa   mtaala   na   wadau   wengine   wa   elimu   ya   ualimu   nchini   watahakikisha   kuwa   elimu   inayotolewa   inakidhi   viwango   vya   ubora   vinavyokubalika   kitaifa,   kikanda   na   kimataifa.   Dkt.   Lyabwene   M.   Mtahabwa   Kamishna   wa   Elimu   Sehemu   ya   Kwanza   Utangulizi   .   Usuli   Mifano   mbalimbali   duniani   imeonesha   kwamba   ujenzi   wa   mfumo   bora   wa   elimu   unategemea   kwa   kiasi   kikubwa   ubora   wa   walimu   wanaouendesha.   Aidha,   Baba   wa   Taifa,   Mwalimu   Julius   Kambarage   Nyerere   akisisitiza   juu   ya   umuhimu   wa   walimu,   alisema   kwamba   “sera   yoyote   ya   elimu,   hata   iwe   nzuri   kiasi   gani,   haiwezi   kufanikiwa   bila   kuwa   na   walimu   walioandaliwa   vyema”   (Nyerere,   1988).   Mwalimu   aliendelea   kusisitiza   kwamba   walimu   ndiyo   waliotwishwa   jukumu   la   kujenga   taifa   lenye   mawazo   na   mitazamo   sahihi   kupitia   kazi   yao   ya   kurithisha   maarifa   na   maadili   kwa   vizazi   vipya.   Kwa   mantiki   hiyo,   ni   wazi   kwamba   ili   mabadiliko   yoyote   ya   sera,   mfumo   na   mitaala   ya   elimu   yaweze   kuleta   tija   iliyokusudiwa   ni   lazima   walimu   waandaliwe   vyema.   Aidha,   ni   dhahiri   kwamba,   ili   mitaala   itekelezwe   kwa   ufanisi,   ni   lazima   kuwe   na   walimu   wa   kutosha   wenye   weledi,   maadili   na   ari   stahiki.   Kwa   mantiki   hiyo,   serikali   imefanya   mabadiliko   ya   Mtaala   wa   Mafunzo   ya   Stashahada   ya   Ualimu   Elimu   ya   Msingi   ili   kumwezesha   mwalimu   kuendana   na   mabadiliko   katika   Mtaala   wa   Elimu   ya   Msingi   unaolenga   kuwezesha   ujifunzaji   kwa   wanafunzi   ili   kufikia   malengo   yaliyokusudiwa.   Aidha,   mabadiliko   katika   mafunzo   ya   ualimu   yatawezesha   kufikia   malengo   ya   elimu   yaliyotamkwa   na   Azimio   la   Dunia   la   Jomtien   la   mwaka   1990,   Itifaki   ya   Dakar   ya   mwaka   2000   na   lengo   la   nne   la   Maendeleo   Endelevu   ya   Umoja   wa   Mataifa   ya   mwaka   2015   pamoja   na   Tamko   la   Incheon   2015.   Pia,   Sera   ya   Elimu   na   Mafunzo   ya   Mwaka   2014   Toleo   la   Mwaka   2023   inasisitiza   upatikanaji   wa   walimu   mahiri   ambao   watawawezesha   wanafunzi   kujenga   uwezo   wa   kujitegemea,   kupenda   na   kufanya   kazi,   kujenga   stadi   za   maisha   na   kuwa   na   mtazamo   chanya   ili   kushiriki   katika   kuleta   mabadiliko   ya   kiuchumi,   kijamii   na   kisiasa.   Vilevile,   Mtaala   huu   umejikita   katika   Falsafa   ya   Elimu   ya   Kujitegemea   iliyoasisiwa   mwaka   1967   na   Baba   wa   Taifa   Mwalimu   J.   K.   Nyerere   inayosisitiza   utoaji   wa   elimu   inayomwezesha   Mtanzania   kujitegemea   na   kumudu   maisha   yake   ya   kila   siku.   Kwa   kuzingatia   matamko   hayo,   sera,   falsafa   pamoja   na   maoni   ya   wadau,   mtaala   huu   umeandaliwa   kwa   lengo   la   kumwandaa   mwalimu   mwenye   maarifa,   stadi   na   mtazamo   chanya   katika   kuchangia   maendeleo   ya   taifa   kwa   kuzingatia   mabadiliko   ya   sayansi   na   teknolojia   na   mahitaji   ya   Karne   ya   21.   Mtaala   huu   pia,   umelenga   kuwaandaa   walimu   wenye   ujuzi   utakaowawezesha   kujitegemea   na   kutumia   vyema   fursa   zinazopatikana   nchini   zitakazowawezesha   kumudu   maisha   yao   ya   kila   siku,   kujiajiri   au   kuajiriwa.   Aidha,   mtaala   huu   unakidhi   mahitaji   ya   ujenzi   wa   umahiri   unaojumuisha   uwezo   wa   kuwasiliana,   kushirikiana,   kufikiri   kiyakinifu   na   kutumia   stadi   za   ufundi,   maisha   na   TEHAMA   kuvumbua   na   kubuni   mbinu   na   nyenzo   anuai   za   kutatua   changamoto   za   kiuchumi   na   kijamii.   Muundo   wa   Elimu   ya   Ualimu   Elimu   ya   Msingi   Kama   inavyoelekezwa   na   Sera   ya   Elimu   na   Mafunzo   2014   Toleo   la   Mwaka   2023,   Mafunzo   ya   Stashahada   ya   Ualimu   Elimu   ya   Msingi   yatakuwa   ni   ya   miaka   miwili   (2)   kwa   wahitimu   waliomaliza   Kidato   cha   Sita   ambao   watajiunga   na   mafunzo   hayo   kulingana   na   michepuo   waliyosomea.   Aidha,   walimu   waliohitimu   Mafunzo   ya   Ualimu   Ngazi   ya   Astashahada   ya   Ualimu   Elimu   ya   Awali,   Msingi   na   Maalumu   wataruhusiwa   kujiunga   na   mafunzo   hayo   kwa   muda   wa   miaka   miwili   (2).   Kwa   upande   wa   wahitimu   wa   Kidato   cha   Nne   wenye   ufaulu   wa   Daraja   I-III   kwa   kiwango   cha   alama   “C”   katika   masomo   matatu   ambayo   ni   Basic   Mathematics,   Biology,   Chemistry,   Physics,   Information   and   Computer   Studies   na   Computer   Science   wataruhusiwa   kujiunga   na   Mafunzo   ya   Ualimu   kwa   Ngazi   ya   Stashahada   kwa   muda   wa   miaka   mitatu   (03).   Walimu   tarajali   watasoma   masomo   ya   utaalamu,   masomo   ya   jumla   na   masomo   ya   mbinu   za   ufundishaji   wa   masomo   ya   Elimu   ya   Msingi.   Masomo   ya   utaalamu   yatahusisha   Falsafa   na   Maadili   ya   Ualimu,   Saikolojia   na   Sosholojia   ya   Elimu,   Mitaala   na   Ufundishaji,   Upimaji   na   Tathimini   na   Ualimu   kwa   Vitendo.   Aidha,   masomo   ya   jumla   ni   Elimu   Jumuishi   na   Mawasiliano   ya   Kitaalamu   kwa   Mwalimu.   Vilevile,   masomo   ya   mbinu   za   ufundishaji   na   ujifunzaji   itahusisha   Lugha,   Hisabati,   Sayansi,   Sayansi   Jamii   na   Michezo   na   Sanaa.   Mafunzo   haya   yanalenga   kuwandaa   walimu   tarajali   watakaofundisha   wanafunzi   wa   Elimu   ya   Msingi.   Sifa   za   wahitimu   kujiunga   na   mafunzo   na   utaratibu   mwingine   wa   utoaji   na   uendeshaji   wa   mafunzo   haya   utatolewa   na   wizara   yenye   dhamana   kwa   kushirikiana   na   taasisi   husika.   Sehemu   ya   Pili   Dira,   Malengo   na   Umahiri   wa   Jumla   Mtaala   wa   Mafunzo   ya   Stashahada   ya   Ualimu   Elimu   ya   Msingi   umezingatia   dira   ya   elimu,   malengo   makuu   ya   elimu   nchini   Tanzania,   malengo   ya   elimu   ya   ualimu   na   umahiri   unaotarajiwa   kujengwa   kwa   mwalimu   tarajali.   Dira   Kuwa   na   Mtanzania   aliyeelimika   na   mwenye   maarifa,   stadi   na   mitazamo   chanya   anayethamini   usawa,   haki   na   elimu   bila   ukomo   katika   kuleta   maendeleo   endelevu   ya   kitaifa   na   kimataifa.   Malengo   Makuu   ya   Elimu   Tanzania   Malengo   makuu   ya   elimu   Tanzania   ni   kumwezesha   kila   Mtanzania:   (a)   Kukuza   na   kuboresha   haiba   yake   ili   aweze   kujithamini   na   kujiamini;   (b)   Kuheshimu   utamaduni,   mila   na   desturi   za   Tanzania,   tofauti   za   kitamaduni,   utu,   haki   za   binadamu,   mitazamo   na   matendo   jumuishi;   (c)   Kukuza   maarifa   na   kutumia   sayansi   na   teknolojia,   ubunifu,   fikra   tunduizi,   uvumbuzi,   ushirikiano,   mawasiliano   na   mtazamo   chanya   katika   maendeleo   yake   binafsi,   na   maendeleo   endelevu   ya   taifa   na   dunia   kwa   ujumla;   (d)   Kuelewa   na   kulinda   tunu   za   taifa   ambazo   ni   utu,   uzalendo,   uadilifu,   umoja,   uwazi,   uaminifu,   uwajibikaji   na   lugha   ya   taifa;   (e)   Kujenga   stadi   za   maisha   na   stadi   za   kazi   ili   kuongeza   ufanisi   katika   maisha   ya   kila   siku;   (f)   Kukuza   tabia   ya   kupenda   na   kuheshimu   kazi   ili   kuongeza   tija   na   ufanisi   katika   uzalishaji   na   utoaji   wa   huduma;   (g)   Kutambua   na   kuzingatia   masuala   mtambuka   ambayo   ni   pamoja   na   afya   na   ustawi   wa   watu   (jamii),   usawa   wa   kijinsia,   usimamizi   na   utunzaji   endelevu   wa   mazingira;   na   (h)   Kukuza   ushirikiano   wa   kitaifa   na   kimataifa,   amani   na   haki   kwa   kuzingatia   Katiba   ya   nchi   na   mikataba   ya   kimataifa.   Malengo   ya   Elimu   ya   Ualimu   .1   Lengo   Kuu   la   Elimu   ya   Ualimu   Kumwandaa   mwalimu   mwenye   weledi   na   umahiri   wa   kuwezesha   ufundishaji   na   ujifunzaji   unaoendana   na   mabadiliko   ya   kisayansi,   kiteknolojia,   na   kijamii   ili   kumjenga   Mtanzania   mwenye   maarifa,   stadi   na   mitazamo   chanya,   anayethamini   usawa,   haki   na   elimu   bila   ukomo.   .2   Malengo   Mahususi   ya   Elimu   ya   Ualimu   Malengo   mahususi   ya   elimu   ya   ualimu   ni   kumwezesha   mwalimu   tarajali:   (a)   Kukuza   uelewa   wa   kinadharia   wa   elimu   ya   ualimu,   maadili   ya   kazi   ya   ualimu,   maadili   ya   maisha,   na   misingi   ya   ualimu;   (b)   Kujenga   umahiri   katika   mbinu   za   kufundishia   na   kujifunzia;   (c)   Kujenga   umahiri   katika   mbinu   za   upimaji   na   tathmini   kwa   kuzingatia   dhana   ya   ujenzi   wa   umahiri;   (d)   Kukuza   ubunifu   na   uvumbuzi   katika   ufundishaji   na   ujifunzaji   kwa   kuzingatia   mahitaji   ya   mwanafunzi;   (e)   Kutumia   TEHAMA   na   teknolojia   saidizi   katika   ufundishaji   na   ujifunzaji;   (f)   Kukuza   stadi   za   utambuzi   wa   awali   kwa   mwanafunzi   mwenye   mahitaji   maalumu   ya   ujifunzaji   na   kutoa   afua   stahiki;   (g)   Kuimarisha   matumizi   ya   lugha   katika   ufundishaji   na   ujifunzaji;   (h)   Kujenga   stadi   zinazolenga   kuboresha   ufundishaji,   ujifunzaji   na   upimaji   (yaani,   classroom-based   research).   Umahiri   wa   Jumla   wa   Mafunzo   ya   Stashahada   ya   Ualimu   Elimu   ya   Msingi   Umahiri   wa   Jumla   wa   Mafunzo   ya   Stashahada   ya   Ualimu   Elimu   ya   Msingi   unalenga   kumwezesha   mwalimu   tarajali:   (a)   Kutumia   nadharia   na   misingi   ya   ualimu   katika   ufundishaji   na   ujifunzaji;   (b)   Kumudu   mbinu   za   kufundishia   na   kujifunzia;   (c)   Kumudu   mbinu   za   upimaji   na   tathmini   kwa   kuzingatia   ujenzi   wa   umahiri;   (d)   Kumudu   mbinu   za   ubunifu   na   uvumbuzi   katika   ufundishaji   na   ujifunzaji   kwa   kuzingatia   mahitaji   ya   wanafunzi;   (e)   Kutumia   TEHAMA   na   teknolojia   saidizi   katika   ufundishaji   na   ujifunzaji;   (f)   Kumtambua   mwanafunzi   mwenye   mahitaji   ya   ujifunzaji   na   kutoa   afua   stahiki;   (g)   Kutumia   lugha   husika   kwa   ufasaha   katika   ufundishaji   na   ujifunzaji;   (h)   Kutumia   stadi   za   uongozi   katika   taaluma   (instructional   leadership);   na   (i)   Kumudu   stadi   zinazolenga   kuboresha   ufundishaji,   ujifunzaji   na   upimaji   (yaani   classroom-based   research).   Sehemu   ya   Tatu   Maudhui   ya   Mtaala   Sehemu   hii   inafafanua   maeneo   ya   ujifunzaji,   masomo,   umahiri   mkuu   na   umahiri   mahususi   kwa   Mafunzo   ya   Stashahada   ya   Ualimu   Elimu   ya   Msingi   ambayo   yamebainishwa   katika   Jedwali   Na.   Jedwali   Na.   :   Maeneo   ya   Ujifunzaji,   Masomo,   Umahiri   Mkuu   na   Umahiri   Mahususi.   Maeneo   ya   Ujifunzaji   Masomo   Umahiri   Mkuu   Umahiri   Mahususi   Misingi   ya   Kinadharia   1.   Falsafa   na   Maadili   ya   Ualimu   Kumudu   falsafa   na   maadili   ya   ualimu   .1   Kuchambua   falsafa   na   misingi   ya   elimu   .2   Kutambua   maadili,   wajibu   na   haki   za   mwalimu   wa   Elimu   ya   Msingi   2.   Saikolojia   na   Sosholojia   ya   Elimu   Kumudu   saikolojia   ya   elimu   katika   ufundishaji   na   ujifunzaji   .1   Kumudu   misingi   ya   saikolojia   ya   elimu   .2   Kuchambua   hatua   za   makuzi   na   maendeleo   ya   mtoto   katika   ujifunzaji   .3   Kumudu   nadharia   na   kanuni   za   ujifunzaji   .4   Kumudu   stadi   za   ushauri   na   unasihi   kwa   wanafunzi   Kumudu   sosholojia   ya   elimu   katika   ufundishaji   na   ujifunzaji   .1   Kumudu   misingi   ya   sosholojia   ya   elimu   .2   Kuchambua   masuala   ya   kijamii   yanayoathiri   malezi   na   ujifunzaji   3.   Mitaala   na   Ufundishaji   Kumudu   Mtaala   wa   Elimu   ya   Msingi   .1   Kuchambua   Mtaala   wa   Elimu   ya   Msingi   na   vifaa   vyake   .2   Kuchambua   masuala   mtambuka   katika   elimu   Maeneo   ya   Ujifunzaji   Masomo   Umahiri   Mkuu   Umahiri   Mahususi   .3   Kutafsiri   mtaala   katika   programu   ya   ufundishaji   na   ujifunzaji   4.   Upimaji   na   Tathmini   Kumudu   misingi   ya   upimaji   na   tathmini   katika   Elimu   ya   Msingi   .1   Kuchambua   mbinu   za   upimaji   na   tathmini   kwa   kuzingatia   ujenzi   wa   umahiri   .2   Kumudu   mbinu   za   kuandaa   zana   za   upimaji   wa   maendeleo   ya   ujifunzaji   kwa   kuzingatia   ujenzi   wa   umahiri   Kutumia   matokeo   ya   upimaji   kutathmini   maendeleo   ya   mwanafunzi   .1   Kumudu   mbinu   za   kutoa   afua   stahiki   katika   kuboresha   ufundishaji   na   ujifunzaji   Masomo   ya   Jumla   5.   Elimu   Jumuishi   Kumudu   misingi   ya   Elimu   Jumuishi   .1   Kuchambua   dhana   ya   Elimu   Jumuishi   .2   Kumudu   mbinu   za   kumtambua   mwanafunzi   mwenye   mahitaji   maalumu   katika   ujifunzaji   .3   Kumudu   mbinu   za   kutoa   afua   stahiki   kwa   mwanafunzi   mwenye   mahitaji   maalumu   katika   ujifunzaji   Maeneo   ya   Ujifunzaji   Masomo   Umahiri   Mkuu   Umahiri   Mahususi   Kumudu   misingi   ya   kuwezesha   ujifunzaji   wa   kila   mwanafunzi   katika   mazingira   jumuishi   .1   Kumudu   matumizi   ya   mbinu   na   zana   zinazozingatia   mahitaji   ya   ujifunzaji   ya   kila   mwanafunzi   Lugha   na   Mawasiliano   6   Mawasiliano   ya   Kitaalamu   kwa   walimu   Kumudu   kuwasiliana   kitaalamu   .1   Kuwasilisha   taarifa   za   kitaaluma   darasani   kwa   kutumia   lugha   stahiki   .2   Kuwasilisha   taarifa   za   kitaalamu   nje   ya   darasa   kwa   kutumia   lugha   stahiki   .3   Kutumia   lugha   stahiki   kutengeneza   mazingira   wezeshi   ya   ujifunzaji   .4   Kujenga   tabia   ya   kusikiliza   kwa   umakini   na   kwa   kujali   .5   Kuwasiliana   kwa   ufanisi   kwa   kutumia   Lugha   ya   Alama   ya   Tanzania   (LAT)   Mbinu   za   ufundishaji   7   Mbinu   za   Ufundishaji   na   Ujifunzaji   wa   Masomo   ya   Lugha   Kumudu   mbinu   za   ufundishaji   na   ujifunzaji   wa   lugha   katika   Elimu   ya   Msingi   .1   Kumudu   mbinu   za   kufundisha   stadi   za   kusikiliza   kulingana   na   ngazi   ya   darasa   husika   .2   Kumudu   mbinu   za   kufundisha   matamshi   kwa   kuzingatia   ngazi   husika   .3   Kumudu   mbinu   za   kufundisha   stadi   za   kuzungumza   kwa   kuzingatia   ngazi   husika   Maeneo   ya   Ujifunzaji   Masomo   Umahiri   Mkuu   Umahiri   Mahususi   .4   Kumudu   mbinu   za   kufundisha   msamiati   .5   Kumudu   mbinu   za   kufundisha   stadi   za   kusoma   kwa   kuzingatia   ngazi   husika   .6   Kumudu   mbinu   za   kufundisha   stadi   za   uandishi   kwa   kuzingatia   ngazi   husika   .7   Kumudu   ufaraguzi   na   matumizi   ya   teknolojia   na   vifaa   vingine   saidizi   katika   ufundishaji   na   ujifunzaji   .8   Kumudu   mbinu   za   kufundisha   sarufi   kwa   kuzingatia   ngazi   husika   .9   Kumudu   matumizi   ya   mbinu   za   ufundishaji   na   ujifunzaji   wa   lugha   nje   ya   darasa   8   Mbinu   za   Ufundishaji   na   Ujifunzaji   wa   Sayansi   Kumudu   mbinu   za   ufundishaji   na   ujifunzaji   wa   Sayansi   katika   Elimu   ya   Msingi   .1   Kumudu   mbinu   za   ufundishaji   na   ujifunzaji   wa   nadharia,   uchunguzi   na   majaribio   ya   kisayansi   .2   Kumudu   ufaraguzi   na   matumizi   ya   teknolojia   na   vifaa   vingine   saidizi   katika   ufundishaji   na   ujifunzaji   wa   Sayansi   .3   Kumudu   mbinu   za   ufundishaji   na   ujifunzaji   wa   Sayansi   nje   ya   darasa   Maeneo   ya   Ujifunzaji   Masomo   Umahiri   Mkuu   Umahiri   Mahususi   Kumudu   matumizi   ya   teknolojia   na   vifaa   vingine   saidizi   katika   ufundishaji   na   ujifunzaji   kwa   kuzingatia   ujenzi   wa   umahiri   .1   Kumudu   mbinu   za   ufundishaji   na   ujifunzaji   wa   namna   ya   kubuni   programu   sahili   za   TEHAMA   9   Mbinu   za   Ufundishaji   na   Ujifunzaji   wa   Hisabati   Kumudu   mbinu   za   ufundishaji   na   ujifunzaji   wa   Hisabati   katika   Elimu   ya   Msingi   .1   Kumudu   mbinu   za   ufundishaji   na   ujifunzaji   wa   dhana   ya   namba   .2   Kumudu   mbinu   za   ufundishaji   na   ujifunzaji   wa   vipimo,   maumbo   na   aljebra   .3   Kumudu   ufaraguzi   na   matumizi   ya   teknolojia   na   vifaa   vingine   saidizi   katika   ufundishaji   na   ujifunzaji   wa   Hisabati   .4   Kumudu   mbinu   za   ufundishaji   na   ujifunzaji   wa   takwimu   na   fedha   .5   Kumudu   mbinu   za   ufundishaji   na   ujifunzaji   wa   Hisabati   nje   ya   darasa   10   Mbinu   za   Ufundishaji   na   Ujifunzaji   wa   Jiografia   na   Mazingira   Kumudu   mbinu   za   ufundishaji   na   ujifunzaji   wa   Jiografia   na   Mazingira   katika   Elimu   ya   Msingi   .1   Kumudu   mbinu   za   ufundishaji   na   ujifunzaji   wa   ramani   .2   Kumudu   mbinu   za   ufundishaji   na   ujifunzaji   wa   mfumo   wa   jua   Maeneo   ya   Ujifunzaji   Masomo   Umahiri   Mkuu   Umahiri   Mahususi   .3   Kumudu   mbinu   za   ufundishaji   na   ujifunzaji   wa   sura   ya   nchi,   rasilimali   na   matumizi   yake   .4   Kumudu   ufaraguzi   na   matumizi   ya   teknolojia   na   vifaa   vingine   saidizi   katika   ufundishaji   na   ujifunzaji   wa   Jiografia   na   Mazingira   .5   Kumudu   mbinu   za   ufundishaji   na   ujifunzaji   wa   uhusiano   kati   ya   mtawanyiko   wa   watu   na   matumizi   ya   rasilimali   .6   Kumudu   mbinu   za   ufundishaji   na   ujifunzaji   wa   utunzaji   wa   mazingira   na   tabianchi   .7   Kumudu   mbinu   za   ufundishaji   na   ujifunzaji   wa   Jiografia   na   Mazingira   nje   ya   darasa   11   Mbinu   za   Ufundishaji   na   Ujifunzaji   wa   Historia   ya   Tanzania   na   Maadili   Kumudu   mbinu   za   ufundishaji   na   ujifunzaji   wa   Historia   ya   Tanzania   na   Maadili   katika   Elimu   ya   Msingi   .1   Kumudu   mbinu   za   ufundishaji   na   ujifunzaji   wa   ulinzi   wa   historia,   urithi   na   maadili   ya   Tanzania   Maeneo   ya   Ujifunzaji   Masomo   Umahiri   Mkuu   Umahiri   Mahususi   .2   Kumudu   mbinu   za   ufundishaji   na   ujifunzaji   wa   maarifa   ya   jamii   inayomzunguka   .3   Kumudu   mbinu   za   ufundishaji   na   ujifunzaji   wa   ushirikiano   baina   ya   jamii   za   Kitanzania   katika   kujenga   uhusiano   wa   kijamii   na   kiuchumi   .4   Kumudu   mbinu   za   ufundishaji   na   ujifunzaji   wa   maendeleo   na   maadili   ya   jamii   za   Kitanzania   kabla   ya   ukoloni   .5   Kumudu   ufaraguzi   na   matumizi   ya   teknolojia   na   vifaa   vingine   saidizi   katika   ufundishaji   na   ujifunzaji   wa   Historia   ya   Tanzania   na   Maadili   .6   Kumudu   mbinu   za   ufundishaji   na   ujifunzaji   wa   maendeleo   na   maadili   ya   jamii   za   Kitanzania   wakati   na   baada   ya   ukoloni   .7   Kumudu   mbinu   za   ufundishaji   na   ujifunzaji   wa   historia   na   maadili   ya   ujenzi   wa   taifa   katika   kipindi   cha   1961   hadi   sasa   .8   Kumudu   mbinu   za   ufundishaji   na   ujifunzaji   wa   Historia   ya   Tanzania   na   Maadili   nje   ya   darasa   Maeneo   ya   Ujifunzaji   Masomo   Umahiri   Mkuu   Umahiri   Mahususi   12   Mbinu   za   Ufundishaji   na   Ujifunzaji   wa   Sanaa   na   Michezo   Kumudu   mbinu   za   ufundishaji   na   ujifunzaji   wa   Sanaa   na   Michezo   katika   Elimu   ya   Msingi   .1   Kumudu   mbinu   za   ufundishaji   na   ujifunzaji   wa   uigizaji   .2   Kumudu   mbinu   za   ufundishaji   na   ujifunzaji   wa   uimbaji   na   upigaji   ala   za   muziki   .3   Kumudu   mbinu   za   ufundishaji   na   ujifunzaji   wa   uchoraji   .4   Kumudu   mbinu   za   ufundishaji   na   ujifunzaji   wa   ufinyanzi   .5   Kumudu   mbinu   za   ufundishaji   na   ujifunzaji   wa   utengenezaji   wa   vitu   mbalimbali   kwa   kutumia   makunzi   .6   Kumudu   mbinu   za   ufundishaji   na   ujifunzaji   wa   mazoezi   ya   viungo   .7   Kumudu   mbinu   za   ufundishaji   na   ujifunzaji   wa   michezo   Kumudu   mbinu   za   ufundishaji   na   ujifunzaji   wa   maonesho   na   maonyesho   ya   sanaa   na   mashindano   ya   michezo   .1   Kumudu   mbinu   za   ufundishaji   na   ujifunzaji   wa   maonesho   na   maonyesho   ya   sanaa   .2   Kumudu   mbinu   za   ufundishaji   na   ujifunzaji   wa   mashindano   ya   michezo   Ualimu   kwa   Vitendo   13   Ualimu   kwa   Vitendo   Kumudu   mbinu   za   ufundishaji   na   ujifunzaji   wa   masomo   ya   Elimu   ya   Msingi   .1   Kuchambua   mbinu   za   ufundishaji   na   ujifunzaji   wa   masomo   ya   Elimu   ya   Msingi   Maeneo   ya   Ujifunzaji   Masomo   Umahiri   Mkuu   Umahiri   Mahususi   Kuandaa   mazingira   ya   ufundishaji   na   ujifunzaji   katika   Elimu   ya   Msingi   .1   Kuandaa   mazingira   ya   ufundishaji   na   ujifunzaji   .2   Kuandaa   zana   za   ufundishaji   na   ujifunzaji   kwa   kuzingatia   ujenzi   wa   umahiri   .3   Kuandaa   darasa   salama,   changamshi   na   jumuishi   Kuwezesha   ujifunzaji   wa   mwanafunzi   katika   Elimu   ya   Msingi   kwa   kuzingatia   ujenzi   wa   umahiri   .1   Kutumia   mbinu,   teknolojia   na   vifaa   vingine   saidizi   katika   ufundishaji   na   ujifunzaji   kwa   kuzingatia   ujenzi   wa   umahiri   .2   Kuchopeka   masuala   mtambuka   katika   ufundishaji   na   ujifunzaji   .3   Kuchopeka   TEHAMA   katika   ufundishaji   na   ujifunzaji   .4   Kusimamia   darasa   katika   ufundishaji   na   ujifunzaji   .5   Kutumia   mbinu   za   ufundishaji   na   ujifunzaji   wa   darasa   kubwa   katika   mazingira   jumuishi   .6   Kuratibu   shughuli   za   ujifunzaji   nje   ya   darasa   .7   Kupima,   kutathmini   na   kutoa   mrejesho   wa   maendeleo   ya   ujifunzaji   wa   mwanafunzi   kwa   kuzingatia   ujenzi   wa   umahiri   .8   Kutoa   ushauri   na   unasihi   katika   ufundishaji   na   ujifunzaji   wa   mwanafunzi   Sehemu   ya   Nne   Ufundishaji   na   Ujifunzaji   Mtaala   huu   unasisitiza   matumizi   ya   mbinu   za   ufundishaji   na   ujifunzaji   zinazolenga   kumwezesha   mwalimu   tarajali   kuwa   kitovu   cha   ujifunzaji   na   mkufunzi   kuwa   mwezeshaji.   Aidha,   mkufunzi   atatumia   mbinu   shirikishi   za   ujifunzaji   zinazolenga   kujenga   umahiri   uliokusudiwa   kwa   mwalimu   tarajali   kwa   kuzingatia   mahitaji   anuai   na   uwezo   wake.   Mbinu   hizo   ni   pamoja   na   zile   zinazomwezesha   mwalimu   tarajali   kufikiri,   kutafuta   maarifa   kutoka   vyanzo   mbalimbali   na   kushiriki   katika   kutoa   mrejesho.   Njia   nyingine   ni   ziara   za   kimasomo,   nyimbo,   hadithi,   changanyakete,   kisamafunzo,   majadiliano   katika   vikundi,   kazi   za   vitendo,   kazimradi,   utafiti,   majaribio   ya   kisayansi   na   nyingine   kama   hizo   kulingana   na   muktadha   ili   kufanikisha   ujifunzaji.   Masuala   mtambuka   yatafundishwa   kwa   kuyachopeka   wakati   wa   vitendo   vya   ufundishaji   na   ujifunzaji   katika   masomo   bebezi   kwa   kuzingatia   uhusiano   kati   ya   suala   mtambuka   na   umahiri   unaotarajiwa   kujengwa.   Masuala   mtambuka   hayo   ni   pamoja   na   elimu   jumuishi,   elimu   ya   jinsia,   elimu   ya   amani,   maadili,   haki   na   wajibu   wa   mtoto.   Pia,   masuala   mtambuka   mengine   ni   haki   za   binadamu,   ulinzi   na   usalama,   usalama   barabarani,   elimu   ya   fedha,   elimu   ya   rushwa   na   masuala   ya   muungano.   Mafunzo   ya   Ualimu   kwa   Vitendo   Chuoni   na   Shule   Jirani   Mwalimu   tarajali   anapaswa   kushiriki   katika   mazoezi   ya   kufundisha   kwa   kushirikiana   na   wenzake.   Mazoezi   haya   yanalenga   kumwezesha   mwalimu   tarajali   kutafsiri   nadharia   anazojifunza   darasani   kwa   vitendo   kama   vile   haiba,   maandalizi   ya   somo,   kutumia   mbinu   za   kufundishia,   kuandaa   na   kutumia   vifaa   vya   kufundishia   na   kujifunzia   na   kutathmini   wanafunzi.   Vitendo   hivyo   vitafanyika   chini   ya   uangalizi   wa   karibu   wa   mkufunzi   wake   kwa   lengo   la   kumpatia   mrejesho   utakaomwezesha   kuboresha   umahiri   wake   darasani.   Aidha,   mwalimu   tarajali   anapaswa   kushiriki   katika:   (a)   Mazoezi   ya   ufundishaji   kupitia   onesho   au   igizo   ndani   ya   darasa   lao   katika   ngazi   ya   chuo;   na   (b)   Ufundishaji   wa   kipindi   kimoja   katika   shule   iliyopo   jirani   na   mazingira   ya   chuo   chini   ya   uangalizi   wa   mwalimu   husika   wa   somo   au   mkufunzi.   Mazoezi   ya   ufundishaji   kwa   vitendo   yatakuwa   endelevu   kwa   muda   wote   wa   mafunzo.   .   Rasilimali   za   Utekelezaji   wa   Mtaala   Mahitaji   ya   utekelezaji   wa   mtaala   huu   yanahusisha   rasilimali   watu,   vitu,   fedha   na   miundombinu.   Viwango   na   sifa   stahiki   za   rasilimali   hizi   zitatolewa   na   wizara   yenye   dhamana   kupitia   miongozo   mbalimbali.   Aidha,   baadhi   ya   rasilimali   za   utekelezaji   wa   mtaala   huu   zimefafanuliwa   kama   ifuatavyo:   .1   Rasilimali   watu   Rasilimali   watu   inajumuisha   walimu   tarajali,   wakufunzi   na   watumishi   mwega:   (a)   Mwalimu   tarajali   Mwalimu   tarajali   ndiye   mlengwa   mkuu   katika   mtaala   huu.   Mwalimu   tarajali   anatakiwa   kuwa   na   ufaulu   wa   kiwango   cha   daraja   la   I   hadi   la   III   katika   mtihani   wa   taifa   wa   Kidato   cha   Sita   ili   aweze   kujiunga   na   Mafunzo   ya   Stashahada   ya   Ualimu   Elimu   ya   Msingi.   Pia,   mafunzo   yatawahusisha   walimu   wenye   Astashahada   ya   Ualimu   ya   Awali,   Msingi   na   Maalumu.   (b)   Mkufunzi   Ili   kuweza   kutekeleza   mtaala   huu   kwa   ufanisi,   mkufunzi   atapaswa   kuwa   angalau   na   Shahada   ya   Umahiri   katika   masomo   ya   ualimu   na   uzoefu   wa   kufundisha   usiopungua   miaka   miwili   katika   ngazi   inayohusika.   Hii   ina   maana   kwamba,   kwa   mfano,   mkufunzi   anayetekeleza   mafunzo   ya   ualimu   wa   Elimu   ya   Msingi   anapaswa   kuwa   na   uzoefu   wa   kufundisha   katika   shule   ya   msingi   kwa   muda   wa   miaka   miwili   au   zaidi.   Sifa   hizi   zitamwezesha   kuwa   mkufunzi   bora   kwani   atakuwa   anafahamu   mazingira   halisi   ambayo   mwalimu   tarajali   atakwenda   kufanya   kazi.   (c)   Watumishi   mwega   Watumishi   mwega   ni   watumishi   waendeshaji   wasiokuwa   wakufunzi.   Watumishi   hawa   ni   kiungo   muhimu   katika   kufanikisha   utekelezaji   wa   mtaala   huu.   Kundi   hili   linajumuisha   wataalamu   kama   vile   wakutubi,   wataalamu   wa   maabara,   matabibu   na   wauguzi,   makatibu   muhtasi,   wasaidizi   wa   ofisi   na   wengine.   Wafanyakazi   hawa   watapaswa   kuwa   wamepata   mafunzo   katika   chuo   kinachotambulika   na   serikali   na   wamefuzu   katika   fani   inayohusika.   .2   Rasilimali   vitu   na   fedha   Utekelezaji   fanisi   wa   mtaala   huu   unahitaji   rasilimali   vitu   kama   vile,   ardhi,   samani   na   miundombinu   na   vifaa   vya   kufundishia   na   kujifunzia.   Rasilimali   hizo   zinapaswa   kuwa   za   kutosha   na   zinazokidhi   viwango   vya   ubora   vilivyobainishwa   katika   miongozo   mbalimbali   ya   WyEST.   Aidha,   rasilimali   hizo   zinapaswa   kuzingatia   mahitaji   ya   wanachuo   wote   wakiwamo   wenye   mahitaji   maalumu.   Vilevile,   upatikanaji   wa   rasilimali   fedha   ni   muhimu   katika   uratibu   na   utekelezaji   wa   mtaala   huu.   Rasilimali   fedha   itapatikana   kupitia   uchangiaji   wa   fedha   na   mali   kutoka   kwa   wadau   mbalimbali.   .3   Rasilimali   muda   Mafunzo   ya   Stashahada   ya   Ualimu   Elimu   ya   Msingi   yatakuwa   ya   muda   wa   miaka   miwili   (2)   yenye   jumla   ya   mihula   minne   (4).   Siku   za   mafunzo   kwa   mwaka   ni   194   ambazo   ni   sawa   na   wiki   39.   Muda   wa   kusoma   utakuwa   ni   saa   6   kwa   siku   na   muda   wa   kipindi   utakuwa   saa   moja.   Hivyo   kutakuwa   na   vipindi   6   kwa   siku   na   vipindi   30   kwa   wiki.   Mwaka   wa   kuanza   masomo   utapangwa   na   Wizara   yenye   dhamana.   Jedwali   Na   linaonesha   idadi   ya   vipindi   kwa   wiki   na   kwa   muhula   katika   masomo   yote   yatakayofundishwa.   Jedwali   Na.   4.   1:   Mchanganuo   wa   muda   wa   mafunzo   kwa   masomo   ya   utaalamu   na   ya   jumla   Na.   Masomo   Idadi   ya   Saa   Kwa   Shughuli   Zote   Shughuli   za   Mwaka   wa   Kwanza   Shughuli   za   Mwaka   wa   Pili   Vipindi   kwa   wiki   Muhula   I   Muhula   II   Muhula   I   Muhula   II   Elimu   Jumuishi   70   35   35   0   0   2   Mawasiliano   ya   Kitaalamu   kwa   Mwalimu   Falsafa   na   Maadili   ya   Ualimu   Saikolojia   na   Sosholojia   ya   Elimu   Mitaala   na   Ufundishaji   70   35   35   0   0   2   Upimaji   na   Tathmini   140   50   50   20   20   2   Elimu   ya   Dini   70   25   25   10   10   1   Na.   Masomo   Idadi   ya   Saa   Kwa   Shughuli   Zote   Shughuli   za   Mwaka   wa   Kwanza   Shughuli   za   Mwaka   wa   Pili   Vipindi   kwa   wiki   Muhula   I   Muhula   II   Muhula   I   Muhula   II   Mbinu   za   Kufundishia   na   Kujifunzia   Somo   1   Mbinu   za   ufundishia   na   ujifunzia   Somo   2   Ualimu   kwa   Vitendo   490   100   120   190   80   7   1,890   680   700   320   190   30   Jedwali   Na.   :   Mchanganuo   wa   Muda   wa   Mafunzo   kwa   Masomo   ya   Kufundishia   Na   Mchepuo   Masomo   Idadi   ya   Vipindi   kwa   Wiki   Muda   wa   Mafunzo   kwa   Mihula   ya   Masomo   Idadi   ya   Saa   Kwa   Shughuli   Zote   Mwaka   wa   kwanza   Mwaka   wa   Pili   Muhula   I   Muhula   II   Muhula   I   Muhula   II   Lugha   Mbinu   za   ufundishaji   na   ujifunzaji   5   150   150   30   20   350   wa   Kiswahili   Mbinu   za   ufundishaji   na   ujifunzaji   5   150   150   30   20   350   wa   Kiarabu   Mbinu   za   ufundishaji   na   ujifunzaji   5   150   150   30   20   350   wa   Kichina   Na   Mchepuo   Masomo   Idadi   ya   Vipindi   kwa   Wiki   Muda   wa   Mafunzo   kwa   Mihula   ya   Masomo   Idadi   ya   Saa   Kwa   Shughuli   Zote   Mwaka   wa   kwanza   Mwaka   wa   Pili   Muhula   I   Muhula   II   Muhula   I   Muhula   II   Mbinu   za   ufundishaji   na   ujifunzaji   wa   Kifaransa   Mbinu   za   ufundishaji   na   ujifunzaji   wa   Kiingereza   Hisabati   Mbinu   za   ufundishaji   na   ujifunzaji   wa   Hisabati   Sayansi   Mbinu   za   ufundishaji   na   ujifunzaji   wa   Sayansi   Sayansi   Jamii   Mbinu   za   ufundishaji   na   ujifunzaji   wa   Jiografia   na   Mazingira   Mbinu   za   ufundishaji   na   ujifunzaji   wa   Historia   ya   Tanzania   na   Maadili   Sanaa   na   Michezo   Mbinu   za   ufundishaji   na   ujifunzaji   wa   Sanaa   na   Michezo   4.   3   Lugha   ya   kufundishia   na   kujifunzia   Sera   ya   Elimu   na   Mafunzo   2014   Toleo   la   Mwaka   2023   inatamka   kuwa   lugha   za   Kiswahili   na   Kiingereza   zitatumika   kufundishia   na   kujifunzia   katika   ngazi   ya   Stashahada   ya   Elimu   Ualimu.   Hivyo,   Kiswahili   kitatumika   kama   lugha   ya   kufundishia   kwa   walimu   tarajali   wanaoandaliwa   kufundisha   shule   zinazotumia   lugha   ya   Kiswahili   na   Kiingereza   kitatumika   kama   lugha   ya   kufundishia   kwa   walimu   tarajali   wanaoandaliwa   kufundisha   shule   zinazotumia   lugha   ya   Kiingereza.   Ushiriki   wa   Wadau   katika   Utekelezaji   wa   Mtaala   wa   Stashahada   ya   Ualimu-   Elimu   ya   Msingi   Ushirikishwaji   wa   wazazi/walezi   na   wadau   wengine   wa   elimu   ni   muhimu   sana   katika   kufanikisha   ufundishaji   na   ujifunzaji   wa   mwalimu   tarajali.   Wadau   hawa   wamekuwa   na   mchango   mkubwa   katika   kufanikisha   utekelezaji   wa   mitaala   nchini.   Vyuo   vya   Ualimu   havina   budi   kushirikiana   vyema   na   wadau   hawa   ili   kufikia   malengo   yaliyokusudiwa   katika   utoaji   wa   Elimu   ya   Ualimu.   Usimamizi,   Ufuatiliaji   na   Tathmini   ya   Utekelezaji   wa   Mtaala   wa   Stashahada   ya   Ualimu-Elimu   ya   Msingi   Usimamizi   wa   utekelezaji   wa   Mtaala   wa   Mafunzo   ya   Stashahada   ya   Elimu   ya   Ualimu   ni   hatua   muhimu   ya   kuhakikisha   kuwa   malengo   yake   yametekelezwa   kwa   ufanisi   kama   ilivyokusudiwa.   Mtaala   huu   utasimamiwa   na   Wizara   ya   Elimu,   Sayansi   na   Teknolojia   kupitia   ofisi   ya   Kamishna   wa   Elimu   Kitengo   cha   Elimu   ya   Ualimu   ambacho   kina   jukumu   la   kuratibu   programu   za   mafunzo   ya   ualimu.   Usimamizi   wa   mtaala   ngazi   ya   chuo   utafanywa   na   Mkuu   wa   Chuo   kwa   kushirikiana   na   Bodi   ya   Chuo,   Maofisa   Elimu   Mkoa,   Wilaya   na   Wathibiti   Ubora   wa   elimu   wa   Kanda   na   Wilaya.   Aidha,   ufuatiliaji   wa   Mafunzo   ya   Stashahada   ya   Elimu   ya   Ualimu   unalenga   kuona   au   kupata   mrejesho   wa   namna   mchakato   wa   ufundishaji   na   ujifunzaji   unavyofanyika   ukihusisha   mafanikio,   changamoto   na   namna   ya   kuzitatua   ili   kupata   matarajio   yaliyokusudiwa.   Hivyo,   ufuatiliaji   na   tathmini   ya   utekelezaji   wa   mtaala   huu   utafanywa   na   wizara   inayohusika   yenye   dhamana   kwa   kushirikiana   na   taasisi   zinazosimamia   na   kuratibu   mafunzo   ya   ualimu.   Sehemu   ya   Tano   Upimaji   wa   Maendeleo   ya   Ujifunzaji   Mtaala   huu   utatumia   mfumo   wa   upimaji   unaozingatia   vigezo   vinavyotambulika   vya   upimaji   wa   mchakato   wa   ufundishaji   na   ujifunzaji   wa   maendeleo   ya   kila   siku   ya   mwalimu   tarajali   na   mitihani   ya   mwisho   ya   kukamilisha   ngazi   inayohusika.   Upimaji   wa   ndani   utaratibiwa   chuoni   wakati   wa   ufundishaji   na   ujifunzaji   na   upimaji   wa   nje   utaratibiwa   na   mamlaka   inayohusika.   Mbinu   mbalimbali   za   upimaji   zitatumika   kupima   nadharia   na   vitendo   katika   tendo   zima   la   ufundishaji   na   ujifunzaji.   Mbinu   hizo   ni   pamoja   na   bunguabongo,   uchunguzi,   majaribio,   maswali   ya   ana   kwa   ana,   mazoezi,   kazi   kwa   vitendo   na   kazimradi.   Mbinu   nyingine   ni   majaribio   kwa   vitendo,   uwasilishaji,   mitihani   ya   muhula   na   mitihani   ya   mwisho   kulingana   na   sababu   ya   upimaji,   mahitaji   ya   somo,   mahitaji   anuai   ya   mwanafunzi   na   umahiri   unaokusudiwa   kujengwa.   Aidha,   mtaala   unasisitiza   kutumia   baadhi   ya   zana   za   upimaji   kama   vile   orodhahakiki,   dodoso,   mkoba   wa   kazi   na   fomu   za   maendeleo   ya   ujifunzaji   wa   mwalimu   tarajali.   Mkufunzi   anapaswa   kubuni   shughuli   nyingi   zaidi   za   upimaji   ili   kuchochea   ujifunzaji.   Kwa   upande   wa   upimaji   endelevu,   mchanganuo   wa   alama   katika   masomo   ya   Ualimu   kwa   Vitendo   na   Mbinu   za   Ufundishaji   na   Ujifunzaji   wa   masomo   ya   ngazi   inayohusika   itakuwa   asilimia   sabini   (70%)   ambapo   Mtihani   wa   Muhula   wa   Pili   kwa   Mwaka   wa   Kwanza   ni   asilimia   kumi   (10%),   kazimradi   ya   ufaraguzi   ni   asilimia   kumi   na   tano   (15%),   ufundishaji   igizi   (kiduchu)   asiliamia   ishirini   (20%)   na   ufundishaji   wa   shule   jirani   itakuwa   asilimia   ishirini   na   tano   (25%).   Rejea   Jedwali   Na   linaloonesha   mchanganuo   wa   alama   za   upimaji   endelevu   kwa   masomo   ya   Mbinu   za   Ufundishaji   na   Ujifunzaji   na   Ualimu   kwa   Vitendo.   Aidha,   kwa   upande   wa   masomo   ya   utaalamu   na   ya   jumla,   mchanganuo   wa   alama   za   upimaji   endelevu   utakuwa   kama   ifuatavyo;   Mtihani   wa   Muhula   wa   Kwanza   kwa   Mwaka   wa   Kwanza   ni   asilimia   sita   (6%),   Mtihani   wa   Muhula   wa   Pili   kwa   Mwaka   wa   Kwanza   ni   asilimia   sita   (6%),   Mtihani   wa   Muhula   wa   Kwanza   kwa   Mwaka   wa   Pili   ni   asilimia   sita   (6%),   Mkoba   wa   kazi   itakuwa   asilimia   tano   (5%)   na   Kazimradi   itakuwa   asilimia   saba   (7%).   Rejea   Jedwali   Na   linaloonesha   mchanganuo   wa   alama   za   upimaji   endelevu   kwa   masomo   ya   utaalamu   na   ya   jumla.   Jedwali   Na.   :   Alama   za   upimaji   endelevu   kwa   masomo   ya   Mbinu   za   Ufundishaji   na   Ujifunzaji   na   Ualimu   kwa   Vitendo.   Na.   Shughuli   ya   Upimaji   %   Mtihani   wa   Muhala   wa   Pili   Mwaka   wa   Kwanza   10   Kazi   Mradi   Ufaraguzi   15   Ufundishaji   Igizi/Kiduchu   20   Ufundishaji   Shule   Jirani   25   Jumla   70   Jedwali   Na.   :   Alama   za   upimaji   endelevu   kwa   masomo   ya   utaalamu   na   ya   jumla.   Na.   Shughuli   ya   Upimaji   %   Mtihani   wa   Muhula   wa   I   kwa   Mwaka   wa   I   Mtihani   wa   Muhula   wa   II   kwa   Mwaka   wa   I   Mtihani   wa   Muhula   wa   I   kwa   Mwaka   wa   II   Kazi   Mradi   Mkoba   wa   Kazi   Jumla   30   TANBIHI:   Kwa   masomo   yatakayoishia   Mwaka   wa   Kwanza   kama   vile   Elimu   Jumuishi,   Falsafa   na   Maadili   na   Mitaala   na   Ufundishaji,   Upimaji   endelevu   utaendelea   kufanyika   hadi   Mwaka   wa   Pili   ili   kuwaandaa   walimu   tarajali   kwa   ajili   ya   mtihani   wa   kuhitimu   mafunzo.   Bibliografia   Ministry   of   Education,   Science   and   Technology.   (2019).   National   curriculum   framework   for   basic   and   teacher   education.   Tanzania   Institute   of   Education.   National   Bureau   of   Statistics.   (2008).   National   panel   survey   2008-2009   -   Disability   rates.   National   Bureau   of   Statistics.   National   Bureau   of   Statistics.   (2008).   Tanzania   disability   survey   report   2008.   National   Bureau   of   Statistics.   National   Bureau   of   Statistics.   (2019).   Voluntary   national   review   (vnr)   2019-Empowering   people   and   ensuring   inclusiveness   and   equality.   National   Bureau   of   Statistics.   Taasisi   ya   Elimu   Tanzania.   (2019).   Mtaala   wa   mafunzo   ya   astashahada   ya   ualimu.   Taasisi   ya   Elimu   Tanzania.   Taasisi   ya   Elimu   Tanzania.   (2019).   Taarifa   ya   kikaokazi   cha   kujadili   uboreshaji   wa   mafunzo   ya   ualimu   ngazi   ya   astashahada.   Taasisi   ya   Elimu   Tanzania.   Taasisi   ya   Elimu   Tanzania.   (2018).   Ripoti   ya   utafiti   wa   maoni   ya   kuboresha   mtaala   wa   mafunzo   ya   ualimu   tarajali   ngazi   ya   astashahada.   Taasisi   ya   Elimu   Tanzania.   Taasisi   ya   Elimu   Tanzania.   (2018).   Utoaji   wa   elimu   ya   awali.   Taasisi   ya   Elimu   Tanzania.   Taasisi   ya   Elimu   Tanzania.   (2022).   Ripoti   ya   maoni   ya   wadau   wa   elimu   kuhusu   uboreshaji   wa   mitaala   ya   elimu   ya   awali,   msingi,   sekondari   na   ualimu.   Taasisi   ya   Elimu   Tanzania.   United   Republic   of   Tanzania.   (2019).   National   strategy   on   inclusive   education   2018-   2021.   Ministry   of   Education,   Science   and   Technology.   Wizara   ya   Elimu,   Sayansi   na   Teknolojia.   (2014).   Sera   ya   elimu   na   mafunzo.   Wizara   ya   Elimu,   Sayansi   na   Teknolojia.