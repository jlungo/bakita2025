  REF: TIFPA/GC/01/ 9/1/2013 SEKRETARIETI, TUME YA MABADILIKO YA KATIBA, DAR ES SALAAMMAONI JUU YA MABADILIKO YA KATIBA Utangulizi Taasisi ya Tanzania International Fellowship Alumni Association (TIFPA) ni taasisi ya kiraia inayowakusanya wafaidika wa ufadhili wa kusoma shahada ya uzamili na uzamivu katika vyuo vikuu mbalimbali vya hapa  nchini na duniani koteTaasisi hii ina wanachama takribani 128 ambao wanafanya kazi sehemu mbalimbali hapa nchiniTIFPA kupitia ufadhili wa shirika mama la Ford Foundation-International Fellowship Program imeshiriki kikamilifu katika mjadala wa mabadiliko ya katiba kwa kufanya shughuli zifuatazo: kuichambua katiba ya sasa na kutayarisha vitabu viwili vinavyoelezea uchambuzi huo pamoja na mapendekezo ya TIFPA; kuelimisha na kuhamasisha jamii kupitia sanaa za maonyesho na muziki katika viwanja vya wazi kwenye wilaya za Temeke, Kinondoni,Ilala, Njombe, Nyamagana na HaiPia TIFPA imeendesha warsha kwa waandishi wa habari na asasi zingine za kiraia ili kuwawezesha kuelewa mchakato mzima wa mabadiliko ya KatibaPamoja na hayo TIFPA imeendelea kuhamasisha jamii kushiriki kikamilifu kwenye mchakato huu kupitia vyombo vya habari na wanachama wake ambao wamesambaa takribani nchi nzima bara na visiwaniMaoni na Mapendekezo  Uchaguzi wa Rais Ibara ya 41 (6) inatamka kuwa mgombea atatangazwa kuwa Rais iwapo tu amepata kura nyingi zaidi kuliko mgombea mwingine yeyoteChimbuko la ibara hii ni mabadiliko ya 13 ya Katiba ya Jamhuri ya Muungano 1977 yaliyofanyika mwaka  Lengo la ibara hii ni kuzuia uwezekano wa uchaguzi wa Rais kurudiwa tena jambo ambalo lingeleta gharama kubwa kwa nchiNi maoni yetu kuwa, utaratibu huu si mzuri kwa sababu unaweza kupelekea Rais kuchaguliwa kwa kura chache sana na bila ya kufikisha walau asilimia 50 ya kura zilizopigwaKwa kutumia utaratibu huu, Rais anayechaguliwa kwa namna hii anaweza kukosa uhalali (legitimacy) miongoni mwa wananchi na jambo ambalo linawezamfanya aonekane amewekwa na kundi/tabaka fulani kwa maslahi yao na si maslahi ya wananchi woteMAPENDEKEZO:  Ni vema Rais achaguliwe kwa wingi wa zaidi ya asilimia 50 ya kura zilizopigwaNa iwapo hakuna mgombea atakayepata zaidi ya nusu basi uchaguzi urudiwe mpaka mshindi apatikane kwa ushindi wa zaidi ya asilimi 50 za kura halaliIli kuondoa mashaka na manung’uniko wakati wa uchaguzi, ni vyema kuwe na Tume Huru ya Uchaguzi isiyopendelea upande wowote na inayofanya kazi zake kwa hakiNa ili kuonyesha taswira ya uhuru wa Tume ya Uchaguzi, wajumbe wa Tume ya Uchaguzi wasichaguliwe na Rais bali ziwe ni nafasi za kuomba na kuchaguliwa na Tume maalumu na kisha kuhakikiwa na Kamati ya Katiba na Sheria ya Bunge kisha kupigiwa kura na Bunge zima ili kupitishwa au kutopitishwa kushika madaraka hayoUkomo wa Urais kuwa miaka 10 tu   Ibara ya 40 (2) ya Katiba inaweka ukomo wa muda wa mtu yeyote kushika kiti cha Urais kuwa ni vipindi viwili tu vya miaka mitano mitanoIbara hii ni nzuri kwa kuwa inaweka misingi thabiti ya demokrasia kwa kuondoa uwezekano wa mtu mmoja kuhodhi madaraka na kuendesha nchi kiimla bila ya ukomoJambo hili limeiletea sifa kubwa nchi yetu ya Tanzania katika kanda ya Afrika mashariki, Afrika na dunia kwa ujumlaTanzania imekuwa mfano wa kuigwa kwa kutochezea kifungu hikiNi maoni yetu kuwa itafaa sana kuweka kipengele kinachokataza ibara hii na nyingine muhimu kutorekebishwa mpaka kupitia kura ya Maamuzi (referendum) ya watanzania wote wenye umri wa kupiga kuraMadaraka ya Rais wa Jamhuri ya Muungano Kwa muda mrefu mjadala wa mapungufu ya Katiba ya nchi yetu ya sasa umejikita katika ukweli kuwa Rais wa Jamhuri ya Muungano amepewa madaraka makubwa katika utawala wa nchiKaribu sura zote za Katiba ya sasa zinazungumzia madaraka ya Rais, na kama tutakavyoeleza hapo baadae vyombo ambavyo vinatakiwa viwe huru katika utendaji wake kama vile Tume ya Haki za Binadamu na Utawala Bora, Rais amekuwa akipewa mamlaka juu yao, kitu ambacho kinaingilia uhuru wa kutoa ‘maagizo’ au ‘amri’Aidha, hakuna chombo kinachofanya maamuzi bali maamuzi yote ya utawala wa nchi kikatiba hufanywa na Rais kwa kuwa hata Baraza la Mawaziri jukumu lake kikatiba ni kumshauri Rais tu ambaye Katiba ya Jamhuri ya Muungano inampa uhuru wa kutofuata ushauri wa chombo au mtu yeyoteKatika sura ya tatu, tumeeleza chimbuko la muundo huu kuwa ni Katiba ya Jamhuri ya muunganoKwa hiyo madaraka ya Rais inabidi ama yapunguzwe au katika kuyatumia madaraka yake Rais ashirikiane na vyombo vingine likiwemo Bunge katika kufanya maamuzi ya utawala na mustakabali wa Taifa letuMamlaka na Ushiriki wa Wananchi Uzoefu wa uandishi wa Katiba unaonyesha kuwa katika nchi nyingi za kidemokrasia Katiba huanza na utangulizi unaokiri kuwa mamlaka ya nchi yako kwa wananchi na kwamba madaraka yote ya umma yanatokana na watuLakini, Katiba ya Jamhuri ya Muungano wa Tanzania 1977, kutokana na kubadilishwa mara kwa mara na kutokuwashirikisha watu kikamilifu imeshindwa kutambua mamlaka ya wananchiAidha, kama ilivyoelezwa katika utangulizi wa kitabu cha uchambuzi makundi mbalimbali ya wananchi wameeleza kuwa ushiriki wa wananchi umekuwa mdogo katika historia ya uandishi wa Katiba tano (5) za nchi yetu kuanzia mwaka 1961 Tanganyika ilipopata Uhuru hadi mwaka 1977 ilipoandikwa Katiba ya “kudumu” ya Jamhuri ya Muungano wa TanzaniaUhalali wa Katiba unatokana na utashi ya wananchi kwa hiyo fursa aliyoitoa Rais wa Jamhuri ya Muungano wa Tanzania ya kuanzisha mchakato wa kuandika Katiba mpya ya Jamhuri ya Muungano ni fursa adhimu ya Serikali ya Tanzania, watu binafsi na makundi mbalimbali kushiriki kikamilifu katika kutoa maoni na kuandika Katiba mpya ya nchi yetuMgawanyo wa madaraka kati ya mihimili ya Dola yaani Serikali, Bunge na Mahakama Katika nchi za kidemokrasia uzoefu wa demokrasia unaonyesha kuwa madaraka ya dola ni lazima yagawanywe katika mihimili mitatu ya dolaMihimili hii ni Serikali kama mamlaka ya utendaji ambayo husimamia utekelezaji wa sheria na shughuli nyingine za kila siku za nchi; Bunge ambalo ni mamlaka ya kutunga sheria; na Mahakama ambayo ni mamlaka ya kutafsiri sheria na kutoa haki pale inapotokea kesi kati ya dola na mwananchi au mwananchi na mwananchi mwingineHistoria ya maendeleo ya Katiba katika Tanzania inaonyesha kuwa mabadiliko ya Katiba kutoka Katiba ya Uhuru kwenda Katiba ya Jamhuri mwaka 1962 yalisimika mfumo wa Katiba wa kuwa na Serikali inayoongozwa na Rais Mtendaji, Bunge na Mahakama lakini swala la kuwa na uwiano wa mwingiliano wa mamlaka kati ya mihimili ya dola liliachwaKwa hiyo kilichofanyika ni kujumlisha madaraka yaliyokuwa ya Gavana na yale ya Waziri Mkuu kuwa madaraka ya RaisKwa hiyo Rais akawa na madaraka makubwa sana na kudhoofisha mamlaka ya Bunge na MahakamaKutokana na uzoefu huu, ili kuimarisha demokrasia ni vyema katiba mpya ikaweka swala la mgawanyo wa madaraka (‘separation of powers’) na pia kuwepo na kuongeza dhana ya mwingiliano wa kusawazisha mambo katika mamlaka ya dola (‘checks and balance’)Hili litasaidia kupunguza athari za utawala wa Urais wa kifalme (‘Imperial Presidency’) kwa kuwa maamuzi ya kila mhimili wa dola yatakuwa yanahusisha kwa namna moja au nyingine ridhaa ya mhimili mwingineUzuri wa muingiliano wa mamlaka ni kuwa pale Rais anapofanya uteuzi wa viongozi kushika nafasi mbalimbali za kisera na kiutendaji kama vile mawaziri, mabalozi, majaji na wakuu wa vyombo vya dola uteuzi huo unajadiliwa kikamilifu na Bunge au Kamati ya Bunge kuhakikisha kweli mteule wa Rais anazo sifa stahiki na uwezo wa kushika madaraka yaoKama hana sifa Bunge linatengua uteuzi huo mara mojaAidha, Bunge linapotunga sheria Rais anakuwa na uwezo wa kura ya ‘veto’ lakini bila ya tishio ya kulivunja BungeNa pia Rais anakuwa na mamlaka ya kikatiba ya kutunga sheria (‘constitutionally granted law making powers’)Na vile vile ingawaje Rais anateua majaji wa Mahakama Kuu lakini Mahakama inakuwa na uwezo wa kupitia maamuzi ya Serikali na pia sheria zinazotungwa na Bunge na pale inapoona zinakinzana na Katiba kuamua kuwa maamuzi ya Serikali au sheria iliyotungwa na Bunge ni batiliMasuala ya Muungano Suala la Muungano wa Tanganyika na Zanzibar limeibua hisia tofauti na mjadala mrefu katika Nchi hiiNi ukweli kwamba pande zote za Muungano zina yale zinayoyaona yanafaa kujadiliwa ili kuboresha aina ya MuunganoMjadala huu inabidi ujadiliwe kiumakini na kila upande uwe huru kutoa maoni yake ili ile dhana ya wananchi kujiamlia aina ya utawala wautakao itimizweMapendekezo TIFPA inapendekeza kuwepo kwa serikali TATU: serikali ya Tanzania bara;serikali ya Tanzania Zanzibar; na serikali ya jamhuri ya muunganoserikali mbili za kwanza zinaweza kuongozwa na mawaziri wakuu (mmoja kila serikali) na ile ya muungano iwe na rais wa jamhuriBunge (Parliamentary Supremacy) Hiki ni chombo muhimu katika kudumisha demokrasiaChombo hiki ni wawakilishi wa wananchi ambao madaraka yote hutoka kwaoKatika nchi za kidemokrasia Bunge limewekwa juu ya mihimili mingine ya dolaKatika mfumo huu Bunge linapewa uwezo wa kuisimamia serikali kwa maana ya kwamba kupitisha bajeti na mipango mbalimbali ya maendeleo na kwa kutunga sheria zozote zile kwa mujibu wa KatibaDhana kubwa inayobebwa na mfumo huu ni kwamba wabunge ni wawakilishi wa wanachi katika mfumo wa demokrasia shirikishiKwa maana hiyo kwa kuwa wanachi ndio wenye madaraka juu ya wanavyotaka kuiendesha nchi yao basi chombo walichokipa madaraka kuwawakilisha ndicho pia kinapata uwezo wa kuwa juu ya mihimili mingineKwa misingi hiyo, tunapendekeza kuwepo kwa Bunge makini na lenye nguvu litakalochangia ipasavyo katika kuleta maendeleo ya nchiUhuru wa Mahakama (Independence of the Judiciary) Mahakama ni mhimili mwingine katika uendeshaji wa shughuli za dolaKazi kubwa ya Mahakama ni kutoa tafsiri ya sheria bila kushurutishwa, upendeleo, ama uogaIli Mahakama ifanye kazi zake kiufasaha basi yahitaji kuwa huruUhuru wa Mahakama ni dhana pana ambayo inabeba misingi mikubwa mitatuMosi, kwamba mahakimu na majaji ni lazima wawe na usalama wa kazi zao na sio kuwa na wasiwasi kwamba akitoa maamuzi kinzani na serikali basi kazi yake inapoteaPili, kwamba majaji ama mahakimu waweze kutoa tafsiri kwa kuzingatia utawala wa sheria na kanuni zilizowekwa na ama Mahakama zilizotangulia au sheria iliyotungwa na BungeTatu, kuwa Mahakama inapewa uwezo wa kuziangalia sheria zilizotungwa na Bunge na kuamua kama zimefuata kanuni na taratibu na vilevile kwamba hazipingani na KatibaHaki za Binadamu, Tume ya Utawala Bora na Haki za Binadamu na Maadili Haki za binadamu ni stahiki ama nafuu aipatayo mtu kwa sababu yeye ni binadamuNi za kitaifa na kimataifa na hazitegemei kuandikwa popote ili kupata uwezo wa kutekelezwaIngawa haki hizi kwa sasa zimeandikwa katika sheria za kitaifa na kimataifa, bado umuhimu wa zenyewe kuwepo bila kutegemea hayo maandishi ni mkubwaHaki hizi ni stahiki kwa kila binadamu bila kuangalia jinsi yake, kabila lake, utaifa wake, rangi yake, msimamo wake wa kisiasa,dini au mahusiano yakeNi muhimu kuelezea kwamba kwa kiasi kikubwa serikali na vyombo vyake ndio wavunjaji wakubwa wa haki za binadamuNi katika muktadha huu, umuhimu wa kuwepo chombo huru kinachofuatilia na kusimamia utekelezwaji wa haki za binadamu unaposisitizwaChombo hiki kinapaswa kuwa huru lakini pia kuwa na nyenzo za kutosha ili kutenda kazi zake kwa ufasahaPia kinahitaji kuheshimiwa maamuzi yake na hasa kwa upande wa serikali ili kuweza kukijengea heshima ndani ya jamiiKwa sasa mfumo wa tume ya haki za binadamu na utawala bora sio mzuri kiasi cha kwamba tunaweza kusema ni tume huru na inafanya kazi kwa ufasaha (rejea uchambuzi wetu sehemu ya sura ya sita)Usawa wa Jinsia Usawa wa kijinsia katika maendeleo ya taifa lolote ni swala mtambukaWanawake na wanaume ni wabia sawa katika shughuli za maendeleoKwa kulifahamu hilo ni vyema Katiba yetu ikaweka mkazo kwenye kuondoa kila aina ya ubaguzi, unyanyapaa, na au mfumo wowote kandamizi dhidi ya hasahasa wanawakeHili ni swala tete ambalo jamii ya kitanzania inabidi kulikubali na kulifanyia kazi kuanzia katika ngazi ya familia, ukoo, mtaa/kitongoji, kata, wilaya, mkoa na hadi nchi nzima kwa ujumla wakeHivyo basi mikakati mahususi kama vile upendeleo maalum katika vyombo vya maamuzi na uongozi ni vyema ikaendelea kuboreshwa kwa kuwekewa vigezo ambavyo havitaangalia idadi ya wanawake bali uwezo wao wa kutetea na kusimamia usawa wa kijinsia katika shughuli zao na hasahasa umuhimu wa kumwendeleza mwanamke mwenzao  Mfumo wa Urais au wa Kibunge Katika uchambuzi wetu tumeonyesha kwamba Katiba ya sasa inampatia Rais madaraka makubwa sanaTumeelezea pia kuwa hii inatokana na mfumo tuliorithi baada ya ukoloni pale tulipochanganyanga madaraka ya gavana na waziri mkuu na kuyaweka kwa RaisMfumo huu wa kumpa madaraka makubwa Rais bila ya kuangaliwa na chombo kingine ni hatari sio tu katika kustawisha demokrasia nchini bali pia katika maendeleo ya nchi kwa ujumlaUsimamizi na Utunzanji wa Rasilimali za Taifa Suala la usimamizi na utunzaji wa mali ya taifa ni suala nyeti na ni vyema likawemo ndani ya Katiba ili kuondoa vishawishi vya aina yeyote vinavyoweza kufanywa na kundi dogo kwa nia binafisi bila kujali masilahi ya taifaKatika sehemu hii Katiba ionyeshe na kuelezea bayana kuwa rasilimali za Taifa ni kwa ajili ya Watanzania wote na kila raia anayo haki ya kuuliza matumizi yake na uhuru wa kunufaika nazoArdhi na Mazingira Ardhi ndio rasilimali inayoanza kulitambulisha taifa na ndio chombo kimojawapo kinachofanya kuwepo kwa taifaHivyo ni vyema kuweka vipengele zaidi vinavyoonyesha dira na misingi ya kulinda na kutunza ardhi ya Tanzania ikiwa ni pamoja na kudumisha mazingira katika uhifadhi wa ardhi na rasilimali zilizomo ndani ya ardhiMgombea Binafsi Suala la mgombea binafsi limezuiliwa katika Katiba iliyopo sasa japokuwa limezua mjadala mrefu kwa taifa hiliKama tulivyoainisha katika uchambuzi wa Katiba iliyopo sasa, suala hili linapaswa kujadiliwa na kisha kuwekewa utaratibu katika Katiba ijayo ili kuondoa mashaka yaliyopo kwa wananchi na uhalisia wa demokrasiaMapendekezo  Katiba mpya iruhusu mgombea binafsi ili kuendana sawia na haki ya msingi ya kuchagua na kuchaguliwaHata hivyo ni bora pawepo na vigezo vya hali ya juu na wazi ili kupata mtu muadilifu/ muwajibikajiVigezo viwe vyenye nguvu ya kuhakikisha kuna udhibiti wa uadilifu na uwajibikaji kwa kila mgombea anayehitaji kugombea binafsiKwa mfano tunaweza kuwa na chombo huru cha kutathmini wagombea wote akiwamo mgombea binafsiIli Jamhuri ya Muungano iweze kupata viongozi waadilifu ni muhimu mtu yeyote anayetaka kugombea kuwa Rais wa Jamhuri ya Muungano awe hajatiwa hatiani kwa kosa lolote la jinai ambalo adhabu yake ni kifungo cha zaidi ya miaka miwiliAidha, sharti hili lisihusishe makosa ya kisiasaMadaraka ya Rais Tumeona ni vyema kudokeza kidogo madaraka ambayo Rais amepewa na Katiba iliyopo sasa ili kusaidia katika kujadili na kuchambua kama bado madaraka hayo yabaki mikononi mwa Rais au mengine yasiyokuwa na athari yaingizwe kwenye idara nyingine ili kumpunguzia Rais mzigo kiutendajiKwa kifupi yafuatayo ni baadhi tu ya madaraka ya Rais; Katika dola  Ndiye kiongozi wa Nchi na Amiri Jeshi wa Majeshi yetu ya TanzaniaNdiye anayemteua Waziri Mkuu pamoja na Mawaziri wengine woteNdiye Mwenyekiti wa Baraza la Mawaziri  Ndiye anayeteua watendaji wote wakuu wa serikali na idara zote kuu za serikali ikiwa ni pamoja na makatibu wakuu na manaibu wao, wakuu wa mikoa na wakuu wa wilayaAna uwezo wa kuwafukuza kazi Waziri Mkuu, Mawaziri na Manaibu Waziri, Makatibu Wakuu, Wakuu wa Mikoa na WilayaKatika Vyombo vya Usalama wa Dola  Ndiye mteuzi wa mkuu wa Majeshi ya Ulinzi na Usalama  Ni mteuzi Mkuu wa Majeshi ya Polisi na Magereza  Ni mteuzi wa Mkuu wa Usalama wa Taifa  Ni mteuzi mkuu wa Mkuu na wakurugenzi wa Taasisi ya Kuzuia na Kupambana na Rushwa  Katika Mahakama na vyombo vingine vya utoaji Haki  Ndiye mteuzi wa Jaji Mkuu na Majaji wengine wote wa Mahakama kuu  Ndiye mteuzi wa wasajili wote wa Mahakama kuu  Ndiye mteuzi na mkuu wa Makamishina wote wa Tume ya Haki za Binadamu na Utawala Bora  Ndiye mteuzi wa wajumbe wa Tume ya Utumishi wa Mahakama  Katika Bunge  Ndiye anayeridhia sheria kutumika  Ndiye sehemu ya pili ya Bunge katika sehemu zake kuu mbili  Anaouwezo wa kulivunja Bunge  Ndiye mteuzi wa Katibu wa Bunge  Ndiye mteuzi wa wabunge mpaka kumi  Katika Taasisi zingine Muhimu  Ndiye mteuzi na mkuu wa Makamishina wote wa Tume ya Maadili ya viongozi  Ndiye mteuzi na mkuu wa Mkaguzi Mkuu wa Fedha  Ndiye mteuzi wa mkuu na wakurugenzi wa Mamlaka ya kukusanya kodi  Ndiye mteuzi na mkuu wa Gavana na wakuu wengine wa taasisi za serikali kama vile Shirika la Umeme, Mamlaka ya Bandari, Shirika la Viwango la Taifa (TBS), nkNdiye mteuzi wa wakuu na wasimamizi wa vyombo vyote vinavyosimamia rasilimali za nchi kama vile madini na nishati, Hifadhi za taifa, nk  Ndiye mteuzi na mkuu wa wakuu wa Taasisi zingine kama vile wakuu wa vyuo vya serikali nk  HITIMISHO Tunapenda kuhitimisha kuwa sio mambo yote au kero zote za wananchi zinapaswa kuwemo ndani ya KatibaMambo mengine ambayo husumbua wananchi kama vile wizi au rushwa ni mambo ya uvunjanji wa sheria ambayo hupatiwa ufumbuzi na sheria husikaHata hivyo, msingi wa kuyazuia na kuyawekea sheria hutokana na misingi ambayo huwa ndani ya Katiba na ni miongoni mwa mambo ambayo yanatoa mwongozo thabiti kwa kufuata misingi ya KatibaKwa hali hii basi tunapenda kutoa rai kwa tume ya mabadiliko ya Katiba kuzingatia kwa ufasaha maoni yote yanayotolewa na Watanzania wa rika zote, fani zote, dini zote, makabila yote, wenye vyama vya siasa na wasio navyo na wale wote wenye mapenzi mema na nchi hiiPili tume ipime na kuzingatia kero mbalimbali zilizotolewa katika mchakato wa ukusanyaji maoni haya kwani japokuwa mengine yanaweza yasiwe mambo muhimu yanayowekwa katika katiba, bali tume ichambue kero hizo na katika taarifa yake ishauri ni jinsi gani ya kuweza kuendeleza mshikamano wa kitaifa ambao kwa siku za hivi karibuni tumeona ukianza kutiwa doaTunaitakia tume ya mabadiliko ya Katiba mafanikio mema: Mungu ibariki Afrika,Mungu ibariki TanzaniaMwenyekiti wa Kikundi Kazi: Butamo Philip, Wakili Mwenyekiti wa TIFPA: Charles Mkude, Wakili    