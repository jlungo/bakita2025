  MTANDAO WA MAENDELEO YA WATOTO  WADOGO TANZANIA  TANZANIA EARLY CHILDHOOD DEVELOPMENT NETWORK  (TECDEN)  KATIBA YA MWAKA 2008   Usuli.  KWA KUWA Mtandao wa Makuzi, Malezi na Maendeleo ya Watoto Wadogo Tanzania  ulizaliwa mnamo Desemba 2000, kufuatia mfululizo wa mikutano ya asasi za malezi ya  watoto wadogo ya kimaTaifa iliyojumuisha serikali na asasi zisizo za serikali ili kujadili  ushiriki wa Tanzania katika mpango wa Chuo Kikuu Huria sehemu ya chuo Kikuu cha  Victoria Canada (ECDVU) kuhusiana na Makuzi, Malezi na Maendeleo ya Watoto Wadogo.  KWA KUWA ushirikiano huu wa wadau wa taasisi za serikali na zisizo za serikali katika  Makuzi, Malezi na Maendeleo ya Watoto Wadogo ulibainisha malengo manane ambayo  yangeweza kusaidia Makuzi, Malezi na Maendeleo ya Watoto Wadogo Tanzania, mojawapo  ikiwa ni “kuanzisha na kuendeleza mtandao hai wa Makuzi, Malezi na Maendeleo ya Watoto  Wadogo kupitia muungano wenye nguvu wa asasi zinazojishughulisha na makuzi, Malezi na  Maendeleo ya Watoto Wadogo.  KWA KUWA kile kilichoanza kama kamati ya ushirikiano miongoni mwa taasisi kiligeuka  na kuundwa Mtandao wa Kitaifa usio rasmi wa Makuzi, Malezi na Maendeleo ya Watoto  Wadogo Tanzania ukiwashirikisha wadau kutoka serikalini na asasi zisizo za kiserikali.  KWA KUWA miongoni mwa malengo ya kuanzishwa kwake kwa wakati huo ilikuwa ni  kuimarisha mfumo wa kitaifa wa Makuzi, Malezi na Maendeleo ya Watoto Wadogo, kwa  kutandaa, kubadilishana taarifa, kukuza uelewa na utetezi kwa nia ya:   Kushawishi utekelezaji wa sera na mipango ya maendeleo.   Kuongoza harakati za Makuzi, Malezi na Maendeleo ya Watoto Wadogo   Kuchangia katika utengenezaji wa mitaala na mafunzo ya Makuzi, Malezi na  Maendeleo ya Watoto Wadogo.   Kuchangia katika kuzijengea uwezo asasi za kijamii (CBOs)   Kukuza uhusiano wa sekta mbalimbali   Kuchunguza, kutafiti, kutunza kumbukumbu na kusambaza taarifa.    Kufanya miradi ya majaribio ya ubunifu na usoefu wa asasi za kijamii kuhusu malezi,  makuzi na maendeleo ya mtoto, kutunza kumbukumbu za uzoefu huo na kusambaza  taarifa zake ili kushawishi ukuaji wa sekta kwa baadae.   Kuwa kiungo kwa sekta za kiwizara za mipango ya maendeleo.  KWA KUWA baadhi ya mafanikio ya Mtandao ni pamoja na:   Mwaka 2001 rasimu ys Tanzania ya Malezi, Makuzi Na Maendeleo Ya Watoto  Wadogovu ilikubaliwa na miongoni mwa shughuli za mwanzo za Mtandao ilikuwa ni  kupendekeza washiriki wanne katika mpango huo. Wote wanne walikubalika na  kuingizwa kwenye mpango huo.   Tarehe 5 Septemba 2001, ulifanikisha majadiliano yenye kichwa cha habari “kuelekea  njia ya pamoja kwa ajili ya, Makuzi, Malezi na Maendeleo ya Watoto Wadogo  Tanzania” yaliyohusisha wadau muhimu ikiwa ni pamoja wawakilishi wa ngazi za juu  toka wizara tatu zinazojihusisha na masuala ya Makuzi, Malezi na Maendeleo ya  Watoto Wadogo.   Desemba 2001 Wizara ya Maendeleo ya Jamii Jinsia na Watoto ilichukua uongozi  katika kuratibu masuala ya Makuzi, Malezi na Maendeleo ya Watoto Wadogo na hatua  hiyo iliungwa mkono na wanachama wa Mtandao wa Makuzi, Malezi na Maendeleo  ya Watoto Wadogo na kuifanya Wizara hii kuwa muitishaji wa mikutano kuhusiana na  masuala yaliyo chini ya mwavuli wa Mtandao.   Februari 2002:  - Kamati mpya ya kusaidia uratibu iliteuliwa ambayo ilijumuisha  wawakilishi wa ngazi za juu toka serikalini, sekta za afya, elimu, ustawi wa  jamii na maendeleo ya jamii pamoja na mashririka ya Umoja wa Mataifa  na asasi zisizo za kiserikali.  - Ujumbe wa kamati ya uratibu ulishiriki katika mkutano wa kikanda wa  Makuzi, Malezi na Maendeleo ya Watoto Wadogo uliofanyika Mombasa  na kudhaminiwa na Bernad Van Leer Foundation.    Agosti 2002 Wizara ya Elimu na Utamaduni ilipokuwa inatayarisha taarifa kwa ajili  ya mkutano wa MINEDAF VIII kuhusu maendeleo yaliyopatikana kwenye malengo  ya Elimu kwa Wote (EFA) Mtandao ulifanikiwa kushawishi mratibu wa EFA  kuungana na Mtandao wa Makuzi, Malezi na Maendeleo ya Watoto Wadogo katika  kukubaliana na ukweli kwamba Tanzania ilikuwa bado haijashughulikia lengo la  kwanza la EFA, malezi ya awali ya watoto na elimu.   Septemba 2002, mkutano wa wadau wa Makuzi, Malezi na Maendeleo ya Watoto  Wadogo na EFA ulifanyika na kuhudhuriwa na uwakilishi mpana kutoka sekta  mbalimbali na wadau wengine.  - Kikundi cha kazi Malezi, Makuzi na Maendeleo ya Watoto Wadogo EFA  kiliundwa kwa ajili ya kutayarisha mpango wa utekelezaji wa Makuzi,  Malezi na Maendeleo ya Watoto Wadogo.   Oktoba 2002:  - Ulifanikisha kufanyika kikao maalum wakati wa mkutano wa MNEDAF  VIII pamoja na kutengeneza nyenzo za ushawishi na mkakati kwa kutandaa  kimkoa, kitaifa na kimataifa.  - Kushiriki katika mkutano wa mipango wa mfuko wa elimu wa jumuia ya  madola (CEF), ambapo matokeo yake suala la Makuzi, Malezi na  Maendeleo ya Watoto Wadogo liliwekwa miongoni mwa vipaumbele.   Desemba 2002, kufanikishaji kufanyika kikao maalum cha Makuzi, Malezi na  Maendeleo ya Watoto Wadogo na ushawishi kwa njia nyingine katika MINEDAF    Februari 2003:  - Utayarishaji wa waraka wenye kichwa cha habari “Tanzania Kuelekea  Mpango wa Utekelezaji Makuzi, Malezi na Maendeleo ya Watoto Wadogo  na EFA 2003-2015” ulikamilika na kusambazwa kwa wadau kwa ajili ya  mrejesho.   - Wizara ya Maendeleo ya Jamii Jinsia na Watoto ilikubali kuteua kauli mbiu  ya Makuzi, Malezi na Maendeleo ya Watoto Wadogo wakati wa  maadhimisho ya sherehe ya siku ya mtoto wa Afrika ya mwaka    Juni 16, 2003 kauli mbiu ya siku ya mtoto wa Afrika “Malezi Bora ya Utotoni ni  Msingi kwa Maisha”, ilikubalika na asasi mbalimbali kama ni fursa ya utetezi nchini  kote.   June 24-25 2003- Mkutano wa Taifa wa Makuzi, Malezi na Maendeleo ya Watoto  Wadogo ulihudhuriwa na washiriki 83 kutoka sekta zenye kuhusiana na Makuzi,  Malezi na Maendeleo ya Watoto Wadogo, taasisi zisizo za kiserikali, pamoja na  washirika katika maendeleo, ya kitaifa na kimataifa. ulijadili muswada wenye kichwa  cha habari “Tanzania kuelekea Mpango wa Utekelezaji, Makuzi, Malezi na Maendeleo  ya Watoto Wadogo EFA 2003-2015’’   Mkutano huo ulikuwa ni tukio muhimu kwa Tanzania na ulifungua njia katika  ufuatiliaji wa kina kwa:  Kuteua kamati ya muda kutayarisha mapendekezo kwa ajili ya kamati ya  uratibu ya Mtandao na wanachama wake kuhusu:  - Kuratibu mitazamo tofauti iliyofungamanishwa Katika sekta mbali mbali  kuhusu Makuzi, Malezi na Maendeleo ya Watoto Wadogo Tanzania  - Kuunda Mtandao huru nje ya serikali lakini wenye uhusiano na serikali  kimkakati.  ii) Kuwa na sekretarieti yenye wanachama wa Mtandao kutoka Morogoro,  Mwanza, Moshi na Iringa ambao walikuwa mstari wa mbele Katika uanzishaji  wa mitandao ya Maendeleo ya Watoto Wadogo katika ngazi ya mkoa kwenye  sehemu zao ili kuhakikisha kuwa Mtandao una uwakilishi kutoka ngazi ya  jamii hadi Taifa.   Septemba 2003 maombi ya Mtandao wa Makuzi, Malezi na Maendeleo ya  Watoto Wadogo kwenye Mfuko wa Elimu ya Jumuiya ya Madola kuhusu  mpango mkakati wa Mtandao wa Makuzi, Malezi na Maendeleo ya Watoto   Wadogo hatua ya kwanza Septemba 2003 hadi Januari 2004 yalipitishwa.  Kipindi cha Mpango kilikuwa ni Septemba 2003 – Machi    Oktoba 2003 mfuko wa elimu wa Jumuiya ya Madola ulipitisha ufadhili wa  kikundi cha wanawake cha safina Morogoro kwa miezi miwili ili kupanga na  kusaidia kufanikisha mkutano wa zaidi ya washiriki 80, uliofanyika tarehe 11  had 12 Novemba na kupitisha kuanzishwa kwa Mtandao wa Makuzi, Malezi na  Maendeleo ya Watoto Wadogo Morogoro kama tawi la Mtandao wa kitaifa.   Februari 2004 tathmini ya hali ya Mtandao ilikamilishwa na ambayo ilitumika  kama hadidu za rejea Katika kikao cha kutafakari hali ya mtandao  kilichofanyika kuanzia tarehe 19 hadi 21 Februari.  KWA KUWA pamoja na mafanikio hayo, kuna changamoto zilizotanabaishwa ambazo  zinaweza kuhusishwa moja kwa moja na ile hali ya Mtandao kutokuwa rasmi. Nazo ni: -    Kutokuwa na njozi, utume, malengo, na maadili ya kiutendaji ya Mtandao    Kutokuwa na mfumo thabiti na madhubuti wa uongozi na utawala wenye  majukumu na wajibu unaoeleweka kwa;  Wanachama  Kamati ya kuratibu  Sekretarieti  Vikundi vya kazi.    Kutokuwa na uwiano wa uwakilishi wa wadau katika Makuzi, Malezi na  Maendeleo ya Watoto Wadogo kutoka ngazi ya jamii hadi Taifa.    Kutokuwepo kwa sekretarieti huru ya kudumu yenye kujitosheleza kiraslimali.    Ukosefu wa raslimali kugharamia shughuli mbalimbali za Mtandao.    Mtandao kutokuwa na hadhi kisheria.  Mkutano uliofanyika Juni 2003 kutafakari na kujadili mswada wa mpango wa utekelezaji  wa Makuzi, Malezi na Maendeleo ya Watoto Wadogo EFA wa Tanzania (2003-2015) pia  ulichukua fursa hiyo kutafakari hali ya Mtandao na hasa changamoto zilizoainishwa hapo   juu na jinsi ya kuuimarisha. Matokeo yake iliundwa kamati ya muda ishirikiane na kamati  ya uratibu iliyokuwepo wakati huo pamoja na Amani ECCD (ambayo ilikuwa ikikaimu  kazi za sekretarieti ya Mtandao) kutayarisha mapendekezo ya kuimarisha mifumo ya  uongozi na utawala ya Mtandao. Kuanzia hapo mikutano mingi na mashauriano  yalifanyika na kusababisha kuwepo kikao cha kutafakari Februari 19-21, 2004 kukusanya  na kutathmini masuala mbalimbali na uzoefu uliopatikana ili kufanikisha mpango wa  utekelezaji unaolenga kuundwa kwa Mtandao wa Makuzi, Malezi na Maendeleo ya  Watoto Wadogo wenye nguvu na usio tegemezi kwenye maamuzi pamoja na sekretarieti  iliyo huru. Na katiba hii ni matokeo ya kikao hicho.  KWA HIYO BASI KATIBA HII IMETUNGWA NA MTANDAO WA MALEZI,  MAKUZI NA MAENDELEO YA WATOTO WADOGO, kwa niaba ya wanachama wote  kwa madhumuni ya kujenga Mtandao na kuhakikisha kwamba Mtandao huo unaongozwa kwa  kufuata misingi ya demokrasia, haki na usawa.  IBARA YA KWANZA: Jina, nembo na anwani ya mtandao  Jina la Mtandao huu litakuwa “Mtandao wa Malezi, Makuzi na Maendeleo ya Watoto  Wadogo Tanzania” au kwa Kiingereza utaitwa “Tanzani Early Childhood  Development Network” au kwa kifupi utaitwa “TECDEN”.  Makao Makuu ya mtandao yatakuwa Dar es Salaam na utafanya shughuli zake nchi  nzima, Tanzania bara na Zanzibar.  Nembo  Mtandao utakuwa na nembo ya kuutambulisha.  Nembo ya mtandao itaonesha ramani ya Tanzania, picha ya mtoto mdogo na jina la  mtandao  Nembo hiyo itatumika kwenye karatasi za barua na nyaraka nyingine za Mtandao,  Nembo ya mtandao itatumika katika ngazi zote za Taifa na Mikoa.  : Lakiri   Kutakuwa na lakiri ya Mtandao itakayokuwa na jina la “Mtandao wa Malezi, Makuzi na  Maendeleo ya Watoto Wadogo Tanzania” likiwa limeandikwa kwa herufi kubwa na  itakuwa na nembo inayoutambulisha Mtandao.  Lakiri hiyo itakuwa na umbile la duara na itapigwa kwenye nyaraka zote za kisheria mbele  ya mwenyekiti wa kamati Elekezi ya Taifa au makamu wake na mjumbe mmoja wa  kamati Elekezi ya Taifa.  IBARA YA PILI: Tafsiri ya Maneno  Katika katiba hii, isipokuwa itakapoelezwa vingenevyo, manaeno yafuatayo  yatatafsiriwa kama ifuatavyo:  Mtandao ni Mtandao wa Makuzi, Malezi na Maendeleo ya Watoto Wadogo  Tanzania  Mtoto ni mtoto wa mwanadamu kuanzia mimba hadi umri wa miaka nane (0-8)  Serikali ni Serikali ya Jamhuri ya Muungano wa Tanzania na Serikali ya  Mapinduzi ya Zanzibar katika ngazi zake zote.  Zanzibar ni visiwa vya Unguja na Pemba pamoja na visiwa vidogo  vinavyovizunguka visiwa hivyo.  Maendeleo ya mtoto ni huduma zote zinazolenga kumuendeleza mtoto katika  kupata haki zake za kuishi, kulindwa, kupata malezi, kupendwa, uchangamshi,  ushirki na elimu ya awali ili kumuhakikishia makuzi bora tangu mimba hadi  miaka minane (0-8).  Mkoa ni sehemu ya eneo la nchi kama inavyotafsiriwa na serikali.  TECDEN (Tanzania Early Childhood Development Network) Mtandao wa  Malezi Makuzi na Maendeleo ya Watoto Wadogo.  MKUKUTA- Mkakati wa Kukuza na Kupunguza Umaskini Tanzania.   IBARA YA TATU: Uwepo wa kisheria.  Mtandao wa Malezi, Makuzi na Maendeleo ya Watoto Wadogo Tanzania (TECDEN)  Ulisajiriwa rasmi tarehe 30 June, 2004 na msajili wa mashirika wa Wizara ya Mambo ya  Ndani ya Nchi chini ya sheria ya asasi za jamii (Societies Ordinance) ya Mwaka   Mtandao una mamlaka ya:  Kumiliki mali zisizohamishika na zinazohamishika.  Kushitaki na kushitakiwa kwa mujibu wa sheria za nchi.  Kuingia mikataba  Kuhawilisha mali chakavu.  Kutafuta na kupokea misaada kutoka ndani na nje ya nchi.  Kutoa huduma bila faida  IBARA YA NNE: Walengwa  Walengwa wakuu wa mtandao ni watoto wote wa Tanzania tangu mimba hadi  umri wa miaka minane.  Wadau wote wa malezi, makuzi na maendeleo ya mtoto kabla ya mimba hadi  umri wa miaka minane.  IBARA YA TANO: Dira, Dhamira na Malengo ya mtandao.  1.0: Dira  Dira ya mtandao ni kuwa na Tanzania yenye watoto wanaopatiwa huduma bora za  makuzi, malezi na maendeleo kwa ujumla wake.  : Dhamira  Mtandao umedhamiria kufikia dira yake kwa kuhakikisha kuwa wanachama wote wa  Mtandao wanafanya kazi kwa kushirikiana na wadau wengine ili kuendeleza mkabala   wa kuunganisha sekta zote husika ambazo zinatilia mkazo maendeleo jumui ya mtoto na  ambazo zinaakisi haki na sauti za watoto wadogo katika masuala yanayowahusu.  : Lengo Kuu  Lengo kuu la mtandao huu ni kujenga mazingira bora yatakayo imarisha uwezo wa  wanachama katika ngazi zote ili waweze kushiriki kikamilifu katika michakato muhimu  ya uandaajisera na utekelezaji mipango jumui ya maendeleo ya watoto ili kuwa na sauti  ya pamoja.  Malengo Mahsusi  Mtandao una malengo mahususi yafuatayo:  Kuwahamasisha wadau juu ya umuhimu wa mkabala jumui katika maendeleo ya  mtoto.  ii) Kutafuta raslimali watu, vifaa na fedha kwa ajili ya kuendeleza na kuboresha  maendeleo ya watoto wadogo.  iii) Kuendeleza na kujenga uwezo wa wanachama wa mtandao wanaojishughulisha  kikamilifu na masuala ya malezi, makuzi na maendeleo ya watoto.  iv) Kujenga utamaduni madhubuti wa upashanaji na ubadilishanaji taarifa  zinazohusu masuala ya malezi, makuzi na maendeleo ya watoto katika ngazi  zote.  Kurahisisha kuwepo kwa mtiririko wa mawasiliano ya haraka na madhubuti  miongoni mwa wanachama wa mtandao katika ngazi zote.  vi) Kuwa mstari wa mbele katika kushawishi mabadiliko ya sera, miongozo na  sheria zinazohusu haki na maendeleo ya watoto wadogo kwa kushiriki kikamilifu  katika ushawishi na utetezi.  vii) Kutoa mapendekezo, kufanya na/au kuwezesha kufanyika tafiti na uchambuzi  juu ya masuala yanayohusu malezi, makuzi na maendeleo ya watoto kwa nia ya  kusambaza na/au kuhifadhi taarifa.  viii) Kushirikiana na mitandao mingine inayojishughulisha na masuala ya malezi,  makuzi na maendeleo ya watoto katika ngazi ya kikanda, kibara na kimataifa.   ix) Kuhamasisha malezi bora ya kijamii.  IBARA YA SITA: Uanachama (Aina, sifa, ukomo, kusita, kusitishwa)  : Aina za uanachama  Mtandao utakuwa na wanachama wa aina mbili zifuatazo:  : Uanachama wa Asasi/jumuiya/ mashirika  Unachama wa heshima  Sifa za uanachama  Sifa za uanachama zitatofuatiana kulingana na uanachama wenyewe  Uanachama wa Asasi /jumuiya/mashirika.  Asasi, jumuiya au mashirika yoyote ya kitaifa itakuwa mwanachama wa mtandao kama  itakuwa na sifa zifuatazo:  Kuthibitisha uwepo wake kisheria, anwani na mahali ofisi ilipo.  Kujishughulisha kikamilifu na kazi za malezi, makuzi na maendeleo ya watoto  wadogo.  Kuthibitisha kwamba asasi inajishughulisha kwa dhati na maswala ya watoto wadogo.  Kutojishughulisha na masuala ya kisiasa,  Kutokuwa mshirika wa chama chochote cha siasa.  Kutambuliwa na kukubalika na jamii ilipo/inapofanya kazi.  Kuwa tayari kuheshimu na kufuata katiba ya Mtandao  Uanachama wa heshima  Uanachama huu atatunukiwa mtu binafsi kutokana na mambo yafuatayo:  Awe ni mtu mwenye kupenda na kuguswa na masuala ya watoto wadogo.  Awe anakubalika na kuheshimika katika Jamii.  Awe tayari kukubali malengo madhumuni ya Katiba hii.   Awe ameonyesha nia ya kuusaidia Mtandao kufikia Malengo yake kama  yalivyoainishwa katika katiba hii.  : Utaratibu wa Maombi ya Uanachama  Wanachama wa asasi, jumuiya na mashirika ya kitaifa watalazimika kujaza fomu za  kujiunga na mtandao zitakazotolewa na kuziwasilisha kwa Kamati Elekezi katika  ngazi husika.  Kuwa mwanachana wa mitandao ya Mikoa wanamotoka ilimradi wanatimzia masharti  yote ya uanachama wao katika ngazi husika.  : Wajibu na Haki za Wanachama  : Wajibu  Kila mwanachama wa Mtandao atakuwa na majukumu ya kufanya ili kuuwezesha  mtandao kutimiza madhumuni yake kama ifuatavyo:  Kulipa kiingilio na ada ya kila mwaka na michango mingine yoyote itakayoamuliwa  na mkutano mkuu.  Kulipa michango mingine yoyote kama itakavyoamuliwa na ngazi husika.  Kuheshimu na kulinda katiba na kutekeleza kwa ukamilifu kanuni na/au miongozo  mbali mbali kama itakavyotolewa na mamlaka husika,  Kujenga mtandao na kuendeleza ufanisi na ustawi wake kwa:  Kuwa na ushiriki hai katika mikutano mbali mbali na kujituma kwa dhati  katika ufuatiliaji na utekelezaji wa shughuli anuai za mtandao,  Kushiriki kwa dhati katika kudumisha mawasiliano ya pande mbili na  ubadilishaji habari na wanachama wengine wa mtandao katika ngazi mbali  mbali,  Kushiriki kikamilifu katika kazi za pamoja za mtandao kama vile vikundi  vya kazi maalumu, na shughuli nyinginezo kama zitavyokuwa zimejitokeza  katika mpango mkakati utakaoandaliwa.   : Haki  Kila mwanachama wa Mtandao atakuwa na haki zifuatazo:  Kupatiwa taarifa zote juu ya Mtandao,  Kupiga na kupigiwa kura katika ngazi husika,  Kusikilizwa kwenye shauri lolote husika na kuheshimiwa,  Kushiriki kwenye suala/mkutano wowote unaomhusu,  Kujengewa uwezo kwa manufaa ya mtandao pale inapowezekana.  Kutoingiliwa kati kwa masuala yake ya ndani au ya asasi yake.  Kukata rufaa kwenye ngazi husika.  : KUKOMANAKUREJESHEWAUANACHAMA  : KUKOMA UANACHAMA  Uanachama kwenye Mtandao utakoma kukitokea chochote kilichotajwa hapa chini  kulingana na aina ya uanachama:  Kifo kwa mwanachama wa heshima.  Kichaa cha kudumu kilichothibitishwa kisheria kwa mwanachama mmoja mmoja kwa  wanachama wa heshima.  Kutolipa ada ya mwaka ya uanachama kwa miaka miwili mfululizo.  Kutohudhuria bila udhuru mikutano mitatu mfuliulizo ya kikatiba au shughuli nyingine  zilizotolewa katika ngazi zote.  Kutenguliwa na/au kukoma usajili wa asasi, jumuiya na mashirika  Kujitoa kwa maandishi; na/au,  Kufukuzwa/kuachishwa kwa maandishi kutokana na mwenendo usiofaa kulingana na  Katiba.  Taasisi/asasi/shirika ikibadilika jina na shughuli zake mbali na zile zilizotajwa wakati  wa usajiri.   : Kurejeshewa Uanachama  Mwanachama yeyote ambaye uanachama wake utakoma kwa mujibu wa kifungu 3.1  (iii,iv na   atarejeshewa uanachama wake endapo tu:  Sababu zake kwa maandishi za kwa nini anataka kujiunga tena na mtandao  zitajadiliwa na kukubaliwa na mkutano mkuu wa mtandao katika ngazi  husika,  Atakubaliana na kutekeleza masharti yoyote yatakayotolewa na mkutano  mkuu kwa kutegemea sababu za kuachishwa kwake.  Mwanachama yeyote ambaye uanachama wake utakuwa umekoma kwa mujibu wa  kifungu 3.1   atarejeshewa uanachama wake baada ya:  Kutimiza kifungu   na   hapo juu,  Atamaliza kipindi cha uchunguzi wa mwaka mmoja cha uanachama wa  muda bila kufanya makosa.  Mwanachama yeyote ambaye uanachama wake utakoma kwa mujibu wa kifungu 3.1    cha katiba hii atarejeshewa uanachama baada ya kutimiza masharti ya kifungu  kidogo   cha 3.2 (  hapo juu.  IBARA YA SABA: Muundo wa Mtandao (Mkutano mkuu, Kamati  Elekezi, Sekretariati)  Mtandao utakuwa na ngazi tatu dhahiri za mamlaka katika uhusiano, umiliki na kazi:  Mkutano Mkuu wa Taifa  Hiki kitakuwa ni chombo chenye mamlaka ya juu kabisa kwenye Mtandao chenye  uamuzi wa mwisho katika masuala yote yanayouhusu mtandao.  Utakasimu baadhi ya mamlaka yake kwa Kamati Elekezi ya Taifa kwa masuala  yanayohitaji maamuzi na utekelezaji wa haraka.  : Wajumbe wa Mkutano Mkuu wa Taifa  Mkutano Mkuu wa Taifa utakuwa na wajumbe wafuatao:   Wajumbe wote wa Kamati Elekezi ya Taifa,  Wawakilishi wawili kutoka kila mtandao hai wa Mkoa kwa miaka mitatu mfululizo.  Wageni waalikwa kutoka serikalini, mashirika ya maendeleo n.k kama itakavyoamuliwa  na Kamati Elekezi ya Taifa.  : Kazi za Mkutano Mkuu wa Taifa  Mkutano Mkuu wa Taifa utakuwa na kazi kuu zifuatazo:  Kupitia na kuthibitisha taarifa za fedha na hesabu za mtandao katika ngazi husika,  zilizokaguliwa  Kupitia, kuthibitisha na kupitisha sera, mipango mkakati na bajeti,  Kuthibitisha katiba na marekebisho yatakayofanywa baada ya hapo,  Kuthibitisha na/au kusitisha wanachama wa Mtandao kwenye ngazi ya kitaifa,  kuthibitisha wanachama wa mikoa mpya iliyokamilisha sifa za kujinga na mtandao.  Kuthibitisha na kusitisha wajumbe wa Kamati Elekezi ya Taifa,  Kupanga viingilio, ada na michango mbalimbali.  Kupokea mapendekezo na maoni kutoka kwenye mtandao ngazi za mikoa kuyajadili na  kuyatolea maamuzi.  Kumchagua Mwenyekiti wa kusimamia uchaguzi mkuu  Kumchagua Mwenyekiti wa TECDEN Taifa na makamu wake pamoja na wajumbe wa  Kamati Elekezi ya Taifa watakaodumu kwa miaka mitatu  : Kamati Elekezi ya Taifa  Hiki ndicho kitakachokuwa chombo cha uElekezi cha Mtandao ngazi ya Taifa.  Itawakilisha makundi mbalimbali ya uanachama wa Mtandao.  Kwa kadiri inavyowezekana, ujumbe wa kamati Elekezi ya Taifa utazingatia usawa wa  jinsia.  Itakasimu mamlaka yake ya kazi za kila siku kwa sekretarieti ya Taifa  : Sifa/vigezo vya Ujumbe wa KamatiElekezi ya Taifa   Wajumbe wa kamati hii watapendekezwa na matawi wanachama. Wajumbe walioteuliwa  watatakiwa kuchaguliwa kwa kura na kuthibitishwa na Mkutano Mkuu wa Taifa kuwa katika  nafasi hiyo kwa miaka mitatu. Wajumbe wanaweza kuchaguliwa tena lakini si kwa zaidi ya  vipindi viwili mfululizo. Ili mtu achaguliwe kuwa mjumbe kwa Kamati hii ni lazima:  Awe na/au utaalamu/ujuzi/uzoefu katika maeneo ya malezi, makuzi na maendeleo ya  mtoto ikiwa ni pamoja na elimu, afya na lishe, , haki za watoto, uchangamshi na  michezo, pamoja na uelewa wa masuala mtambuka.  Awe anatoka katika asasi/shirika/taasisi mwanachama inayotekeleza masuala ya  malezi makuzi na maendeleo ya watoto wadogo mwenye uwezo wa kufanya maamuzi.  Awe na uwezo wa kushauri, kuchangia maamuzi kwa uhuru na hata kuchangia  maendeleo ya mtandao wake bila kushinikizwa na mwajiri au asasi anayotoka  Awe na uwezo wa ushawishi na utetezi na moyo wa kujitolea katika masuala ya  malezi makuzi na maendeleo ya awali ya mtoto mdogo kama yalivyotajwa katika  ibara ya 2.1  ,  Awe na mifano halisi ya ushiriki hai katika masuala ya malezi makuzi na maendeleo  ya mtoto mdogo, kwenye ngazi ya taifa na kijamii.  Awe na moyo wa kuchangia, kujitolea na utayari wa kufanya kazi kwa bidii na kwa  muda mrefu  Awe na uwezo wa kuongea na kuandika Kiswahili na/au Kiingereza kwa ufasaha.  Atambuliwe na mwajiri wake kuwa katika Kamati Elekezi ya Taifa.  Awe na ufahamu wa kutosha kuhusu katiba ya mtandao  : Wajumbe wa Kamati Elekezi ya Taifa  Kamati Elekezi ya Taifa itakuwa na wajumbe wafuatao:  Wajumbe saba   wenye uwezo wa kupiga kura kupitisha maamuzi watakaochaguliwa  na Mkutano Mkuu wa Mtandao Taifa kwa kuzingatia demokrasia. Kati ya wajumbe hao  wawepo wajumbe wasiopungua wawili kutoka Zanzibar  Mratibu wa Sekretariati ya Taifa   Wajumbe waalikwa kutegemeana na umuhimu  : Kazi za Kamati Elekezi ya Taifa  Itafanya kazi zote za Mtandao kwa niaba ya Mkutano Mkuu wa Taifa na itawajibika  kwake,  Itakuwa na mamlaka ya kuajiri na kutengua ajira za watumishi wa sekretatiati  yaTaifa.  Kamati Elekezi itafanya kazi chini ya Mwenyekiti au Makamu wake ambao  watachaguliwa na Mkutano Mkuu wa Taifa.  Kuongoza katika uandaaji wa mipango mkakati katika ngazi ya Taifa  Kuchambua kwa kina mipango ya muda mrefu, miradi na bajeti za mtandao na  kuziwasilisha kwenye Mkutano Mkuu kwa uthibitisho.  Kupitia na kuhakiki taarifa mbalimbali za fedha na hesabu zilizokaguliwa kabla ya  kuziwasilisha kwenye Mkutano Mkuu wa Taifa kwa uthibitisho na kuhakikisha  miongozo iliyotolewa inafuatwa na Mtandao.  Kupanga na kurekebisha viwango vya ada ya kiingilio na uanachama za kila mwaka  na kuziwasilisha kwenye Mkutano Mkuu wa Taifa kwa kujadiliwa na kupitishwa.  Kujadili na kupitisha mipango ya Taifa ya muda mfupi, miradi na bajeti kwa ajili ya  utekelezaji.  Kufuatilia, kusimamia na kusaidia utekelezaji wa mipango, miradi na shughuli za  Mtandao ngazi ya Taifa.  Kupokea na kupitia maombi ya wanachama wapya yatakayowasilishwa na mitandao  ya mikoa na kutoa uanachama wa muda wakati wa kusubiri uthibitisho wa Mkutano  Mkuu,  Kupitia sera, kanuni na taratibu zinazohusu masuala mbalimbali ya Mtandao na  kuziwasilisha kwenye Mkutano Mkuu wa Taifa kwa uthibitisho.  Kuteua na kuthibitisha wakaguzi wa mahesabu wa Mtandao ngazi ya Taifa,   Kusaidia uundwaji wa vikundi vya kitaalam vya utekelezaji kutoka miongoni mwa  wanachama wa Mtandao kwa kuzingatia suala mahsusi kama litakalovyojitokeza  katika mpango mkakati wa mtandao au suala lolote jingine kama itakavyoonekana  inafaa na kutengeneza hadidu za rejea kwa kila kikundi katika ngazi ya Taifa.  Kutafuta raslimali kwa ajili ya utekelezaji wa shughuli zote za Mtandao.  Kuwezesha kuwepo kwa mpango wa kujenga uwezo wa wanachama wote katika ngazi  mbali mbali za Mtandao ili kutekeleza kwa ufanisi dira, dhamira na malengo ya  mtandao na mipango mkakati mahsusi,  Kuongoza ushiriki hai wa mtandao katika michakato jumui ya kiTaifa kuhusu:  Sera, miongozo na sheria zinazohusu maendeleo ya mtoto mdogo,  Kufanya utetezi na ushawishi kwa serikali na wahisani  Utafutaji wa rasilimali kwa ajili ya mtandao na shughuli za malezi, makuzi na  maendeleo ya watoto wadogo kwa ujumla.  Kubaini na kutekeleza masuala yanayohitaji ushauri (kuajiri washauri, kupitia na  kuthibitisha taarifa zao) katika ngazi ya Taifa,  Kuwa na jukumu la msingi katika utafiti, uchambuzi, usambazaji habari na hifadhi ya  nyaraka na kuanzisha kitengo cha habari,  Kuwezesha ushiriki hai wa wanachama wa Mtandao kwenye ngazi zote, kwa  kuanzisha utaratibu wa mawasiliano ya pande mbili na upashanaji habari.  Kujaza nafasi za Kamati Elekezi ya Taifa zitakazoachwa wazi kwa niaba ya Mkutano  Mkuu.  : Sekretarieti ya Taifa  Hiki kitakuwa chombo cha kusaidia uratibu wa utekelezaji wa shughuli za Mtandao  zitakazofanywa na wanachama wote na kitawajibika kwa Kamati Elekezi ya Taifa,  Itaongozwa na Mratibu mwenye ujuzi na uzoefu katika masuala ya malezi,makuzi na  maendeleo ya watoto wadogo, kutandaa na ushirikiano wa kisekta katika ngazi zote  pamoja na ujuzi na uzoefu katika uongozi   Mratibu atasaidiwa kazi zake na wakuu wa vitengo watakaoajiriwa kulingana na mahitaji  na uwezo wa mtandao.  Mratibu atakuwa pia ndiye Katibu wa Kamati Elekezi ya Taifa pamoja na mkutano mkuu  wa Taifa asiye na haki ya kupiga kura,  Maafisa wote wa sekretarieti ya Taifa watalipwa mishahara kulingana na utaalamu wao.  Kazi za Sekretarieti ya Taifa  Sekretarieti ya Taifa itafanya kazi zifuatazo:  Kuunganisha wanachama walio kwenye ngazi zinazofanana na ngazi zinazotofautiana  na kuwezesha mawasiliano ili kurahisisha mtiririko wa habari miongoni mwa mitandao  ya mikoa na wa Taifa,  Kubuni na kuandaa mipango mkakati, programu na miradi ya kitaifa itakayowasilishwa  kwenye Kamati Elekezi ya Taifa kwa ajili ya ushauri, kuboreshwa na kuwasilishwa  kwenye Mkutano Mkuu wa Taifa ili kupitishwa na kuthibitishwa,  Kutayarisha taarifa za fedha za benki kwa ajili ya ukaguzi na kuziwasilisha kwenye  Kamati Elekezi ya Taifa ili kuzipitia, kuzichambua na kuziwasilisha kwenye Mkutano  Mkuu wa Taifa kwa uthibitisho,  Kusimamia sera, taratibu na kanuni zinazohusu masuala mbalimbali ya Mtandao (ikiwa  ni pamoja na fedha) na kuziwasilisha kwenye Kamati Elekezi ya Taifa kwa uchambuzi  na kupelekwa mbele ya Mkutano Mkuu wa Taifa kwa ajili kuthibitishwa.  Kutekeleza mipango ya kila mwaka na mingineyo, programu na miradi/huduma kama  itakavyoamuliwa,  Kutengeneza bajeti na kusimamia fedha za utekelezaji wa shughuli za kila siku za  mtandao. ,  Kuandika na kuziweka pamoja taarifa kutoka mitandao ya mkoa na Taifa kwa ajili ya  kuzihifadhi na kuweka kumbukumbu,  Kusimamia na kukagua fedha na vifaa vyote vya mtandao ngazi ya Taifa,   Kuitisha vikao vyote vya kamati Elekezi ya Taifa na Mikutano Mikuu ya Taifa baada ya  kupokea maelekezo kutoka kwa mwenyekiti wa Kamati Elekezi ya Taifa na pia kutunza  mihutasari, taarifa na nyaraka zote,  Kuhakikisha kwamba raslimali zote za Mtandao zinasimamiwa na kutumiwa ipasavyo  kulingana na sera, kanuni na taratibu za Mtandao,  Kuhakikisha kuwa vitabu vyote vya hesabu vya Mtandao kwenye ngazi ya Taifa  vinatunzwa ipasavyo.  : Mkutano Mkuu wa Mkoa  Hiki kitakuwa ni chombo chenye mamlaka ya juu kabisa kwenye Mtandao ngazi ya  mkoa na chenye uamuzi wa mwisho katika masuala yote ya mtandao katika ngazi  hiyo.  Utakasimu baadhi ya mamlaka yake kwa Kamati Elekezi ya mkoa kwa masuala  yanayohitaji maamuzi na utekelezaji wa haraka.  : Wajumbe wa Mkutano wa Mkoa  Ujumbe wa Mkutano Mkuu wa Mkoa utakuwa wazi kwa:-  Mtu yeyote ambaye anaweza akawa mzazi, mtu mashuhuri, mfanyabiashara, n.k. mkaazi  wa mkoa husika baada ya kutimiza ibara 2.1 (  – ( , 2.4 na 2.5 za katiba hii,  Asasi au shirika lolote lililopo katika mkoa husika baada ya kutimiza ibara ya 2.1 na  za katiba hii.  Mwakilishi wa kitengo/idara/kurugenzi yoyote ya serikali katika ngazi ya mkoa kama  itakavyoamriwa na Kamati Elekezi ya Mkoa.  : Kazi za Mkutano Mkuu wa Mkoa  Mkutano Mkuu wa Mkoa utakuwa na kazi kuu zifuatazo:  Kupitia na kuthibitisha taarifa za fedha na hesabu zilizokaguliwa katika ngazi ya mkoa,  Kupitia, kuthibitisha na kupitisha sera, mipango mkakati na bajeti ya mkoa,  Kupendekeza kwa mkutano mkuu wa Taifa marekebisho yoyote ya katiba utakayoona  ya lazima,   Kuthibitisha na kusitisha wanachama wa Mtandao kwenye ngazi ya mkoa,  Kuchagua na kusitisha wajumbe wa Kamati Elekezi ya mkoa,  Kuchagua wajumbe wawili wa kuwakiisha mkoa katika mkutano mkuu wa Taifa kwa  kipindi cha miaka mitatu.  : Kamati Elekezi ya Mkoa  Hiki ndicho kitakachokuwa chombo cha uElekezi cha Mtandao ngazi ya mkoa,  Itafanya kazi zote za Mtandao ngazi ya mkoa kwa niaba ya Mkutano Mkuu wa mkoa na  itawajibika kwake,  Itakasimu baadhi ya mamlaka yake hasa kuhusiana na kazi za kila siku kwa sekretarieti  ya mkoa,  Itawakilisha makundi mbalimbali ya uanachama wa Mtandao katika mkoa,  Kwa kadiri inavyowezekana, ujumbe wa Kamati Elekezi ya mkoa itazingatia usawa wa  jinsia.  : Sifa/vigezo vya Ujumbe wa Kamati Elekezi ya Mkoa  Wajumbe wa Kamati hii watachaguliwa na Mkutano Mkuu wa mkoa na kushika hiyo ya  uongozi kwa miaka mitatu na wanaweza kuchaguliwa tena lakini si kwa zaidi ya vipindi  viwili mfululizo. Ili mtu achaguliwe kuwa mjumbe kwa Kamati hii ni lazima:  Aonyeshe utaalamu na/au ujuzi kwenye mmojawapo au maeneo yote makuu ya Malezi,  Makuzi na Maendeleo ya Watoto Wadogo kama malezi ya watoto, utambuzi na  urekebishaji wa mapema wa watoto wenye mahitaji maalumu, lishe, usafi wa mazingira,  afya, uchangamshaji, michezo na elimu ya awali, VVU/UKIMWI.  Awe na uwezo wa ushawishi na utetezi na moyo wa kujituma katika masuala ya  Malezi,Makuzi na Maendeleo ya Watoto Wadogo mkoani,  Awe na mifano halisi ya ushiriki hai katika masuala ya Malezi, Makuzi na Maendeleo  ya Watoto Wadogo kwenye ngazi mbalimbali, k.m. uundaji sera na utekelezaji,  uwezeshaji, n.k.  Awe na moyo wa kujitolea na awe tayari kufanya kazi kwa bidii na kwa muda mrefu   Itafaa zaidi akiwa na uwezo wa kuongea Kiingereza na Kiswahili kwa ufasaha.  Awe na kibali na kutambuliwa na mwajiri wake kuwa anashiriki katika Kamati Elekezi  ya mkoa; na kazi za Kamati Elekezi hiyo ziingizwe kwenye majukumu yake ya kazi.  : Wajumbe wa Kamati Elekezi ya Mkoa  Kamati Elekezi ya mkoa itakuwa na wajumbe wafuatao:  Wajumbe wasiozidi saba   wenye uwezo wa kupiga kura wanaotokana na  mashirika/asasi zinazojishughulisha na kazi za malezi, makuzi ya watoto wadogo katika  mkoa husika watakaochaguliwa na Mkutano Mkuu wa Mkoa kidemokrasia. Aidha  uchaguzi wa wajumbe uzingatie uwiano wa kijinsia.  Mratibu wa Sekretariati ya Mkoa  Wajumbe waalikwa  : Kazi za Kamati Elekezi ya Mkoa  Kamati Elekezi ya mkoa yoyote itafanya kazi zifuatazo:  Kuifanya sauti ya familia, jamii na wadau wa malezi,makuzi na maendeleo ya watoto  wadogo mkoani isikike katika ngazi zote za upangaji na ugawanyaji rasilimali katika  masuala ya malezi,makuzi na maendeleo ya watoto wadogo,  Kuunganisha watoto, familia na jamii katika kata na mkoa juu ya masuala anuai ya  malezi,makuzi na maendeleo ya watoto wadogo,  Kuweka utaratibu wa kurahisisha mawasiliano na upashanaji habari, ushauri au  mazungumzo ya moja kwa moja miongoni mwa wanachama kwa kufuata mfumo wa  mawasiliano ulio rasmi na usio rasmi,  Kuwawezesha wanchama kuwa na ushiriki hai katika mikutano, warsha, n.k. katika  mkoa, kata na kijiji,  Kuanzisha na kushawishi masuala/huduma za malezi, makuzi na maendeleo ya watoto  wadogo kwa wazazi, watoto, asasi na vikundi vya kijamii,   Kujenga uwezo na kutoa msaada kwa wazazi, vikundi na asasi za kijamii zinazo  jihusisha na utekelezaji wa shughuli za malezi, makuzi na maendeleo ya watoto wadogo  mkoani,  Kuratibu shughulu za malezi, makuzi na maendeleo ya watoto wadogo katika mkoa,  Kuwezesha ushiriki wa wanachama katika shughuli za kuzinga na kuzengea kwenye  ngazi ya jamii na mkoa ili kushawishi mabadiliko na kutathmini ufanisi wake,  Kusaidia uundwaji wa vikundi vya kitaalam vya utekelezaji kutoka miongoni mwa  wanachama wa Mtandao kwa kuzingatia suala mahsusi kama litakalovyojitokeza katika  mpango mkakati wa mtandao wa mkoa au suala lolote jingine kama itakavyoonekana  inafaa na kutengeneza hadidu za rejea kwa kila kikundi,  Kutengeneza mipango mkakati ya muda mrefu, miradi na bajeti na kuiwasilisha kwenye  Mkutano Mkuu wa mkoa kwa ajili ya kuipitia na kuithibitisha,  Kutafuta na kusimamia raslimali kwa ajili ya shughuli za Mtandao katika ngazi ya  mkoa,  Kusimamia na kutathmini shughuli/huduma za malezi, makuzi na maendeleo ya watoto  wadogo katika mkoa,  Kuandaa na kuandika taarifa ya utekelezaji na taarifa ya hesabu za fedha iliyokaguliwa  kwa ajili ya kuwasilishwa kwenye mkutano mkuu wa mkoa kwa kupitishwa,  Kutafuta njia bora za ushirikiano na halmashauri za wilaya,  Kutandaa na mitandao mingine iliyopo katika mkoa,  Kutafuta wataalam na/au kushirikiana nao au vinginevyo katika kufanya utafiti,  uchambuzi, usambazaji, na utunzaji taarifa kwa ajili ya kupashana habari na wadau  wengine na kuanzisha kitengo cha habari,  Kujaza nafasi yoyote itakayoachwa wazi katika Kamati Elekezi ya mkoa,  Kuteua na kuthibitisha mkaguzi wa hesabu za mtandao katika mkoa,  Kupokea na kupitia maombi ya wanachama wapya ngazi ya mkoa na kutoa uanachama  wa muda wakati wa kusubiri uthibatisho wa Mkutano Mkuu wa mkoa,   Kuwa na jukumu la moja kwa moja la kuajiri sekretrarieti ya mkoa.  : Sekretarieti ya Mkoa  Hiki kitakuwa chombo cha uwezeshaji wa uratibu wa utekelezaji wa shughuli za  Mtandao zitakazofanywa na wanachama wote wa mkoa na kitawajibika kwa  Kamati Elekezi ya mkoa,  Itaongozwa na mratibu mwenye historia katika masuala ya Malezi,Makuzi na  Maendeleo ya Watoto Wadogo pamoja na uzoefu na ujuzi katika menejimenti,  Mratibu atasaidiwa kazi zake na wakuu wa vitengo na wafanyakazi wengine,  Mratibu atakuwa ndiye Katibu wa Kamati Elekezi ya Mkoa pamoja na mkutano  mkuu wa mkoa asiye na haki ya kupiga kura,  Maafisa wote wa sekretarieti ya mkoa watalipwa mishahara kulingana na  utaalamu wao na hawatakuwa wa kuchaguliwa na mamlaka yoyote,  : Kazi za Sekretarieti ya Mkoa  Sekretarieti ya mkoa itafanya kazi zifuatazo:  Kuunganisha wanachama walio kwenye ngazi zinazofanana na ngazi  zinazotofautiana na kuwezesha mawasiliano ya pande mbili na kurahisisha  mtiririko wa habari miongoni mwa wanachama ndani ya mkoa na baina ya mkoa  na mikoa mingine na Taifa,  Kusaidia katika kubuni na kuunda mipango mkakati ya mkoa, programu na  miradi itakayowasilishwa kwenye Kamati Elekezi ya mkoa kwa ajili ya ushauri,  kuboreshwa na kuwasilishwa kwenye Mkutano Mkuu wa mkoa kwa kupitishwa  na kuthibitishwa,  Kutayarisha taarifa za fedha za benki kwa ajili ya ukaguzi na kuziwasilisha  kwenye Kamati Elekezi ya mkoa ili kuzipitia, kuzichambua na kuziwasilisha  kwenye Mkutano Mkuu wa mkoa kwa uthibitisho,  Kusaidia utekelezaji wa mipango ya mkoa ya kila mwaka na mingineyo,  programu na miradi/huduma kama itakavyoamuliwa,   Kutengeneza bajeti na kusimamia fedha za utekelezaji wa shughuli za kila siku  za Sekretarieti ya mkoa,  Kuandika na kuziweka pamoja taarifa kutoka wanachama wa mitandao wa mkoa  kwa ajili ya kuzihifadhi na kuweka kumbukumbu,  Kusimamia na kukagua fedha na vifaa vyote vya mtandao kwenye ngazi ya  mkoa,  Kuitisha vikao vyote vya Kamati Elekezi ya mkoa na Mikutano Mikuu ya mkoa  baada ya kupokea maelekezo kutoka kwa mwenyekiti wa Kamati Elekezi ya  mkoa na pia kutunza mihtasari, taarifa na nyaraka zote,  Kuhakikisha kwamba raslimali zote za Mtandao katika mkoa zinasimamiwa na  kutumiwa ipasavyo kulingana na sera, kanuni na taratibu za Mtandao,  Kuhakikisha kuwa vitabu vyote vya hesabu vya Mtandao kwenye ngazi ya mkoa  vinatunzwa ipasavyo  IBARA YA NANE: Mikutano  : Mkutano Mkuu wa Taifa / Mkoa  Kutakuwa na Mkutano Mkuu wa Taifa/Mkoa utakaofanywa mara moja katika kipindi  kisichozidi miezi ishirini na minne   ambao utajulikana kama mkutano mkuu wa  kawaida. Pia,  Kutakuwa na mikutano isiyo ya kawaida itakayoitishwa wakati wowote itapohitajika  na itajulikana kama mikutano ya dharura,  Kamati Elekezi za Taifa na mkoa zitawakaribisha watazamaji, ambao hawatakuwa na  haki ya kupiga kura, kuhudhuria mkutano wowote wa kawaida au wa dharura, pale  itakapoonekana inafaa kulingana na mamlaka yatakayotolewa na Mkutano Mkuu wa  Taifa/mkoa,  : Taratibu za Uendeshaji wa Mikutano Mikuu ya Kawaida na Dharura   Mikutano yote mikuu (ya kawaida na dharura) itaitishwa na mratibu katika ngazi husika  baada ya kupokea maelekezo kutoka kwa mwenyekiti wa Kamati Elekezi katika ngazi  husika. Au,  Theluthi mbili (2/3) ya wajumbe wa mkutano mkuu katika ngazi husika kwa kutia sahihi  waraka wa kusudio la kuitishwa kwa mkutano utakaofafanua sababu za kuitisha  mkutano huo, na kumtaka mratibu kwa mujibu wa waraka huo aitishe mkutano mkuu  usio wa kawaida, hali hii itatokea pale tu itakapoonekana kuwa taratibu za kawaida za  uitishaji mikutano zimeshindikana,  Taarifa ya Mkutano Mkuu itatolewa siku ishirini na moja kabla ikiambatanishwa na  madhumuni na ajenda za mkutano,  Taarifa ya mkutano mkuu wa dharura itatolewa siku kumi na nne   kabla  ikiambatanishwa madhumuni na ajenda ya mkutano huo,  Katika mkutano mkuu wowote wa kawaida au wa dharura, theluthi mbili (2/3) ya  wajumbe wenye uanachama hai watatimiza akidi ambayo kama haikufikiwa  hakutakuwa na shughuli/uamuzi utakaofanywa,  Ikiwa akidi haitatimia baada ya muda wa kutosha kupita tangu muda uliopangwa kuanza  kikao, mkutano utaahirishwa kwa uamuzi wa waliohudhuria; kwa vyovyote  utaahirishwa kwa siku zisizopungua ishirini na moja na kufanywa tena mahali na  wakati kama wa mwanzo au wakati na mahali pengine kama itakavyoamuliwa na  Kamati Elekezi katika ngazi husika. Na,  Ikiwa akidi haikutimia baada ya muda wa kutosha kupita tangu muda uliopangwa kuanza  mkutano kwenye mkutano ulioahirishwa awali, wanachama waliohudhuria watatimiza  akidi. Lakini,  Hakuna jambo jipya litakalofanywa kwenye mkutano huu zaidi ya mambo yaliyoachwa  kwenye mkutano ulioahirishwa,  Kwenye vikao vyote vya Mkutano Mkuu, maamuzi yatafikiwa kwa kunyoosha mikono.  Hata hivyo,  Itakubalika ikiwa mwanachama yeyote ataomba kuwe na kura ya siri kabla au baada tu ya  kuhesabu kura ya kunyoosha mikono,   Azimio la kupiga kura, kumteua au kumfukuza mwanachama yeyote litapitishwa kwa  kura ya siri. Pia,  Kupiga kura kwa kuwakilishwa kutakubaliwa kwenye Mikutano Mikuu. Uwakilishi huo  utakubaliwa ukiwa kwa maandishi na kuwasilishwa kwa mwenyekiti kabla au wakati  wa mkutano,  Pale ambapo kura zitafungana, ikiwa ni kwa kunyoosha mikono au kupiga kura ya siri,  mwenyekiti wa mkutano husika atakuwa na haki ya kura ya pili au kura ya uamuzi.  : Mikutano ya Kamati Elekezi za Mikoa na Taifa  Kamati Elekezi za mikoa na Taifa zitakutana kwa kawaida mara moja kila baada ya  miezi sita  . Hata hivyo,  Mkutano wowote usio wa kawaida unaweza kuitishwa kukiwa na suala la dharura  ama haraka,  Kamati Elekezi za mkoa na Taifa zitawakaribisha watazamaji, ambao hawatakuwa na  haki ya kupiga kura, kuhudhuria mkutano wowote wa kawaida au wa kawaida pale  itakapooneka inafaa, kulingana na mamlaka itakayopewa na Mkutano Mkuu wa Taifa/  mkoa, .  : Taratibu za Uendeshaji wa Mikutano ya Kamati Elekezi za mikoa na Taifa  Mikutano yote itaitishwa na mratibu baada ya kupata maelekezo kutoka kwa  mwenyekiti wa Kamati Tedaji katika ngazi husika,  Theluthi mbili (2/3) ya wajumbe wa mkutano wa Kamati Elekezi katika ngazi husika  kwa kutia sahihi waraka wa kusudio la kuitishwa kwa mkutano utakaofafanua sababu  za kuitisha mkutano huo, na kumtaka mratibu kwa mujibu wa waraka huo aitishe  mkutano wa Kamati Elekezi usio wa kawaida; hali hii itatokea pale tu itakapoonekana  kuwa taratibu za kawaida za uitishaji mikutano zimeshindikana,  Taarifa ya kuitishwa mkutano wa Kamati Elekezi wa kila baada ya miezi sita    itatolewa siku saba   kabla ya mkutano,  Taarifa ya mkutano wowote usio wa kawaida itatolewa kwa kipindi kifupi ikibidi chini  ya saa 24 kulingana na mazingira ya dharura,   Mikutano yote itakayoitishwa kwa kuzingatia ibara 2.2 (  itaendeshwa na  mwenyekiti wa Kamati Elekezi katika ngazi husika, na endapo hatakuwepo makamu  wake atafanya kazi hiyo. Lakini,  Mkutano wowote utakaofanywa kwa kuzingatia ibara 2.2 (  utaendeshwa na  mjumbe yeyote wa Kamati Elekezi katika ngazi husika atakayeteuliwa na wajumbe  kwa ajili ya kikao hicho tu,  Kwenye mkutano wowote wa kawaida au usio wa kawaida nusu (1/2) ya wajumbe wa  Kamati Elekezi katika ngazi husika watatimiza akidi ambayo kama haikutimia  hakutakuwa na jambo/uamuzi utakaoweza kufanywa,  Katika mikutano yote ya Kamati Elekezi, uamuzi utafikiwa kwa kunyoosha mikono.  Hata hivyo,  Itakubalika iwapo mjumbe yeyote ataomba kura ya siri kabla ama baada tu ya kura ya  kunyoosha mikono kuhesabiwa,  Uamuzi wa kupiga kura, kumteua au kumfukuza mwanachama yeyote utapitishwa  kwa kura ya siri. Pia,  Upigaji kura kwa kuwakilishwa utakubaliwa kwenye Kamati Elekezi. Uwakilishi huo  utakubaliwa ukiwa kwa maandishi na kuwasilishwa kwa mwenyekiti kabla ama  wakati wa mkutano,  Pale ambapo kura zitafungana, ikiwa ni kwa kunyoosha mikono au kupiga kura ya siri,  mwenyekiti wa mkutano husika atakuwa na haki ya kura ya pili au kura ya uamuzi.  IBARA YA TISA Kazi na sifa za viongozi  Mtandao utakuwa na viongozi wafuatao; Mwenyekiti, Makamu Mwenyekiti,, Mratibu.  MWENYEKITI    Atachaguliwa na Mkutano Mkuu.    Ataongoza Mtandao kwa kipindi cha miaka 3    Anaweza kuchaguliwa kwa awamu mbili mfululizo.     Anaweza kuchaguliwa tena kushika wadhifa huo baada ya kutoka madarakani  awamu moja.  Sifa za Mwenyekiti    Awe Mwanachama hai    Awe na umri wa miaka 25(ishirini na tano) na kuendelea    Awe na kiwango cha elimu kitakachomwezesha kusimamia kikamilifu shughuli za  mtandao    Awe na uwezo wa kuongea kwa ufasaha Kiswahili na Kiingereza.    Awe na ujuzi na uzoefu katika uongozi    Awe mzoefu katika shughuli za malezi, makuzi na maendelo ya watoto wadogo  angalau kwa miaka mitatu.  : Kazi za Mwenyekiti    Ataongoza vikao vyote vya Kamati Elekezi na mkutano mkuu wa Taifa isipokuwa  Mkutano Mkuu wa uchaguzi.    Kwa kushirikiana na Katibu Mtendaji wa mtandao wataitisha vikao vyote ngazi ya  Taifa    Atakuwa muidhinishaji wa fedha    Atafuatilia mapato na matumizi ya mtandao    Atasimamia na kutetea katiba ya mtandao.  Makamu Mwenyekiti  Atachaguliwa na Mkutano Mkuu katika ngazi husika  Sifa na kazi za Makamu Mwenyekiti zitalingana na sifa za Mwenyekiti katika ngazi  husika kama zilivyoainishwa katika ibara za 1.0, 1.1, 1.2 za katiba hii  Makamu Mwenyekiti atafanya kazi atakazopewa na Mwenyekiti au kufanya kazi za  mwenyekiti ikiwa mwenyekiti hayupo.  MRATIBU   Sifa za Mratibu    Atakuwa mwajiriwa wa mtandao    Awe na umri usiopungua miaka 25    Awe na uzoefu katika shughuli za malezi, makuzi na maendeleo ya watoto  wadogo    Pamoja na sifa zitakazoainishwa katika taratibu za ajira yake.  Kazi za Mratibu    Atafanya fanya kazi zote za ukatibu    Atafanya kazi zote za utendaji    Atafanya kazi zote za uratibu    Atawajibika kwa Kamati Elekezi    Atafanya mawasiliano yote kati ya mtandao, taasisi, serikali na vyama vingine,  mashirika mengine ndani na nje ya nchi.    Atakuwa msemaji mkuu wa Mtandao katika kazi za siku kwa siku.    Atakuwa msimamizi wa raslimali watu na fedha.    Atafanya kazi zingine zote atakazopangiwa na mwajiri.  IBARA YA KUMI: Vyanzo vya Mapato  Fedha za Mtandao zitatokana na:  Ruzuku na ufadhili,  Viingilio na ada za wanachamana za kila mwaka,  Mapato kutokana na mali/miliki za Mtandao,  Fedha zozote zitakazopatikana kutoka vyanzo vingine vinavyoruhusiwa kisheria.  IBARA YA KUMI NA MMOJA: Uthibiti wa fedha  : Udhibiti wa Fedha   Fedha zote za Mtandao zitawekwa benki itakayoamuliwa/zitakazoamuliwa na Kamati  Elekezi na isipoelekezwa vinginevyo, zitatolewa kwa hundi zitakazoidhinishwa na  watia saini walioteuliwa na Kamati Elekezi kulingana na mamlaka ya jumla au  maalumu kwa mujibu wa kanuni za usimamizi wa fedha.  IBARA YA KUMI NA MBILI: Mabadiliko ya katiba  Katiba hii inaweza kubadilishwa kwa kufanyiwa marekebisho kwenye vipengele  vitakvyoonekana vinahitaji kuboreshwa ili kuleta tija kwa mtandao.  Hoja ya mapendekezo ya mabadiliko ya katiba itatakiwa kupitishwa na theruthi mbili za  wajumbe wa mkutano mkuu wa mtandao.  Wanachama wote wa mtandao watahusika katika mchakato mzima wa mabadiliko ya  katiba.  Mapendekezo ya katiba yatajadiliwa na Kamati huru itakayo toa mapendekezo kwa  Kamati Elekezi ya Taifa itakayoyapitisha na kuyawasilisha kwenye mkutano mkuu wa Taifa.  Mkutano mkuu ndiyo utakaothibitisha na kupitisha mabadiliko ya katiba.  IBARA YA KUMI NA TATU: Kukoma/kuvunjika kwa matandao,  Mtandao utavunjika kwa azimio litakalopitishwa na theluthi mbili (2/3) ya wajumbe wa  Mkutano Mkuu waliohudhuria kikao kilichoitishwa maalumu kwa madhumuni hayo.  Kamati Elekezi itateua Mfilisi kuhakikisha kuwa mali za Mtandao zinatumiwa kulipa  madeni ya Mtandao.  Ziada yoyote itakayobaki itakabidhiwa kwa mbia/mshiriki yeyote anayefanya shughuli  zinazofanana na zile za Mtandao wa Maendeleo ya Watoto Wadogo Tanzania.   IBARA YA KUMI NA NNE: Hitimisho/makubaliano.  Makubaliano ya katiba hii yamefanywa na mkutano mkuu wa TECDEN mbele ya wajumbe  (arobaini na watano) kama ilivyoorodheshwa kwenye Muhtsari.  Sahihi ya mwenyekiti_