 JAMHURI YA MUUNGANO WA TANZANIA WIZARA YA ELIMU, SAYANSI NA TEKNOLOJIA MTAALA WA MAFUNZO YA STASHAHADA YA UALIMU ELIMU MAALUMU 2023 Taasisi ya Elimu Tanzania 2023 Toleo la Kwanza 2023 ISBN: 978-9987-09-812-5 Taasisi ya Elimu Tanzania Eneo la Mikocheni 132 Barabara ya Ali Hassan Mwinyi S.L.P 35094 14112 Dar es Salaam. Simu: +255 735 041 168 / 735 041 170 Baruapepe: director.general@tie.go.tz Tovuti: www.tie.go.tz Mtaala huu urejelewe kama: Wizara ya Elimu, Sayansi na Teknolojia.  . Mtaala wa Mafunzo ya Stashahada ya Ualimu Elimu Maalumu: Taasisi ya Elimu Tanzania. Haki zote zimehifadhiwa. Hairuhusiwi kunakili, kurudufu, kuchapisha wala kutafsiri andiko hili kwa namna yoyote ile bila idhini ya Kamishna wa Elimu, Wizara ya Elimu, Sayansi na Teknolojia. Yaliyomo Orodha ya majedwali iv Vifupisho v Shukurani vi Dibaji viii Sehemu ya Kwanza 1 Utangulizi 1 Usuli 1 Muundo wa Elimu ya Ualimu   Elimu Maalumu 2 Sehemu ya Pili 3 Dira, Malengo na Umahiri wa Jumla 3 Dira 3 Malengo Makuu ya Elimu Tanzania 3 Malengo ya Elimu ya Ualimu 3 Lengo Kuu la Elimu ya Ualimu 3 Malengo Mahususi ya Elimu ya Ualimu 4 Umahiri wa Jumla wa Mafunzo ya Stashahada ya Ualimu Elimu Maalumu 4 Sehemu ya Tatu 5 Maudhui ya Mtaala 5 Sehemu ya Nne 18 Ufundishaji na Ujifunzaji 18 Mafunzo ya Ualimu kwa Vitendo Chuoni na Shule Jirani 18 . Rasilimali za Utekelezaji wa Mtaala 19 Rasilimali watu 19 Rasilimali vitu na fedha 19 Rasilimali muda 19 Lugha ya Kufundishia na Kujifunzia 21 Ushiriki wa Wadau katika Utekelezaji 21 Usimamizi, Ufuatiliaji na Tathmini ya Utekelezaji wa Mtaala wa Mafunzo ya Stashahada ya Ualimu Elimu Maalumu 21 Sehemu ya Tano 22 Upimaji wa Maendeleo ya Ujifunzaji 22 Bibliografia 24 Orodha ya majedwali Jedwali Na. : Maeneo ya Ujifunzaji, Masomo, Umahiri Mkuu na Umahiri Mahususi Elimu ya Msingi na Elimu Maalumu 5 Jedwali Na. : Maeneo ya Ujifunzaji, Masomo, Umahiri Mkuu na Umahiri Mahususi Elimu ya Awali, Darasa la I na la II 17 Jedwali Na. : Mchanganuo wa Muda wa Mafunzo  Masomo ya Utaalamu na Jumla 20 Jedwali Na. : Alama za Upimaji Endelevu kwa Masomo ya Mbinu za Ufundishaji na Ujifunzaji na Ualimu kwa Vitendo 23 Jedwali Na. : Alama za Upimaji Endelevu kwa Masomo ya Utaalamu na ya Jumla 23 Vifupisho LAT Lugha ya Alama ya Tanzania TEHAMA Teknolojia ya Habari na Mawasiliano TET Taasisi ya Elimu Tanzania WyEST Wizara ya Elimu, Sayansi na Teknolojia Shukurani Maandalizi ya mtaala huu yamehusisha wadau mbalimbali kutoka sekta za umma na binafsi. Taasisi ya Elimu Tanzania (TET) inatambua na kuthamini michango ya washiriki wote waliofanikisha upatikanaji wa Mtaala wa Mafunzo ya Stashahada ya Ualimu Elimu Maalimu. Hivyo, TET inatoa shukurani za dhati kwanza, kwa Kamati ya Kitaifa ya Kusimamia Kazi ya Maboresho ya Mitaala iliyoteuliwa na Waziri wa Elimu, Sayansi na Teknolojia, Mhe. Prof. Adolf Faustine Mkenda (Mb.). Kamati hiyo ilikuwa na wajumbe kumi  , wakiongozwa na Mwenyekiti wake Prof. Makenya Abraham Maboko. Kamati hii ilifanya kazi kwa weledi kuhakikisha kuwa mtaala huu unaandaliwa kwa wakati na unakidhi shauku ya wadau juu ya ubora wa Elimu ya Ualimu Stashahada ya Elimu Maalumu. Pili, shukurani ziende kwa taasisi, wizara na wadau mbalimbali wa elimu walioshiriki kutoa maoni kuhusu uboreshaji wa mtaala. Baadhi ya taasisi, wizara na wadau hao ni Bunge la Jamhuri ya Muungano wa Tanzania, Baraza la Wawakilishi Zanzibar, wajumbe wa Kamati ya Mapitio ya Sera ya Elimu, Wajumbe wa Kamati ya Kufanya Mageuzi Makubwa ya Elimu Zanzibar, viongozi wa dini, Ofisi ya Rais Tawala za Mikoa na Serikali za Mitaa. Wizara ya Elimu na Mafunzo ya Amali Zanzibar, Wizara ya Fedha na Mipango, Wizara ya Maendeleo ya Jamii, Jinsia, Wanawake na Makundi Maalumu, Taasisi ya Elimu Zanzibar, Bodi na Menejimenti za Mamlaka ya Elimu na Mafunzo ya Ufundi Stadi Tanzania, Menejimenti na Wakufunzi wa Taasisi ya Sayansi na Teknolojia ya Karume, Chuo cha Amali Zanzibar, Baraza la Elimu na Mafunzo ya Ufundi na Ufundi Stadi, Baraza la Mitihani Tanzania, Chama cha Walimu Tanzania, Baraza la Watoto na Vijana Balehe Tanzania. Vilevile, wadau wengine ni wajumbe wa bodi za shule, wanafunzi wa shule za msingi, sekondari, vyuo vya kati na vyuo vikuu, walimu wa shule za msingi, sekondari, wakufunzi wa vyuo vya ualimu, wahadhiri wa vyuo vikuu, waajiri, wahitimu wa ngazi mbalimbali za elimu, Tume ya Vyama vya Ushirika, Mamlaka ya Mapato Tanzania, Taasisi ya Kuzuia na Kupambana na Rushwa, Akademia ya Sayansi Tanzania, Benki Kuu ya Tanzania na Shirika la Chakula na Kilimo la Kimataifa. Tatu, TET inayashukuru Mashirika ya United Nations International Children s Fund, United Nations Educational, Scientific and Cultural Organization (UNESCO), Room to Read, Right to Play, Data Vision, Plan International, Norwegian Refugees Council, Christian Social Services Commission, Global Education Link, UWEZO, Hill Packaging Ltd., Teacher Education Support Project, Madrasa Early Childhood Programme   Zanzibar, Morale Foundation for Education and Training na Educate! kwa kufadhili hatua mbalimbali za uandaaji wa mitaala. Nne, TET inatoa shukurani za dhati kwa wataalamu wote wa elimu maalumu kutoka ndani na nje ya TET walioshiriki kuandaa mtaala huu. Mwisho, ila si kwa umuhimu TET inaishukuru sana Wizara ya Elimu Sayansi na Teknolojia (WyEST) kwa kuwezesha kazi ya uandishi, uchapaji na usambazaji wa mtaala huu. Dkt. Aneth A. Komba Mkurugenzi Mkuu Taasisi ya Elimu Tanzania Dibaji Mtaala wa Mafunzo ya Stashahada ya Ualimu Elimu Maalumu umeandaliwa kwa kuzingatia Sera ya Elimu na Mafunzo ya Mwaka 2014 Toleo la Mwaka 2023, maoni ya wadau yaliyokusanywa na kuchakatwa mwaka 2021 hadi 2022 na matokeo ya uchambuzi wa maandiko kuhusu uzoefu kutoka nchi nyingine. Aidha, mtaala huu unazingatia dira ya elimu ambayo inalenga kumwandaa Mtanzania aliyeelimika na mwenye maarifa, stadi na mitazamo chanya anayethamini usawa, haki na elimu bila ukomo katika kuleta maendeleo endelevu ya kitaifa na kimataifa. Vilevile, mtaala huu umezingatia malengo makuu ya elimu pamoja na malengo ya elimu ya ualimu nchini Tanzania. Kwa kuzingatia haya, mtaala huu umeweka viwango vya utoaji wa elimu katika ngazi ya Stashahada ya Elimu ya Ualimu Elimu Maalumu kwa kubainisha maarifa, stadi na mwelekeo atakaoujenga mwalimu tarajali, umahiri wa jumla, maeneo makuu ya ujifunzaji, umahiri mkuu na mahususi, njia na mbinu za ufundishaji na ujifunzaji. Aidha, mtaala umebainisha muda utakaotumika katika utekelezaji, lugha ya kujifunzia na kufundishia, vifaa vya kufundishia na kujifunzia na mbinu zitakazotumika katika upimaji wa maendeleo ya mwalimu tarajali kwa kuzingatia ujenzi wa umahiri. Vilevile, mtaala umebainisha sifa za kitaaluma na kitaalamu za mkufunzi ambaye ndiye mtekelezaji mkuu wa mtaala katika ngazi ya chuo. Pamoja na matamko mbalimbali ya kisera na miongozo ya kitaifa, kikanda na kimataifa, mtaala huu umezingatia nadharia za ujifunzaji na Falsafa ya Elimu ya Kujitegemea. Falsafa hiyo inasisitiza utoaji wa elimu inayomwezesha Mtanzania kujitegemea na kumudu maisha yake ya kila siku. Ni matarajio yangu kuwa kupitia mtaala huu, mkufunzi atamwezesha mwalimu tarajali kujenga umahiri uliokusudiwa. Pia, wasimamizi wote wa utekelezaji wa mtaala na wadau wengine wa elimu ya ualimu nchini watahakikisha kuwa elimu inayotolewa inakidhi viwango vya ubora vinavyokubalika kitaifa, kikanda na kimataifa. 