HOTUBA YA WAZIRI WA ARDHI, NYUMBA NA  MAENDELEO YA MAKAZI, MHESHIMIWA  WILLIAM V. LUKUVI (MB.), AKIWASILISHA  BUNGENI MAKADIRIO YA MAPATO NA  MATUMIZI YA WIZARA KWA MWAKA   WA FEDHA 2018/2019 

 DIRA YA WIZARA  Kuwa na uhakika wa milki za ardhi, nyumba  bora na makazi endelevu kwa ajili ya maendeleo  ya kiuchumi na kijamii.  DHIMA  Kuweka mazingira wezeshi ya kuleta ufanisi  katika utoaji wa huduma za ardhi, nyumba na  makazi.  MADHUMUNI  i)  ii)  iii)  iv)  v)  vi)  Kuimarisha usalama wa milki za ardhi;  Kuboresha mfumo wa taarifa za  kielektroniki za ardhi nchini;  Kuendeleza tafiti za vifaa vya ujenzi wa  nyumba bora na zenye gharama nafuu  kwa ajili ya uendelezaji makazi nchini;  Kuboresha ushirikiano, mawasiliano na  uratibu wa masuala ya kitaifa, kikanda na  kimataifa katika sekta ya ardhi;  Kuboresha utendaji na utoaji huduma  katika sekta ya ardhi;  Kutoa huduma na kupunguza maambukizi  ya UKIMWI; na  vii) Kuimarisha utawala bora na kupambana  na rushwa.  MAJUKUMU  i)  Kuratibu utekelezaji wa Sera ya Taifa ya  Ardhi ya mwaka 1995;  ix  ii)  iii)  iv)  v)  vi)  Kuratibu utekelezaji wa Sera ya Taifa ya  Maendeleo ya Makazi ya mwaka 2000;  Kusimamia utawala wa ardhi;  Kusimamia upangaji, upimaji na  uendelezaji miji na vijiji;  Kusimamia upimaji wa ardhi na  kutayarisha ramani;  Kumilikisha ardhi na kuwezesha utoaji wa  hatimiliki za kimila;  vii) Kusajili hatimiliki za ardhi na nyaraka za  kisheria;  viii) Kusimamia uthamini wa mali;  ix)  Kuhamasisha na kuwezesha ujenzi wa  nyumba bora;  x)  xi)  Kusimamia uendelezaji milki;  Kusimamia Mabaraza ya Ardhi na Nyumba  ya Wilaya;   xii) Kusimamia utunzaji wa kumbukumbu za  ardhi;  xiii) Kusimamia ukusanyaji wa maduhuli ya  Serikali yatokanayo na huduma za sekta  ya ardhi;  xiv) Kuwezesha uandaaji wa mipango ya  matumizi ya ardhi na kufuatilia utekelezaji  wake;  xv) Kusimamia maslahi na utendaji kazi wa  watumishi; na  xvi)  Kusimamia Taasisi zilizo chini ya Wizara  ambazo ni Tume ya Taifa ya Mipango ya  Matumizi ya Ardhi, Vyuo vya Ardhi  Tabora na Morogoro, Shirika la Nyumba  x  la Taifa, Wakala wa Taifa wa Utafiti wa  Nyumba na Vifaa vya Ujenzi, Bodi ya  Wataalam wa Mipangomiji, Halmashauri  ya Wapima Ardhi, Bodi ya Usajili wa  Wathamini na Mfuko wa Fidia ya Ardhi.  xi  xii  HOTUBA YA WAZIRI WA ARDHI, NYUMBA NA  MAENDELEO YA MAKAZI, MHESHIMIWA  WILLIAM V. LUKUVI (MB.), AKIWASILISHA  BUNGENI MAKADIRIO YA MAPATO NA   MATUMIZI YA WIZARA KWA MWAKA   WA FEDHA 2018/2019  A.  UTANGULIZI  1. Mheshimiwa Spika, kutokana na  taarifa iliyowasilishwa leo ndani ya Bunge lako  Tukufu na Mwenyekiti wa Kamati ya Kudumu  ya Bunge ya Ardhi, Maliasili na Utalii, naomba  kutoa hoja kwamba Bunge lako Tukufu sasa  likubali kupokea na kujadili taarifa ya  utekelezaji wa Bajeti ya Wizara ya Ardhi,  Nyumba na Maendeleo ya Makazi pamoja na  Tume ya Taifa ya Mipango ya Matumizi ya Ardhi  kwa mwaka wa fedha 2017/18. Aidha,  naliomba Bunge lako Tukufu lijadili na  kupitisha Makadirio ya Mapato na Matumizi ya  Wizara ya Ardhi, Nyumba na Maendeleo ya  Makazi, Fungu 48 na Tume ya Taifa ya Mipango  ya Matumizi ya Ardhi, Fungu 03 kwa mwaka  wa fedha 2018/19. Vilevile, pamoja na hotuba  hii nimewasilisha taarifa ya utekelezaji wa  programu na miradi ikijumuisha miradi  inayosimamiwa na Wizara pamoja na taasisi  zake.  2. Mheshimiwa Spika, namshukuru  Mwenyezi Mungu kwa kutujalia afya njema na  1  kutuwezesha kushiriki katika Mkutano wa 11  wa Bunge la Jamhuri ya Muungano wa  Tanzania. Aidha, kufuatia kifo cha Mhe. Leonidas  Tutubert Gama kilichotokea mwezi Novemba, 2017,  naungana na Waheshimiwa Wabunge wenzangu  kutoa pole kwako binafsi, Bunge lako Tukufu,  familia ya marehemu, ndugu, wananchi wa  Jimbo la Songea Mjini pamoja na wote  walioguswa na msiba huo. Vilevile, natoa pole  kwa wananchi wote waliofiwa na walioathirika  kutokana na majanga mbalimbali yaliyotokea  katika maeneo mbalimbali nchini.  3. Mheshimiwa Spika, kwa namna ya  kipekee, naomba pia nitumie fursa hii adhimu  kumpongeza Mheshimiwa Dkt. John Pombe  Joseph Magufuli, Rais wa Jamhuri ya  Muungano wa Tanzania, kwa uongozi wake  mahiri katika kusimamia rasilimali za Taifa,  kupambana na rushwa, kuimarisha nidhamu  na uwajibikaji katika utumishi wa umma. Zaidi  ya hayo, ameendelea kuzipatia majibu kero za  wananchi pamoja na kusimamia azma ya  Serikali ya awamu ya Tano ya kuifanya  Tanzania kuwa nchi ya uchumi wa kati ifikapo  mwaka 2025. Hakika uongozi wake umezidi  kuijengea heshima kubwa nchi yetu.  Namshukuru kwa maelekezo na ushirikiano  anaonipa ambao unaniwezesha kutekeleza  majukumu niliyokabidhiwa ya kuongoza sekta  ya ardhi. Vilevile, nawapongeza Mhe. Samia  2  Suluhu Hassan, Makamu wa Rais wa Jamhuri  ya Muungano wa Tanzania na Mhe. Kassim  Majaliwa Majaliwa (Mb.), Waziri Mkuu wa  Jamhuri ya Muungano wa Tanzania pamoja na  viongozi wote wa Serikali kwa mafanikio  makubwa yanayoendelea kupatikana katika  Serikali ya Awamu ya Tano. Aidha,  nawapongeza Mhe. Dkt. Ali Mohammed Shein,  Rais wa Zanzibar na Mwenyekiti wa Baraza la  Mapinduzi na Mhe. Balozi Seif Ali Idd (Mb.),  Makamu wa Pili wa Rais wa Serikali ya  Mapinduzi Zanzibar kwa mafanikio makubwa  yanayoendelea kupatikana chini ya uongozi  wao.  Vilevile, nawapongeza Wabunge na  viongozi wote wa Chama cha Mapinduzi kwa  usimamizi mzuri na utekelezaji wa Ilani ya  Uchaguzi ya Chama chetu.  4. Mheshimiwa Spika, napenda kukupongeza  kwa kuongoza shughuli za Bunge lako Tukufu  kwa ufanisi. Pia, nampongeza Mhe. Dkt. Tulia  Ackson Mwansasu (Mb.), Naibu Spika wa Bunge  letu Tukufu kwa utendaji mzuri katika  uendeshaji wa shughuli za Bunge. Vilevile,  niwapongeze Wenyeviti wote wa Bunge ambao  kwa nyakati tofauti wamekuwa wakiongoza  shughuli za Bunge kwa ufanisi. Mwenyezi  Mungu aendelee kuwaongoza na kuwapa nguvu,  afya njema na hekima ili muendelee kutimiza  jukumu hili.  3  5. Mheshimiwa Spika, napenda pia  kutumia fursa hii kuwapongeza Mawaziri na  Naibu Mawaziri walioteuliwa na Mheshimiwa  Rais katika mabadiliko ya Baraza la Mawaziri  aliyoyafanya mwezi Oktoba, 2017. Vilevile,  nampongeza Mhe. Dkt. Adelardus Kilangi kwa  kuteuliwa kuwa Mwanasheria Mkuu wa  Serikali. Nawatakia wote kila la heri katika  utekelezaji wa majukumu yao ya kila siku.  6. Mheshimiwa Spika, napenda nitumie  fursa hii kumpongeza Mhe. Janeth Maurice  Masaburi aliyeteuliwa na Mheshimiwa Rais wa  Jamhuri ya Muungano wa Tanzania kuwa  Mbunge katika Bunge lako Tukufu. Aidha,  nawapongeza Mhe. Maulid Said Abdallah  Mtulia, Mbunge wa Jimbo la Kinondoni, Mhe.  Dkt. Steven Lemomo Kiruswa Mamasita,  Mbunge wa Longido Mhe. Dkt. Godwin Mollel,  Mbunge wa Siha, Mhe. Damas Daniel  Ndumbaro, Mbunge wa Songea Mjini na Mhe.  Justine Joseph Monko, Mbunge wa Singida  Kaskazini kwa kuchaguliwa katika chaguzi  ndogo zilizofanyika hivi karibuni. Ninawatakia  kila la heri katika kutekeleza majukumu yao.  7. Mheshimiwa Spika, naomba kutumia  fursa hii kumpongeza Mhe. Kassim Majaliwa  Majaliwa (Mb.) Waziri Mkuu wa Jamhuri ya  Muungano wa Tanzania kwa hotuba yake  ambayo imeelezea utekelezaji wa malengo ya  4  Serikali katika mwaka wa fedha 2017/18 na  mwelekeo wa kazi za Serikali zitakazotekelezwa  katika mwaka wa fedha 2018/19. Wizara yangu  imeanza kuyafanyia kazi yale yote yanayoihusu  sekta ya ardhi ili kuhakikisha kwamba malengo  ya Serikali ya Awamu ya Tano yanafikiwa.  8. Mheshimiwa Spika, kwa namna ya  kipekee natoa shukrani zangu za dhati kwa  wajumbe wa Kamati ya Kudumu ya Bunge ya  Ardhi, Maliasili na Utalii chini ya Mwenyekiti  wake Mhe. Nape Moses Nnauye (Mb.) na  Makamu Mwenyekiti Mhe. Kemirembe Rose  Julius Lwota (Mb.), kwa ushauri wao ambao  unaiwezesha Wizara kutekeleza majukumu yake  kwa ufanisi. Aidha, nawashukuru kwa  uchambuzi na ushauri makini walioutoa wakati  wa kupitia taarifa ya utekelezaji wa mpango na  bajeti ya mwaka wa fedha 2017/18 na  Makadirio ya Mapato na Matumizi ya Fungu 48,  Wizara ya Ardhi, Nyumba na Maendeleo ya  Makazi na Fungu 03, Tume ya Taifa ya Mipango  ya Matumizi ya Ardhi kwa mwaka wa fedha  2018/19. Pia, ninawashukuru kwa maoni na  ushauri waliotoa kwa Wizara wakati Kamati  ilipotembelea miradi na taasisi zinazosimamiwa  na Wizara na kujadili masuala mbalimbali  yanayohusu sekta ya ardhi. Napenda  kukuhakikishia  kuwa, ushauri  wao  utazingatiwa wakati wote wa utekelezaji wa  majukumu ya Wizara yangu.  5  9. Mheshimiwa Spika, natoa shukrani za  dhati kwa Naibu Waziri wa Ardhi, Nyumba na  Maendeleo ya Makazi, Mhe. Dkt. Angeline  Sylvester Lubala Mabula (Mb.) kwa ushirikiano  na ushauri anaonipa wakati wote wa utekelezaji  wa majukumu yangu. Pia, ninawashukuru  Katibu Mkuu Bibi Dorothy Mwanyika; Naibu  Katibu Mkuu, Dkt. Moses Kusiluka; Wakuu wa  Idara, Vitengo, Taasisi na Wakala zilizo chini ya  Wizara yangu pamoja na watumishi wote wa  sekta ya ardhi katika ngazi zote kwa kuendelea  kutekeleza majukumu yao kwa weledi na  ufanisi.  10. Mheshimiwa Spika, kwa namna ya  pekee napenda kutumia fursa hii kumshukuru  Dkt. Yamungu Kayandabila aliyekuwa Katibu  Mkuu wa Wizara hii kwa mchango wake  mkubwa wakati wa utekelezaji wa majukumu ya  Wizara. Nampongeza kwa kuteuliwa kuwa Naibu  Gavana wa Benki Kuu ya Tanzania na kumtakia  kila la heri katika utekelezaji wa majukumu  yake.  11. Mheshimiwa Spika, baada ya maelezo  hayo ya utangulizi, naomba sasa nieleze kwa  muhtasari utekelezaji wa Mpango na Bajeti ya  Wizara pamoja na Tume ya Taifa ya Mipango ya  Matumizi ya Ardhi kwa mwaka wa fedha  2017/18 na makadirio ya mapato na  matumizi kwa mwaka wa fedha 2018/19.  6  Takwimu za utekelezaji wa bajeti zilizopo katika  hotuba hii zinaishia tarehe 15 Mei, 2018.  B. UTEKELEZAJI WA MPANGO NA BAJETI YA  MWAKA WA FEDHA 2017/18 NA  MALENGO YA MWAKA WA FEDHA  2018/19  12. Mheshimiwa Spika, katika kutekeleza  majukumu ya Wizara yangu, tumeendelea  kuzingatia Dira ya Taifa ya Maendeleo 2025,  Mpango wa Pili wa Taifa wa Maendeleo wa  Miaka Mitano (2016/17 - 2020/21); Ilani ya  Uchaguzi ya Chama Cha Mapinduzi ya mwaka  2015; Sera ya Taifa ya Ardhi ya mwaka 1995;  Sera ya Taifa ya Maendeleo ya Makazi ya mwaka  2000 pamoja na sheria na miongozo mbalimbali  inayotolewa na Serikali.  Mapato na Matumizi ya Fedha: Fungu 48  (Wizara ya Ardhi, Nyumba na Maendeleo ya  Makazi)  Ukusanyaji wa Mapato  13. Mheshimiwa Spika, katika mwaka wa  fedha 2017/18, Wizara ilipanga kukusanya  shilingi bilioni 112.05 kutokana na vyanzo vya  mapato ya kodi, ada na tozo mbalimbali za  ardhi. Hadi tarehe 15 Mei, 2018, Wizara  imekusanya shilingi bilioni 78.9 sawa na  7  asilimia 70.4 ya lengo (Jedwali Na. 1). Ni  matarajio yangu kwamba hadi Juni, 2018, lengo  la kukusanya shilingi bilioni 112.05 litafikiwa  kwa kutekeleza mikakati mbalimbali. Mikakati  hiyo ni pamoja na kutumia vyombo vya habari  kuhamasisha wamiliki wa ardhi kulipa kodi ya  pango la ardhi, kuwafikisha mahakamani na  kunadi mali za wale wote ambao hawatalipa  kodi hiyo kwa wakati. Natumia fursa hii  kuwapongeza wamiliki wa ardhi waliolipa  kodi ya pango la ardhi kwa wakati. Natoa  onyo kwa wadaiwa sugu wa kodi ya pango la  ardhi kwamba Serikali  itaendelea  kuwachukulia hatua kali za kisheria ikiwa ni  pamoja na kuwafikisha mahakamani,  kutaifisha mali zao ili kufidia kiwango cha  kodi wanazodaiwa na kuwafutia miliki.  14. Mheshimiwa Spika, katika mwaka wa  fedha 2017/18 Wizara iliahidi kuhuisha  kiwango cha kodi ya pango la ardhi cha shilingi  400/= kwa ekari kwa mwaka kwa mashamba  ya biashara yaliyopimwa na kumilikishwa nje ya  miji chini ya Sheria ya Ardhi Na. 4 ya mwaka  1999. Napenda kuliarifu Bunge lako Tukufu  kwamba ili kuendana na thamani halisi ya  ardhi kwa sasa, Serikali ilihuisha kiwango hicho  na kuwa shilingi 1,000/= kwa ekari.  15. Mheshimiwa Spika, katika mwaka wa  fedha 2017/18, Serikali iliahidi kupunguza tozo  ya mbele (premium) ambayo hutozwa mara moja  8  tu wakati wa umilikishaji ardhi kutoka asilimia  7.5 hadi asilimia 2.5 ya thamani ya ardhi.  Napenda kuliarifu Bunge lako Tukufu kwamba  ahadi hiyo imetekelezwa. Hata hivyo, pamoja na  punguzo hilo tathmini iliyofanywa na Wizara  yangu imebaini kwamba bado kuna mwitikio  mdogo wa wananchi kukubali kumilikishwa  ardhi hususan katika maeneo ya urasimishaji  makazi mijini. Imebainika kwamba changamoto  hii kwa kiwango kikubwa inachangiwa na  gharama kubwa za umilikishaji zinazochangiwa  na tozo ya mbele. Hivyo, Serikali inaangalia  uwezekano wa kushusha zaidi kiwango cha tozo  ya mbele ili kuwavutia wananchi wenye maeneo  ya ardhi kujitokeza kwa wingi zaidi kupimiwa  na kumilikishwa ardhi yao.   16. Mheshimiwa Spika, katika mwaka wa  fedha 2018/19, Wizara yangu inatarajia  kukusanya shilingi bilioni 120 kutokana na  kodi ya pango la ardhi, ada na tozo mbalimbali  zinazohusiana na sekta ya ardhi. Lengo hili  litafikiwa kwa kutekeleza mikakati ifuatayo:-  i)  ii)  Kuendelea kupanua wigo wa walipa kodi  ya pango la ardhi kwa kurasimisha  makazi mijini;  Kutoza kodi ya pango la ardhi katika  maeneo yote ya mijini ambayo  hayajapimwa na kumilikishwa rasmi;  iii) Kuhuisha muundo wa kiutumishi wa  wataalam wa sekta ya ardhi katika  9  Halmashauri ili kuongeza ufanisi katika  usimamizi wa rasilimali ardhi ikiwemo  ukusanyaji wa maduhuli ya Serikali;  iv) Kupunguza tozo ya mbele kwa wananchi  wote waliojenga nyumba katika maeneo  ambayo hayajapangwa ili kuwawezesha  kulipa kodi ya pango la ardhi;   v) Kuimarisha mifumo iliyopo ya utunzaji wa  kumbukumbu na kuhuisha taarifa za  ardhi;  vi) Kuhimiza wamiliki wote wa ardhi nchini  kulipa kodi ya ardhi kwa mujibu wa  sheria na kuwachukulia hatua wadaiwa  sugu ikiwemo kuwafikisha Mahakamani;  vii) Kuendelea kushirikiana na Mamlaka za  Upangaji pamoja na sekta binafsi katika  upangaji na upimaji wa ardhi ili kuongeza  idadi ya viwanja na hivyo, kuongeza wigo  wa mapato ya Serikali; na  viii) Kuendelea kuboresha mifumo ya  kumbukumbu za ardhi ili kurahisisha  ulipaji wa kodi ya pango la ardhi.  Matumizi  17. Mheshimiwa Spika, katika mwaka wa  fedha 2017/18, Wizara iliidhinishiwa jumla ya  shilingi bilioni 68.65 kwa ajili ya matumizi ya  kawaida na miradi ya maendeleo. Kati ya fedha  hizo, shilingi bilioni 18.48 ni kwa ajili ya  mishahara; shilingi bilioni 24.77 kwa ajili ya  10  matumizi mengineyo na shilingi bilioni 25.4  kwa ajili ya miradi ya maendeleo. Hadi tarehe  15 Mei, 2018, Wizara ilipokea jumla ya shilingi  bilioni 38.34 kwa ajili ya matumizi ya  kawaida na miradi ya maendeleo, sawa na  asilimia 55.8 ya bajeti. Kati ya fedha hizo,  shilingi bilioni 12.89 ni kwa ajili ya mishahara  na shilingi bilioni 12.63 ni kwa ajili ya  matumizi mengineyo. Aidha, shilingi bilioni  12.82 ni kwa ajili ya kutekeleza miradi ya  maendeleo, sawa na asilimia 50.5 ya bajeti.  Kati ya fedha hizo, shilingi bilioni 5.83 ni fedha  za ndani na shilingi bilioni 6.99 ni fedha za nje  (Jedwali Na. 2).  Mapato na Matumizi ya Fedha: Fungu 03  (Tume ya Taifa ya Mipango ya Matumizi ya  Ardhi)  Ukusanyaji wa Mapato  18. Mheshimiwa Spika, katika mwaka wa  fedha 2017/18, Tume ilitarajia kupokea  shilingi milioni 700 kutoka kwa wadau wa  maendeleo, makusanyo ya kodi ya pango la  nyumba za Tabora na mauzo ya nyaraka za  zabuni. Hadi kufikia tarehe 15 Mei, 2018, Tume  ilipokea shilingi milioni 459.5 sawa na asilimia  65.7 ya lengo kutokana na vyanzo hivyo kwa  ajili ya kutekeleza shughuli zilizopangwa.  11  Matumizi  19. Mheshimiwa Spika, katika mwaka  wa fedha 2017/18, Tume iliidhinishiwa  shilingi bilioni 2.1 kwa ajili ya matumizi ya  kawaida. Kati ya fedha hizo, shilingi bilioni  1.13 ni kwa ajili ya mishahara na shilingi  milioni 979.8 ni kwa ajili ya matumizi  mengineyo. Hadi kufikia tarehe 15 Mei, 2018,  Tume ilipokea shilingi bilioni 1.41 sawa na  asilimia 67.1 ya fedha iliyoidhinishwa. Kati ya  fedha hizo, shilingi milioni 741.66 ni kwa ajili  ya matumizi mengineyo na shilingi milioni  665.55 ni kwa ajili ya mishahara.  HUDUMA ZA ARDHI NA MILKI  20. Mheshimiwa Spika, Wizara yangu ina  jukumu la kutoa huduma mbalimbali za ardhi  kwa wananchi zinazolenga kuimarisha usalama  wa milki na kuifanya ardhi kuwa moja ya  nguzo kuu za uchumi. Katika kutoa huduma,  Wizara yangu inaongozwa na sera, sheria,  kanuni na miongozo mbalimbali kwa lengo la  kuhakikisha kuwa huduma zinatolewa kwa  misingi ya haki na usawa.   21. Mheshimiwa Spika, kwa kuzingatia  uamuzi wa Serikali wa kuhuisha muundo wa  utumishi wa wataalam wa sekta ya ardhi  waliopo katika Mamlaka za Serikali za Mitaa,  wataalam hawa watasimamiwa moja kwa moja  12  na Wizara yangu. Lengo la uamuzi huu ni  kuimarisha utoaji huduma za sekta ya ardhi  nchini.   22. Mheshimiwa Spika, huduma zinazotolewa  na Wizara yangu ni pamoja na kuratibu na  kusimamia upangaji ambao unalenga kuwa na  miji na makazi bora yaliyopangwa, kuwezesha  uandaaji wa mipango ya matumizi ya ardhi na  kufuatilia utekelezaji wake na kuwa na uhakika  wa uwekezaji katika ardhi. Pia, Wizara inatoa  huduma za utayarishaji ramani za msingi  ambazo ni chanzo muhimu cha taarifa  zinazohitajika katika kubuni na kutayarisha  mipango ya maendeleo kwa sekta mbalimbali.  Huduma nyingine ni upimaji wa ardhi, utoaji  wa hatimiliki za ardhi; hati za hakimiliki za  kimila; uthamini; usajili wa hati, nyaraka na  miamala ya ardhi; usimamizi wa sekta ya milki,  uwekaji wa mifumo ya upatikanaji wa makazi  bora na kwa gharama nafuu na utatuzi wa  migogoro ya matumizi ya ardhi.   23. Mheshimiwa Spika, dhamira ya  Wizara ni kuifanya ardhi kuwa kichocheo cha  maendeleo na nyenzo muhimu katika  kupambana na umaskini. Ili kufikia azma hii,  Wizara yangu itaendelea kutoa elimu kwa  umma kuhusu uzingatiaji wa sheria, kanuni na  taratibu zinazohusiana na sekta ya ardhi ili  wananchi waweze kuitumia ardhi kwa tija.  13  Uboreshaji wa Mazingira ya Biashara na  Uwekezaji  24. Mheshimiwa Spika, kwa kuzingatia  umuhimu wa ardhi katika uchumi, Wizara  yangu imeendelea kuboresha mazingira ya  biashara na uwekezaji. Ili kutekeleza azma  hiyo, Wizara yangu imeendelea kuimarisha  Kitengo cha Uwekezaji katika ardhi kwa  kukiongezea rasilimali watu na vitendea kazi.  Dhamira ya Wizara ni kuwa na wataalam wa  Kitengo hiki katika kila kanda ili kusogeza  huduma hii karibu na wawekezaji. Aidha, kwa  kushirikiana na mamlaka za upangaji, Wizara  imeendelea kubainisha ardhi ya uwekezaji na  ardhi ya akiba na kutoa miongozo ya  kusimamia matumizi ya ardhi hiyo. Vilevile,  Wizara imeboresha huduma zake kwa  kupunguza muda wa kuandaa na kusajili hati  ambapo kwa sasa mwekezaji anaweza kupata  hati ndani ya muda wa siku 30 endapo  amekidhi vigezo na masharti ya umilikishaji.  Aidha, mifumo ya kutoa huduma za ardhi kwa  njia za kielektroniki imeimarishwa ambapo  muda wa upatikanaji wa taarifa za hati na  nyaraka nyingine zilizosajiliwa umepungua  kutoka siku saba (7) hadi tatu (3). Kadhalika,  Wizara imeunda Bodi mbalimbali za kitaaluma  ili kuhakikisha wataalam wa sekta ya ardhi ni  wale wenye sifa, weledi na uadilifu.   14  Ardhi kwa Ajili ya Matumizi ya Viwanda  25. Mheshimiwa Spika, Wizara yangu  inatambua umuhimu wa sekta ya ardhi katika  kufanikisha azma ya Serikali ya Awamu ya  Tano ya kufikia uchumi wa kati ifikapo 2025  kwa kuongeza uwekezaji katika viwanda. Ili  kuendana na azma hiyo, Wizara yangu  imehakikisha kuwa katika uandaaji wa  mipango kabambe, maeneo ya kutosha  yanatengwa kwa ajili ya uwekezaji wa viwanda.  Hadi tarehe 15 Mei, 2018 mipango kabambe ya  miji 18 inayoandaliwa imetenga jumla ya ekari  127,942.96 kwa ajili ya matumizi ya viwanda  (Jedwali Na. 3). Wizara yangu imetoa  Mwongozo kwa mamlaka zote za upangaji  kuhakikisha zinatenga maeneo ya uwekezaji wa  viwanda wakati wa uandaaji wa mipango  kabambe.   26. Mheshimiwa Spika, vilevile, katika  mwaka wa fedha 2017/18, Wizara yangu  iliahidi kuongeza hazina ya ardhi kwa ajili ya  uwekezaji wa viwanda. Napenda kuliarifu  Bunge lako Tukufu kwamba katika kipindi  hicho, Wizara kwa kushirikiana na Mamlaka ya  Upangaji ya Halmashauri ya Wilaya Kibaha,  imepanga eneo lenye jumla ya hekta 1,563 kwa  ajili ya uwekezaji wa viwanda vikubwa 124 na  viwanda vidogo 23. Aidha, Wizara imetenga  eneo la ardhi ya akiba lenye ukubwa wa hekta  15  89.9, maeneo ya biashara hekta 40.6 na ardhi  ya kilimo cha biashara yenye ukubwa wa hekta  334. Maeneo hayo yote yamepangwa kutokana  na hekta 2,383 za ardhi ambayo milki yake  imebatilishwa kwa kukiuka masharti ya  uendelezaji (Kiambatisho Na. 1). Aidha,  Wizara yangu imebatilisha milki za mashamba  yenye ukubwa wa ekari 9,636.19 katika Wilaya  za Lushoto, Busega, Bukoba na Arumeru na  imetoa maelekezo kwa Mamlaka za Upangaji  kuzingatia utengaji wa maeneo kwa ajili ya  viwanda, kilimo na ardhi ya akiba. Pia, katika  kutekeleza azma hii Wizara kwa kushirikiana  na Halmashauri ya Manispaa ya Kigamboni  inaendelea kuandaa mpango wa kuendeleza  ardhi katika eneo la Mbwamaji lenye ukubwa  wa ekari 711 kwa ajili ya matumizi mbalimbali  ya uwekezaji. Katika Halmashauri ya Wilaya ya  Kilosa jumla ya ekari 184.5 zimetengwa kwa  ajili ya ardhi ya akiba, ekari 452 kwa ajili ya  viwanda na ekari 1,680 kwa ajili ya kilimo cha  biashara.  Miradi Mikubwa ya Kitaifa  27. Mheshimiwa Spika, Wizara yangu  imeshiriki kikamilifu katika utekelezaji wa  miradi mikubwa ya ujenzi wa miundombinu ya  kitaifa hususan Bomba la Mafuta kutoka  Hoima nchini Uganda hadi Chongoleani mkoani  Tanga, Reli ya Kisasa (Standard Gauge Railway)  na ufuaji wa umeme katika mto Rufiji (Rufiji  16  Hydropower Project). Katika mradi wa Bomba la  Mafuta, Wizara imeshiriki katika uandaaji  mikataba ya uendeshaji wa mradi, uandaaji wa  ramani za msingi katika njia ya bomba la  mafuta, uratibu wa utwaaji wa ardhi na  uthamini wa ardhi na mali kwa ajili ya fidia na  upimaji wa njia ya bomba la mafuta.   28. Mheshimiwa Spika, kwa upande wa  mradi wa ufuaji umeme, Wizara inashiriki  katika upimaji wa eneo la mradi na kuandaa  ramani za msingi kwa ajili kuandaa michoro ya  kihandisi. Katika mwaka wa fedha 2018/19  Wizara yangu itaendelea kushirikana na  mamlaka husika katika utekelezaji wa miradi  hiyo. Vilevile, Wizara itaanza kuandaa kwa  awamu mpango wa matumizi ya ardhi katika  wilaya 24 na vijiji 134 ambavyo bomba la  mafuta linapita na katika maeneo ambayo reli  ya kisasa inajengwa (Kiambatisho Na. 2).  Programu ya Kupanga, Kupima na Kumilikisha  Ardhi  29. Mheshimiwa Spika, azma ya Wizara ni  kuhakikisha kwamba kila kipande cha ardhi  nchini kinapangwa, kupimwa na kumilikishwa.  Lengo la kufanya hivyo ni kuwa na miliki  salama na hivyo kuondoa na kudhibiti  migogoro ya matumizi ya ardhi, kutumia ardhi  kama mtaji hai, kuchochea uwekezaji, kupanua  17  wigo wa mapato ya Serikali, kuongeza mchango  wa sekta ya ardhi katika uchumi, kuhakikisha  kuwa ardhi inatumika kwa tija na kuwa na  makazi bora na endelevu.  30. Mheshimiwa Spika, kwa mujibu wa  kumbukumbu zilizopo ni takriban asilimia 15  tu ya ardhi ya jumla nchini ndio imepangwa na  kupimwa. Hali hii inafanya ardhi isiwe na  mchango mkubwa katika uchumi wa Taifa na  kuikosesha Serikali  mapato. Katika  kukabiliana na hali hii, Wizara yangu  imekamilisha maandalizi ya Programu ya  Kupanga, Kupima na Kumilikisha kila Kipande  cha Ardhi nchini. Ni matumaini yangu kwamba  Programu hii ikitekelezwa ardhi itatoa mchango  mkubwa katika maendeleo ya kiuchumi na  kijamii.  Ofisi za Ardhi za Kanda  31. Mheshimiwa Spika, Wizara yangu  imeendelea kuboresha na kusogeza huduma za  sekta ya ardhi karibu na wananchi kwa lengo  la kuwapunguzia gharama na usumbufu wa  kufuata huduma hizo Wizarani. Maboresho  hayo ni pamoja na kupeleka wataalam wa  kada za ardhi katika fani za upangaji, upimaji,  uthamini, usimamizi ardhi na usajili wa hati.  Vilevile, Wizara imeimarisha kanda zake kwa  kupeleka vitendea kazi vya kisasa. Dhamira ya  Wizara ni kuendelea kuimarisha huduma zake  18  katika ngazi za Mikoa na Halmashauri zote  nchini. Natoa rai kwa wananchi kutumia ofisi  za ardhi za kanda kupata huduma za ardhi  badala ya kufuata huduma hizo makao  makuu ya Wizara kama ilivyokuwa hapo  awali.  Utoaji Milki za Ardhi  32. Mheshimiwa Spika, katika kutekeleza  sera na sheria za ardhi, Wizara inaratibu utoaji  wa vyeti vya ardhi ya vijiji, hati za  hakimiliki za kimila na hatimiliki za ardhi.  Katika mwaka wa fedha 2017/18, Wizara  yangu iliahidi kuandaa hatimiliki za ardhi  400,000, Vyeti vya Ardhi ya Kijiji 1,000 na  kutoa hati za hakimiliki za kimila 57,000. Hadi  tarehe 15 Mei, 2018 Wizara imeandaa Vyeti vya  Ardhi ya Kijiji 375, imetoa hati za hakimiliki za  kimila 70,299 na hatimiliki za viwanja na  mashamba 41,179 (Jedwali Na. 4). Wizara  yangu inaendelea kutambua na kuthamini  michango ya wadau katika kuwezesha utoaji  wa Vyeti vya Ardhi ya Kijiji na hati za  Hakimiliki za Kimila kupitia miradi mbalimbali  ya urasimishaji ardhi.  33. Mheshimiwa Spika, Wizara yangu kwa  kushirikiana na Mamlaka za Upangaji na sekta  binafsi imeendelea kuhakikisha kuwa kila  kipande cha ardhi nchini kinapangwa,  kupimwa na kumilikishwa. Hadi tarehe 15 Mei,  19  2018 miradi ya upimaji wa viwanja katika miji  mbalimbali nchini imekamilika. Aidha, katika  mwaka wa fedha 2018/19 Wizara yangu kwa  kushirikiana na sekta binafsi itaendelea  kupanga na kupima ardhi ili kuongeza kasi ya  utoaji wa milki za ardhi nchini. Napenda  kuliarifu Bunge lako Tukufu kuwa ushiriki wa  sekta binafsi utaendelea kuongeza kasi ya  upangaji na upimaji wa ardhi, na hivyo kutoa  fursa za ajira na kuongeza mapato ya Serikali  yatokanayo na kodi ya pango la ardhi.  34. Mheshimiwa Spika, katika mwaka wa  fedha  2018/19,  Wizara yangu kwa  kushirikiana na Halmashauri nchini itaandaa  Hatimiliki 400,000, kutoa Vyeti vya Ardhi ya  Kijiji 1,000 na Hati za Hakimiliki za Kimila  170,000 zikiwemo 120,000 za Programu ya  Kuwezesha Umilikishaji Ardhi. Natoa rai kwa  Halmashauri zote nchini kuhakikisha kuwa  zinamilikisha viwanja vyote vilivyopimwa na  kuandaa hati ili wananchi waweze kuwa na  milki salama.  Kamati za Ugawaji Ardhi  35. Mheshimiwa Spika, Kamati za Ugawaji  Ardhi ni muhimu katika kusimamia ugawaji wa  ardhi nchini kwa mujibu wa sheria. Kamati hizi  zina jukumu la kuhakikisha haki na usawa  katika ugawaji ardhi vinakuwepo pamoja na  20  kuepusha migogoro baina ya watumiaji. Uteuzi  wa wajumbe wa Kamati hizo huidhinishwa na  Wizara yangu baada ya kupokea mapendekezo  kutoka katika Halmashauri husika. Katika  mwaka wa fedha 2017/18, Wizara yangu  imeidhinisha uteuzi wa Kamati za Kugawa  Ardhi katika Halmashauri 10 za Majiji ya  Tanga na Dodoma; Manispaa za Kinondoni,  Ilala, Temeke na Wilaya za Kiteto, Msalala,  Kyela, Singida na Makete. Uteuzi huu  umefanya jumla ya Halmashauri 152 kati ya  Halmashauri 184 kuwa na kamati hizo.  (Jedwali Na. 5). Natoa wito kwa Halmashauri  ambazo hazina Kamati za Ugawaji wa Ardhi  kuwasilisha mapendekezo ya wajumbe kwa  ajili ya kuidhinisha uteuzi wao.  36. Mheshimiwa Spika, Kamati ya Taifa  ya Ugawaji Ardhi pamoja na majukumu  mengine, ina jukumu la kuidhinisha maombi ya  umilikishaji ardhi yanayohusiana na uwekezaji,  maeneo ya fukwe, pamoja na maeneo yote ya  kimkakati ya uwekezaji yenye manufaa kwa  Taifa. Katika mwaka wa fedha 2017/18, Kamati  hii ilipitia na kuidhinisha jumla ya maombi  158 ya umilikishaji ardhi yaliyowasilishwa  kutoka katika halmashauri mbalimbali nchini  (Jedwali Na. 6).  Uhakiki wa Mashamba na Viwanja  37. Mheshimiwa Spika, katika mwaka  wa fedha 2017/18, Wizara yangu iliendelea  21  kuhakiki mashamba na viwanja nchini ili  kubaini uzingatiaji wa masharti ya umiliki.  Katika kipindi cha mwaka 2015/16 hadi  2017/18, jumla ya mashamba 32  yalibatilishwa (Jedwali Na. 7). Baada ya  mashamba hayo kubatilishwa, Wizara yangu  ilisambaza Mwongozo wa namna ya kupanga  na kutumia ardhi ya mashamba  yaliyobatilishwa ikiwemo; utengaji wa ardhi  kwa ajili ya viwanda, akiba ya ardhi, mahitaji  ya wananchi wa eneo husika na matumizi  mengine ya jamii. Katika mwaka wa fedha  2017/18, Wizara kwa kushirikiana na  Mamlaka za Upangaji za Kibaha, Kigamboni  na Kinondoni imeandaa mipango ya matumizi  ya mashamba yaliyobatilishwa na kutenga  ardhi kwa ajili ya uwekezaji wa viwanda,  biashara, akiba ya ardhi, kilimo cha biashara  na matumizi mengine.   Utatuzi na Udhibiti wa Migogoro ya Matumizi  ya Ardhi  38. Mheshimiwa Spika, Kamati ya Kisekta  iliyoundwa  kubaini  aina, vyanzo na  kupendekeza namna bora ya utatuzi wa  migogoro ya matumizi ya ardhi ilikamilisha kazi  yake. Kamati ilichambua migogoro 1,392  iliyowasilishwa Bungeni katika mwaka wa  fedha 2016/17 pamoja na kufanya tathmini ya  hali halisi uwandani na kubaini kuwepo jumla  ya migogoro 1,750 ambapo migogoro 564  22  ilihusu uvamizi wa maeneo ya hifadhi; 218  mwingiliano wa mipaka ya kiutawala; 366  uanzishwaji wa vijiji ndani ya maeneo ya  hifadhi; 204 migogoro ya matumizi ya ardhi  kati ya wakulima na wafugaji; 206 wananchi  na wawekezaji kwenye maeneo ya ranchi,  mashamba na migodi na migogoro 115  ilitokana na madai ya fidia. Vilevile, kulikuwa  na migogoro 77 ambayo ilitokana na vyanzo  vingine vidogo ambavyo utatuzi wake hauhitaji  taasisi zaidi ya moja. Ili kupata ufumbuzi wa  kudumu wa migogoro ya matumizi ya ardhi,  Serikali  inaandaa mkakati mahsusi wa  utekelezaji wa mapendekezo ya Kamati.   39. Mheshimiwa Spika, kupitia Tume ya  Taifa ya Mipango ya Matumizi ya Ardhi Wizara  yangu imeingia makubaliano maalum na  Mamlaka ya Hifadhi za Taifa (TANAPA) ili  kuandaa mipango ya matumizi ya ardhi katika  vijiji 392 vinavyozunguka Hifadhi za Taifa kote  nchini ili kutatua migogoro baina ya vijiji na  hifadhi.  40. Mheshimiwa Spika, pamoja na  uchambuzi uliofanywa na Kamati ya Kisekta,  Wizara yangu kupitia Kauli Mbiu ya Funguka  kwa Waziri wa Ardhi nilifanya ziara katika  maeneo mbalimbali nchini ili kusikiliza kero za  wananchi na kuzipatia ufumbuzi. Aidha,  kupitia kauli mbiu hiyo, Wizara yangu  23  ilisambaza dodoso katika Halmashauri zote  nchini ambapo wananchi walibainisha kero zao  na changamoto zinazowakabili kuhusiana na  sekta ya ardhi.   41. Mheshimiwa Spika, kupitia kauli mbiu  hiyo, hadi tarehe 15 Mei 2018 jumla ya  malalamiko 3,599 yalipokelewa. Wizara yangu  kwa kushirikiana na Halmashauri na mamlaka  nyingine za Serikali inaendelea kuyachambua  na kuyapatia ufumbuzi malalamiko hayo.  Katika mwaka wa fedha 2018/19, Wizara  yangu itaendelea kuzitafutia ufumbuzi wa  kudumu na kuendelea kusikiliza kero za  wananchi na kuzipatia majibu kadri  zitakavyopokelewa.   Programu ya Kuwezesha Umilikishaji Ardhi  42. Mheshimiwa Spika, Wizara yangu  inaendelea na utekelezaji wa Programu ya  Kuwezesha Umilikishaji Ardhi (Land Tenure  Support Programme) inayotekelezwa katika  Wilaya za Kilombero, Ulanga na Malinyi  mkoani Morogoro. Katika mwaka wa fedha  2017/18 Wizara ilipanga kuhakiki vipande vya  ardhi 80,000. Vilevile, Wizara ilipanga kujenga  ofisi za ardhi mbili (02) katika Wilaya ya Malinyi  na Ulanga, kukarabati ofisi ya ardhi katika  Wilaya ya Kilombero na kuandaa vyeti vya ardhi  ya kijiji katika vijiji 15. Napenda kuliarifu  24  Bunge lako Tukufu kwamba hadi tarehe 15  Mei, 2018 jumla ya vipande vya ardhi 96,257  vilipimwa katika vijiji 41 ambapo jumla ya Hati  za Hakimiliki za Kimila 20,583 zimeandaliwa,  mipango ya matumizi ya ardhi katika vijiji 36  imeandaliwa, wakandarasi wa ujenzi wa ofisi za  ardhi za wilaya wamepatikana na taratibu za  kuandaa vyeti vya ardhi ya vijiji 75  vilivyopimwa zinaendelea. Aidha, jumla ya vijiji  20 vimeandaliwa mipango ya makazi ambapo  jumla ya viwanja 18,224 vimepimwa kwa ajili  ya kuandaliwa Hati ya Hakimiliki ya Kimila.  Vilevile, benki ya NMB na CRDB zimetoa  mikopo yenye thamani ya shilingi bilioni 1.4  kwa wananchi kwa kutumia Hati ya Hakimiliki  ya Kimila kama dhamana kwa ajili ya  kuanzisha miradi ya kiuchumi katika Wilaya  zinazotekeleza Programu.   43. Mheshimiwa Spika, katika mwaka wa  fedha 2018/19, Wizara itapima vipande vya  ardhi kwa ajili ya kuandaa hati za hakimiliki za  kimila 120,000; kuandaa mipangokina ya vijiji  na kupima viwanja 20,000; kuandaa mipango  ya matumizi ya ardhi ya vijiji 30 na kutoa  elimu kwa umma kuhusu masuala ya kisera,  kisheria na kitaasisi juu ya utawala na  matumizi ya ardhi. Kazi zingine ni kuzijengea  uwezo taasisi zinazohusika na utatuzi wa  migogoro ya ardhi katika ngazi za vijiji, kata na  wilaya; kufanya tafiti tatu (03) za masuala ya  25  kisera, kisheria na kitaasisi ili kuboresha  utawala wa ardhi na kukamilisha ujenzi wa  ofisi za ardhi katika Wilaya za Kilombero,  Ulanga na Malinyi.  Usajili wa Hatimiliki na Nyaraka   44. Mheshimiwa Spika, katika mwaka wa  fedha 2017/18 Wizara yangu ilipanga kusajili  Hatimiliki na nyaraka nyingine za kisheria  453,000. Hadi kufikia tarehe 15 Mei, 2018  Hatimiliki pamoja na Nyaraka za Kisheria  79,456 zimesajiliwa. Kati ya hizo Hatimiliki ni   30,143 na nyaraka nyingine ni 49,313.  Nyaraka 31,779 zimesajiliwa chini ya Sheria ya  Usajili wa Ardhi (Sura 334) na Hati za Umiliki  wa Sehemu ya Jengo 923 zimesajiliwa chini ya  sheria ya Umiliki wa Sehemu ya Jengo (Sura  416) (Jedwali 8A). Aidha, Nyaraka za Kisheria  zipatazo 16,290 zimesajiliwa chini ya Sheria ya  Usajili wa Nyaraka (Sura 117) (Jedwali 8B) na  Nyaraka 1,244 zimesajiliwa chini ya Sheria ya  Usajili wa Rehani ya Mali Zinazohamishika  (Sura 210) (Jedwali 8C). Wananchi  wanahamasishwa kupima maeneo yao na  kupata hatimiliki ambazo zinahakikisha  usalama wa maeneo wanayomiliki. Hati hizo  pia zinaweza kutumika kama dhamana za  mikopo kutoka katika taasisi za fedha. Katika  mwaka wa fedha 2018/19, Wizara imepanga  kusajili Hatimiliki na nyaraka za kisheria  453,000.  26  Ubadilishaji wa Hati Zilizotolewa na  Iliyokuwa Mamlaka ya Ustawishaji Makao  Makuu   45. Mheshimiwa Spika, baada ya kuvunjwa  kwa iliyokuwa Mamlaka ya Ustawishaji Makao  Makuu Dodoma (CDA), Wizara yangu ilipewa  jukumu la kumilikisha upya ardhi kwa kutoa  hatimiliki za miaka 99 kwa wamiliki wote  waliokuwa na hati za pango la ardhi (ground  lease). Napenda kuliarifu Bunge lako Tukufu  kwamba hadi terehe 15 Mei, 2018, hati zote  21,124 za pango la ardhi zilizopo katika masjala  ya Wizara zimebadilishwa kutoka Ground Lease  ya miaka 33 na kuwa Hati miliki za miaka 99.  Natoa wito kwa wananchi ambao bado  hawajabadili hati zilizotolewa na iliyokuwa  Mamlaka ya Ustawishaji Makao Makuu  kuwasilisha hati hizo katika Ofisi ya Msajili  wa Hati Kanda ya Kati ili kuzibadilisha.  Mifumo ya Kielektroniki ya Huduma za Ardhi   46. Mheshimiwa Spika, katika mwaka wa  fedha 2017/18, Serikali iliahidi kuanza kutoa  hati za kielektroniki katika Manispaa za  Kinondoni na Ubungo kwa kutumia Mfumo  Unganishi wa Kuhifadhi Kumbukumbu za  Ardhi (Integrated Land Management Information  System). Napenda kuliarifu Bunge lako Tukufu  kwamba kuanzia mwezi Juni 2018, hati za  kielektroniki zitaanza kutolewa kwa wamiliki  27  wa ardhi katika Halmashauri za Manispaa za  Kinondoni na Ubungo. Muonekano wa hati hii  upo katika Kiambatisho Na. 3.  47. Mheshimiwa Spika, vilevile, katika  mwaka wa fedha 2017/18 Wizara iliahidi  kuboresha Mfumo wa Ukusanyaji wa Kodi ya  Pango la Ardhi (Land Rent Management System-  LRMS) katika Halmashauri mbalimbali nchini  ili kuongeza ufanisi katika ukusanyaji wa kodi  ya pango la ardhi, umilikishaji ardhi na usajili  wa hati. Napenda kuliarifu Bunge lako Tukufu  kwamba Wizara yangu imeboresha mfumo huo  ambapo wananchi wanaweza kupata taarifa za  hatua za umilikishaji na usajili wa hati zao kwa  njia ya kielektroniki katika ofisi za  Halmashauri. Maboresho haya yatawapunguzia  wananchi usumbufu, muda na gharama katika  kufuatilia huduma hizo Wizarani. Aidha,  mfumo huo umeunganishwa na Mfumo wa  Kielektroniki wa Ukusanyaji Maduhuli ya  Serikali (Government Electronic Payment  Gateway System - GePG). Mafunzo ya kutumia  mfumo huo yametolewa katika Kanda za Ardhi  nane (08), Halmashauri 185 na Mabaraza ya  Ardhi na Nyumba ya Wilaya 53. Vilevile, kwa  sasa wamiliki wa ardhi wanaweza kutumia  mfumo huo kulipia kodi ya pango la ardhi kwa  kutumia simu za mkononi kwa kufuata  maelekezo maalum (Kiambatisho Na.4).  28  48. Mheshimiwa Spika, pamoja na mifumo ya  kielektroniki niliyoielezea hapo juu, Wizara  yangu kupitia wataalam wake wa ndani  imetengeneza mfumo wa kielektroniki wa  usimamizi na udhibiti wa taarifa za mashamba  yote nchini. Mfumo huu utaainisha ukubwa,  umiliki, matumizi na hali ya maendelezo  kupitia picha za satelaiti na taarifa zake  zitapatikana kwa kutumia kompyuta au simu  ya kiganjani. Mfumo utarahisisha utambuzi wa  mashamba yasiyoendelezwa kwa ajili ya milki  zake kubatilishwa na kupangiwa matumizi  mengine. Hadi tarehe 15 Mei, 2018, taarifa za  mashamba yaliyopo katika mikoa ya Dar es  Salaam, Pwani, Morogoro, Tanga, Lindi, Iringa,  Manyara na Arusha zilikuwa zimeingizwa  kwenye mfumo.  49. Mheshimiwa Spika, katika mwaka wa  fedha 2018/19, Wizara itaendelea kuboresha  na kuimarisha mifumo ya kielektroniki ya  utoaji wa huduma za ardhi.  Uthamini wa Mali na Fidia  50. Mheshimiwa Spika, katika mwaka wa  fedha 2017/18, Wizara iliahidi kuandaa na  kuidhinisha taarifa 35,000 za uthamini kwa  ajili ya fidia na uthamini wa kawaida kwa  matumizi mbalimbali. Hadi tarehe 15 Mei, 2018  Wizara iliidhinisha taarifa za uthamini 23,831  29  ambapo taarifa 13,316 ni uthamini wa fidia na  10,515 ni uthamini wa mali kwa madhumuni  mbalimbali. Aidha, Wizara ilifanya uthamini  kwa ajili ya mizania ya hesabu na utawala kwa  baadhi ya taasisi za Serikali. Vilevile, Wizara  imekamilisha uandaaji wa Jedwali la Viwango  vya Thamani ya Mazao kwa nchi nzima.  51. Mheshimiwa Spika, katika mwaka wa  fedha 2017/18 Wizara ilikamilisha uundaji wa  Bodi ya Usajili wa Wathamini ambayo  imeanzishwa kwa mujibu wa Sheria ya  Uthamini na Usajili wa Wathamini Na. 7 ya  mwaka 2016. Bodi hii pamoja na mambo  mengine, inasimamia usajili, taaluma na  maadili katika utendaji kazi wa wathamini.  Bodi imepewa mamlaka ya kuwachukulia  hatua za kinidhamu ikiwemo kuwafutia usajili  wathamini wote wanaokiuka maadili ya  taaluma zao. Natoa rai kwa wananchi na  wadau wote wa tasnia ya uthamini kutoa  taarifa kwa Bodi juu ya wathamini wote  wanaokiuka maadili ya taaluma zao au watu  wanaofanya kazi za uthamini kinyume cha  sheria.   52. Mheshimiwa Spika, thamani ya ardhi  hubadilika kutokana na mabadiliko ya hali ya  soko. Kutokana na hali hiyo, Wizara huhuisha  viwango vya thamani ya ardhi mara kwa mara.  Uhuishaji huu huwezesha kuwa na viwango  sahihi vya ulipaji fidia, utozaji wa kodi na ada  30  mbalimbali zitokanazo na miamala ya ardhi.  Katika mwaka wa fedha 2018/19 Wizara  itahuisha viwango vya bei ya soko la ardhi kwa  nchi nzima. Pia, Wizara inakusudia kuandaa  na kuidhinisha taarifa za uthamini 35,000.   53. Mheshimiwa Spika, Bodi ya Mfuko wa  Fidia imezinduliwa na tayari imeanza kazi. Kwa  kuwa sasa kuna Sheria ya Uthamini na Usajili  wa Wathamini ya mwaka 2016, Bodi inafanya  mapitio ya Kanuni za Ardhi za Usimamizi wa  Mfuko wa Fidia za mwaka, 2001 ili ziweze  kukidhi mazingira ya sasa ya ulipaji fidia na  kuondoa mgongano na Sheria hiyo. Katika  mwaka wa fedha 2018/19 Wizara yangu kwa  kushirikiana na Bodi ya Mfuko wa Fidia  itakamilisha utungaji wa kanuni hizo.  Mabaraza ya Ardhi na Nyumba ya Wilaya  54. Mheshimiwa Spika, Wizara yangu  imeendelea kusimamia na kuhudumia  Mabaraza 53 yanayofanya kazi nchi nzima.  Katika mwaka wa fedha 2017/18 Wizara  iliahidi kushughulikia mashauri 23,299  yaliyokuwepo na ambayo yatafunguliwa. Hadi  tarehe 15 Mei, 2018 jumla ya mashauri 41,920  yalishughulikiwa ambapo kati ya hayo  mashauri 17,320 yalitolewa maamuzi. Katika  mwaka wa fedha 2018/19 Wizara itaendelea  kushughulikia mashauri 24,600 yaliyobaki na  yatakayofunguliwa.  31  55. Mheshimiwa Spika, Wizara yangu  kupitia mradi wa maboresho ya sekta ya ardhi,  iliyapatia samani za ofisi Mabaraza ya Ardhi ya  Wilaya 12. Aidha, Wizara iliahidi kuanzisha  Mabaraza mapya katika Wilaya tatu (03)  ambazo ni Kongwa, Mpwapwa na Urambo.  Napenda kuliarifu Bunge lako Tukufu kuwa  taratibu za ajira zitakapokamilika, Mabaraza  hayo na Mabaraza katika wilaya nyingine  yataanzishwa. Ili kufikia azma ya Serikali ya  kuwa na Baraza katika kila Wilaya, natoa  wito kwa Halmashauri kutoa nafasi za Ofisi  kwa ajili ya shughuli za Mabaraza bila  kuhitaji gharama kubwa za ujenzi au  ukarabati.  UPIMAJI NA RAMANI  Huduma za Ramani  56. Mheshimiwa Spika, katika mwaka wa  fedha 2017/18, Wizara yangu iliahidi kuhuisha  ramani za msingi za uwiano wa 1:50,000 katika  miji 50. Ramani hizi ni muhimu katika  uandaaji wa ramani za matumizi mbalimbali za  ardhi kama vile ramani za matumizi ya ardhi  na ramani zinazoonesha mipaka ya viwanja na  mashamba. Napenda kuliarifu Bunge lako  Tukufu kwamba ramani za msingi 20 za  uwiano wa 1:50,000 za miji 68 katika wilaya za  Geita, Mbogwe, Nyang’hwale na Chato  32  zimehuishwa kwa kutumia picha za satelaiti.  Katika mwaka wa fedha, 2018/19 Wizara  yangu itaendelea kuhuisha ramani za msingi  katika miji 100 katika Wilaya mbalimbali.  Mipaka ya Ndani ya Nchi  57. Mheshimiwa Spika, katika mwaka  wa fedha 2017/18 Wizara yangu iliahidi  kuendelea kuainisha mipaka ya ushoroba  wenye ukubwa wa kilomita za mraba 2,500  katika pori tengefu la Loliondo wilayani  Ngorongoro. Napenda kuliarifu Bunge lako  Tukufu kwamba, kwa kushirikiana na Ofisi ya  Rais - TAMISEMI; Wizara ya Maliasili na Utalii;  Wizara ya Kilimo, Wizara ya Mifugo na Uvuvi  na Hifadhi ya Serengeti na Mamlaka ya Hifadhi  ya Ngorongoro ushoroba wa pori tengefu la  Loliondo wenye ukubwa wa kilometa za mraba  1,500 umeainishwa. Utambuzi na uhakiki wa  mpaka kati ya Wilaya ya Kilindi na Kiteto  umefanyika. Vilevile, uhakiki wa mipaka ya  vijiji sita (6) vinavyopakana na uwanja wa  ndege wa Kimataifa wa Kilimanjaro umefanyika  kwa lengo la kuondoa mgogoro. Katika mwaka  wa fedha 2018/19, Wizara yangu itahakiki  mipaka sita (06) ya Wilaya  za Babati na  Monduli; Manyoni na Sikonge; Gairo na Kilosa;  Kisarawe na Kibaha; Njombe na Mufindi; na  Mbarali na Mufindi.  33  Mipaka ya Kimataifa  58. Mheshimiwa Spika, katika mwaka wa  fedha 2017/18, Wizara iliahidi kuendelea na  uimarishaji wa mpaka wa Tanzania na Kenya  ikiwa ni pamoja na utengenezaji wa ramani za  msingi pamoja na kupima kipande cha mpaka  kuanzia Ziwa Victoria hadi Ziwa Natron chenye  urefu wa kilomita 240. Napenda kuliarifu  Bunge lako Tukufu kwamba kazi hii  inaendelea. Hadi tarehe 15 Mei, 2018 kipande  cha mpaka cha kilometa 50 kutokea Ziwa  Victoria hadi Sirari kimekamilika. Katika  kipande hicho jumla ya alama 480 za kati ya  mpaka zimesimikwa, alama kuu saba  zilizobomolewa zimejengwa upya na alama 18  zimekarabatiwa. Aidha, uchukuaji wa taarifa za  kijiografia katika Vijiji 32 vilivyoko katika eneo  la mpaka huo zimekamilika kwa ajili ya  kuandaa ramani za msingi (Jedwali Na. 9 ).   59. Mheshimiwa Spika, vilevile, Wizara  yangu iliahidi kuimarisha mpaka baina ya  Tanzania na Uganda katika eneo la nchi kavu.  Kazi hii inaendelea kwa uwekaji wa alama za  mpaka, uandaaji wa ramani za msingi pamoja  na uandishi wa andiko la mkataba wa mpaka  unaendelea. Katika mwaka wa fedha 2018/19,  Wizara yangu itakamilisha uimarishaji wa  mpaka wa Tanzania na Uganda, Tanzania na  Zambia, Tanzania na Burundi pamoja na  kuendelea na uimarishaji wa mpaka baina ya  34  Tanzania na Kenya. Vilevile, Wizara itaimarisha  mipaka yetu ndani ya Ziwa Tanganyika na nchi  za Jamhuri ya Demokrasia ya Kongo, Burundi  na Zambia. Uimarishaji wa mipaka yetu na  nchi jirani ni kwa ajili ya kuimarisha ulinzi na  usalama wa nchi pamoja na utekelezaji wa  Azimio la Umoja wa Afrika linalozitaka nchi  wanachama kuimarisha mipaka yao ifikapo  mwaka 2022.  Upimaji wa Viwanja na Mashamba  60. Mheshimiwa Spika, katika mwaka wa  fedha  2017/18, Wizara yangu iliahidi  kuidhinisha ramani za upimaji zenye viwanja  200,000 na mashamba 400. Hadi tarehe 15  Mei, 2018, ramani za upimaji zenye jumla ya  viwanja  144,780  na mashamba 257  zimeidhinishwa. Katika mwaka wa fedha  2018/19 Wizara yangu imepanga kuidhinisha  ramani za upimaji wa viwanja 200,000,  mashamba 400 pamoja na kufufua mipaka ya  viwanja na mashamba 500 yenye migogoro ya  matumizi ya ardhi.  61. Mheshimiwa Spika, vilevile, Wizara  yangu iliahidi kusimika na kupima alama za  msingi za upimaji (control points) 200. Hadi  tarehe 15 Mei, 2018, Wizara yangu imesimika  na kupima alama za msingi 250 katika Wilaya  za Rufiji, Kilombero, Malinyi na Tarime. Katika  mwaka wa fedha 2018/19 Wizara yangu  itasimika na kupima alama za msingi 500.  35  Upimaji wa Ardhi chini ya Maji  62. Mheshimiwa Spika, katika mwaka wa  fedha 2017/18 Wizara yangu kwa kushirikiana  na Jeshi la India, Jeshi la Wananchi wa  Tanzania na mamlaka ya Bandari imekamilisha  upimaji wa chini ya maji katika bandari za  Pemba na Wete. Upimaji ndani ya maji ni  muhimu kwa ajili ya kutambua na kuainisha  kupima njia za meli kwa ajili ya kuingilia ndani  ya bandari hizo. Njia hizi ni muhimu kwa ajili ya  kuzisaidia meli zinazoingia zisikwame katika  mafungu ya mchanga au maeneo yenye kina  kidogo cha maji. Katika mwaka wa fedha  2018/19 Wizara yangu itakamilisha uandaaji  wa ramani elekezi (Navigation charts) za upimaji  uliofanyika katika bandari za Wete na Pemba.  Vilevile, itapima maeneo ya chini ya maji katika  eneo la bandari ya Mtwara.  Kujenga Uwezo wa Kupima Ardhi Nchini  63. Mheshimiwa Spika, ili kuongeza kasi  na kupunguza gharama za upimaji wa ardhi  nchini ni muhimu kuwa na vifaa vya kisasa.  Katika mwaka wa fedha 2017/18 Wizara  yangu iliahidi kununua vifaa vya kisasa vyenye  ufanisi mkubwa katika upimaji. Napenda  kuliarifu Bunge lako Tukufu kwamba taratibu  za ununuzi wa vifaa hivyo zimekamilika na  mzabuni ataviwasilisha vifaa hivyo nchini kabla  ya mwisho wa mwaka huu wa fedha. Vifaa hivyo  36  vitasambazwa katika kanda kwa ajili ya  kutumiwa na Halmashauri. Vilevile, Wizara  yangu itaandaa mafunzo yatakayofanyika mwezi  Juni, 2018 kwa ajili ya kuwapa elimu wapima  juu ya matumizi bora ya vifaa hivyo.  Utayarishaji wa Ramani Picha  64. Mheshimiwa Spika, katika mwaka wa  fedha 2017/18 Wizara yangu iliahidi kuhuisha  ramani za msingi, ili zitumike katika kubuni na  kuandaa mipango mbalimbali ya maendeleo  katika Jiji la Dar es Salaam. Napenda kuliarifu  Bunge lako Tukufu kwamba Wizara yangu  itashirikiana na Ofisi ya Rais - TAMISEMI  kuchora na kuhuisha ramani ya Jiji la Dar es  Salaam. Aidha, ramani picha hizo zitatumiwa  na mamlaka mbalimbali katika uandaaji wa  njia za reli mpya ya kisasa, upangaji wa njia za  umeme na kuandaa mradi wa uboreshaji  miundombinu katika Jiji la Dar es Salaam (Dar  es Salaam Metropolitan Development Project).  Vilevile, ramani picha hizo zimetumika katika  kuandaa rasimu ya mwisho ya mpango  kabambe wa Jiji la Dar es Salaam.  UPANGAJI MIJI NA VIJIJI  65. Mheshimiwa Spika, upangaji wa miji  na makazi vijijini unalenga kuwa na makazi  yaliyopangwa, kuhifadhi mazingira, kuzuia  matumizi kinzani na kuwa na uhakika wa  37  uwekezaji katika ardhi. Majukumu haya  yanatekelezwa kupitia mipango kabambe,  mipango kina ya mijini na vijijini, urasimishaji  makazi yaliyoendelezwa kiholela na udhibiti na  usimamizi wa uendelezaji miji.  Mipango Kabambe ya Uendelezaji Miji  66. Mheshimiwa Spika, katika mwaka wa  fedha 2017/18, Wizara iliahidi kushirikiana na  Halmashauri husika kukamilisha mipango  kabambe ya majiji ya Dar es Salaam na Tanga,  Manispaa za Iringa na Singida pamoja na miji  ya Ifakara, Mahenge, Malinyi, Bariadi, Kibaha  na Korogwe. Napenda kuliarifu Bunge lako  Tukufu kuwa hadi tarehe 15 Mei, 2018  Mipango Kabambe ya Manispaa za Iringa na  Singida ilikuwa imeidhinishwa na kuzinduliwa.  Mipango Kabambe ya miji ya Kibaha na  Korogwe imekamilika na kuidhinishwa. Rasimu  za Mipango Kabambe ya miji ya Bariadi na  Tunduma zimekamilika na utaratibu wa  mawasilisho kwenye mikutano ya hadhara  (public hearing) unaendelea kufanyika katika  maeneo ya Mpango ili kupata maoni na  mapendekezo kutoka kwa wananchi na wadau  wa miji hiyo. Rasimu ya Mpango Kabambe wa  Jiji la Tanga imekamilika na kuwasilishwa  katika Mamlaka ya Upangaji. Aidha, rasimu ya  Mpango Kabambe wa Jiji la Dar es Salaam  imekamilika na itawasilishwa kwa wadau ili  kupata maoni yao. Uandaaji wa Mipango  38  Kabambe ya miji ya Ifakara, Mahenge na  Malinyi unaendelea. Hadi 15 Mei, 2018 jumla  ya mipango kabambe ya miji nane (08)  imekamilika na mipango mingine 20 ipo katika  hatua mbalimbali za uandaaji (Jedwali Na.10)   67. Mheshimiwa Spika, katika mwaka wa  fedha 2018/19, Wizara yangu itashirikiana na  Mamlaka za Upangaji za Kigoma/Ujiji, Songea,  Morogoro, Tabora, Lindi, Tunduma, Babati,  Geita na Njombe kukamilisha mipango  kabambe ya miji hiyo. Wizara kwa kutumia  wataalam wake itaendelea kuzijengea uwezo  Mamlaka za Upangaji katika uandaaji wa  mipango kabambe. Aidha, itaendelea kupokea  na kuidhinisha mipango kabambe ya miji kadri  itakavyowasilishwa kutoka katika Mamlaka za  Upangaji.  Naendelea kutoa wito kwa  mamlaka zote za upangaji nchini kulipatia  kipaumbele suala la uandaaji wa mipango  kabambe kwa kutenga fedha ili kuwezesha  uandaaji wa mipango hiyo.   Usanifu na Uendelezaji wa Miji  68. Mheshimiwa Spika, katika mwaka wa  fedha wa 2017/18, Wizara iliahidi kupokea,  kukagua na kuidhinisha jumla ya michoro  2,000 kutoka Mamlaka za Upangaji. Hadi  tarehe 15 Mei, 2018 jumla ya michoro ya  mipangomiji 1,947 ilipokelewa na 1,870  39  iliidhinishwa. Michoro iliyoidhinishwa ina jumla  ya viwanja 418,607 kati ya hivyo, viwanja  5,932 ni kwa ajili ya matumizi ya viwanda.  Katika mwaka wa fedha 2018/19, Wizara  inatarajia kupokea, kukagua na kuidhinisha  jumla ya michoro ya mipangomiji 2,500 kutoka  Mamlaka za Upangaji nchini.   Usimamizi na Udhibiti wa Uendelezaji Miji  69. Mheshimiwa Spika, moja ya majukumu  ya Wizara yangu katika usimamizi wa  uendelezaji miji ni kuhakikisha kwamba ardhi  inatumika kwa mujibu wa matumizi  yaliyopangwa. Katika kutekeleza jukumu hili,  Wizara hupokea maombi ya mabadiliko ya  matumizi ya ardhi na mgawanyo wa viwanja na  mashamba kutoka Mamlaka za Upangaji. Hadi  tarehe 15 Mei, 2018 jumla ya maombi ya  mabadiliko ya matumizi ya ardhi na mgawanyo  wa mashamba 171 yalipokelewa na 157  yaliidhinishwa. Aidha, maombi 14 yalirejeshwa  katika Mamlaka za Upangaji kwa ajili ya  marekebisho.  Urasimishaji wa Makazi Holela Mijini  70. Mheshimiwa Spika, Wizara kwa  kushirikiana na mamlaka za upangaji,  MKURABITA na Sekta Binafsi iliendelea  kurasimisha makazi katika Halmashauri 27  nchini. Hadi 15 Mei, 2018 jumla ya viwanja  40  142,992 vilipimwa katika halmashauri  mbalimbali (Jedwali Na. 11).  71. Mheshimiwa Spika, elimu juu ya  utekelezaji wa Programu ya Taifa ya  Urasimishaji na Kuzuia Ujenzi Holela mijini  imeendelea kutolewa kwa wadau mbalimbali  zikiwemo kampuni binafsi zinazojishughulisha  na urasimishaji makazi. Nakala za Programu  pamoja na Mwongozo wa Urasimishaji Makazi  zimesambazwa katika Mamlaka zote za  Upangaji nchini.   72. Mheshimiwa Spika, katika mwaka wa  fedha 2018/19, Wizara itaendelea kushirikiana  na Mamlaka za Upangaji kurasimisha makazi  katika Halmashauri za Songea, Njombe,  Dodoma, Lindi, Mtwara/Mikindani, Musoma,  Mwanza, Ilemela, Kigoma/Ujiji, Tabora, Nzega,  Singida,  Iringa, Mbeya,  Tunduma,  Sumbawanga, Mbogwe, Busega, Kibaha,  Ubungo na Kinondoni. Aidha, Wizara yangu  itaendelea kujenga uwezo wa watumishi wa  Mamlaka za Upangaji katika kutekeleza miradi  ya urasimishaji makazi. Pia Wizara yangu  itaendelea kutekeleza Programu ya Kurasimisha  na Kuzuia Ujenzi wa Makazi Holela (2013-2023).   Upangaji wa Makazi ya Vijiji  73. Mheshimiwa Spika, mojawapo ya  jukumu la Wizara yangu ni kuratibu na  41  kusimamia upangaji wa makazi ya vijiji kama  ambavyo imeainishwa katika Sheria ya  Matumizi ya Ardhi Na. 6 ya mwaka 2007.  Katika mwaka wa fedha 2017/18, Wizara  iliahidi kuzijengea uwezo Halmashauri za  Wilaya za Kilombero, Malinyi, Ulanga, Mbeya na  Iringa ili ziweze kupanga makazi ya vijiji. Katika  malengo hayo, Wizara imeweza kuzijengea  uwezo Halmashauri za Wilaya za Kilombero,  Malinyi na Ulanga kuhusu uandaaji wa  mipangokina ya makazi ya vijiji ambapo  mipangokina ya makazi ya vijiji 20  imeandaliwa.  74. Mheshimiwa Spika, katika mwaka wa  fedha wa 2018/19, Wizara yangu itaendelea  kuzijengea uwezo Mamlaka mbalimbali za  Upangaji ili ziweze kuandaa mipangokina ya  makazi ya vijiji pamoja na vitovu vya biashara.  Bodi ya Usajili wa Wataalam wa Mipangomiji  75. Mheshimiwa Spika, jukumu kubwa la  Bodi ya Wataalam wa Mipangomiji ni kusajili  wataalam na makampuni. Vilevile, Bodi hii ina  jukumu la kusimamia weledi na kutoa adhabu  stahiki kwa wataalam na makampuni  yanayokiuka taratibu na sheria zinazosimamia  upangaji miji na vijiji. Majukumu haya  yanatekelezwa kwa mujibu wa Sheria ya Usajili  wa Wataalam wa Mipangomiji Na. 7 ya mwaka  2007. Katika mwaka wa fedha 2017/18, Wizara  42  yangu iliahidi kuendelea kusajili wataalam na  makampuni yatakayokidhi vigezo na kuchukua  hatua stahiki kwa wataalam wasio waadilifu na  makampuni yasiyofuata taratibu kwa mujibu  wa sheria. Hadi tarehe 15 Mei 2018, Bodi  imesajili kampuni 48 za upangaji na Wataalam  wa Mipangomiji 310.  MIPANGO YA MATUMIZI YA ARDHI  76. Mheshimiwa Spika, jukumu la uratibu,  usimamizi wa uandaaji na utekelezaji wa  mipango ya matumizi ya ardhi linatekelezwa na  Wizara yangu kupitia Tume ya Taifa ya  Mipango ya Matumizi ya Ardhi. Ili kuwa na  matumizi endelevu ya rasilimali ardhi na  kuondoa migogoro baina ya watumiaji wa  ardhi, Tume imepewa jukumu la kuratibu na  kuzisimamia Mamlaka za Upangaji ambazo ni  Halmashauri za Wilaya na Vijiji.   Uhuishaji wa Mpango wa Taifa wa Matumizi  ya Ardhi (2013 – 2033)  77.  Mheshimiwa Spika, katika mwaka wa  fedha 2017/18, Wizara yangu iliahidi kufanya  mapitio ya Programu za Mpango wa Taifa wa  Matumizi ya Ardhi (2013 – 2033) ili kuhuisha  na kujumuisha masuala ya maendeleo ya  viwanda nchini. Wizara yangu imeupitia  mpango na kuainisha maeneo ambayo  yatahuishwa kwa kuzingatia mahitaji ya  43  viwanda na mabadiliko ya tabianchi. Katika  mwaka wa fedha 2018/19 Wizara yangu  itakamilisha uhuishaji wa mpango huo.  Uandaaji wa Mipango ya Matumizi ya Ardhi  ya Wilaya na Vijiji  78. Mheshimiwa Spika, katika mwaka wa  fedha 2017/18, Wizara iliahidi kuendelea  kushirikiana na wadau mbalimbali ili kuongeza  kasi ya kupanga matumizi ya ardhi nchini na  kufikia lengo la vijiji 1,500 na wilaya tano (05)  kwa mwaka. Hadi tarehe 15 Mei, 2018 mipango  ya matumizi ya ardhi ya Wilaya za Muheza na  Morogoro imekamilika na uandaaji wa mpango  wa Wilaya ya Serengeti unaendelea. Aidha,  katika kipindi hicho mipango ya vijiji 66  imeandaliwa katika Wilaya 13 za Malinyi (15),  Kilombero (12), Nsimbo (01), Uvinza (03), Kilwa  (03), Serengeti (01), Mpanda (01), Kalambo  (02), Muheza (04), Ulanga (20), Kilolo (01),  Tanganyika (01) na Morogoro (02). Hadi sasa,  jumla ya Wilaya 110 zimeunda Timu za  Usimamizi wa Matumizi ya Ardhi na kuzipatia  mafunzo. Ni matarajio yangu kwamba kasi ya  uandaaji wa mipango ya vijiji itaongezeka.   79. Mheshimiwa Spika, katika mwaka wa  fedha 2018/19, Tume itafanya tathmini ya hali  ya uharibifu wa mazingira katika wilaya tatu  (3) za Mlele, Ulyankulu na Tanganyika  zilizokuwa na makambi ya wakimbizi katika  44  ukanda wa magharibi mwa nchi; itatoa  mafunzo kwa Timu za Usimamizi wa Matumizi  ya Ardhi katika wilaya sita (06); na pia  itawezesha upangaji wa matumizi ya ardhi  katika wilaya sita (06) za Geita, Nyang’hwale,  Misenyi, Ulyankulu, Tanganyika na Mlele na  vijiji 250 katika ukanda wa njia ya Bomba la  Mafuta kwa upande wa Tanzania, Wilaya  zilizopo mipakani na nchi jirani pamoja na  Wilaya zilizokuwa na makambi ya wakimbizi  katika ukanda wa magharibi mwa nchi.  80. Mheshimiwa Spika, vilevile katika  mwaka wa fedha 2018/19, Tume ya Taifa ya  Mipango ya Matumizi ya Ardhi kwa  kushirikiana na Mamlaka ya Hifadhi za Taifa  (TANAPA) itawezesha uandaaji wa mipango ya  matumizi ya ardhi ya vijiji 392 vinavyopakana  na Hifadhi za Taifa kote nchini.  81. Mheshimiwa Spika, kwa sasa Tume  inafanya majadiliano na Taasisi zingine kama  vile Mamlaka ya Huduma za Misitu (TFS) na  Mamlaka ya Usimamizi wa Wanyamapori  (TAWA) ili kuwezesha upangaji wa matumizi ya  ardhi ya vijiji vyote vinavyozunguka na vilivyopo  katika maeneo yote yanayosimamiwa na  Mamlaka hizo. Zaidi ya vijiji 250 vinatarajiwa  kupangiwa matumizi ya ardhi kupitia  ushirikiano utakaoundwa baina ya Tume na  Mamlaka hizi mbili. Naendelea kutoa rai kwa  45  wadau wote kushirikiana na Tume ili  kuongeza kasi ya upangaji wa matumizi ya  ardhi ya Vijiji, Wilaya na kanda ili kuongeza  tija katika uzalishaji, uhifadhi wa mazingira  na kuondoa migogoro ya ardhi.  MAENDELEO YA SEKTA YA NYUMBA  82. Mheshimiwa Spika, Wizara yangu ina  jukumu la kuratibu uendelezaji sekta ya  nyumba nchini. Sekta hii huchangia kukuza  uchumi, kuongeza fursa za ajira na kupunguza  umaskini. Kwa kuzingatia hayo, Serikali  imeendelea kuweka mazingira wezeshi ili  kuvutia uwekezaji katika sekta hii na  kuwawezesha wananchi kumudu gharama za  nyumba zilizo bora.   83. Mheshimiwa Spika, katika mwaka wa  fedha  2017/18, Wizara yangu iliahidi  kuendelea kukusanya taarifa za waendelezaji  milki na kuziingiza katika kanzidata. Napenda  kuliarifu Bunge lako Tukufu kwamba taarifa  mbalimbali za nyumba zimeendelea kuingizwa  na nyingine kuboreshwa ikiwa ni pamoja na  taarifa kuhusu bei za nyumba katika maeneo  mbalimbali nchini. Hadi tarehe 15 Mei, 2018  taarifa za Vyama vya Ushirika wa Nyumba 34  zimeingizwa kwenye kanzidata hiyo na kati  yake vyama 16 vimejenga jumla ya nyumba  1,000. Aidha, taarifa za waendelezaji milki na  mawakala wa milki 130 ambao wamejenga  46  jumla ya nyumba 24,870 zimeingizwa katika  kanzidata. Katika mwaka wa fedha 2018/19,  Wizara yangu itaendelea kukusanya na  kuboresha taarifa za nyumba katika kanzidata  ya nyumba nchini na kuanzisha Kituo cha  Taarifa na Kumbukumbu za Nyumba.  84. Mheshimiwa Spika, Sheria ya Mikopo  ya Nyumba na upatikanaji wa mitaji  vimewezesha kuongezeka kwa Mabenki na  taasisi za fedha zinazotoa mikopo ya nyumba.  Kwa sasa yapo Mabenki na taasisi za fedha 31  nchini zinazotoa mikopo hiyo ambayo  imenufaisha wananchi 4,174. Kiasi ambacho  kimetolewa ni jumla ya shilingi bilioni 344.87.  Aidha, kupitia Mfuko wa Mikopo Midogo  Midogo ya Nyumba (Housing Microfinance Fund)  jumla ya shilingi bilioni 13.87 zimekopeshwa  kwa wananchi 1,381 wa kipato cha chini  kupitia taasisi tano za fedha. Taasisi hizo ni  DCB Commercial Bank, Yetu Microfinance Bank,  EFC Tanzania Microfinance, MUCOBA Bank na  Mkombozi Commercial Bank. Natoa wito kwa  wananchi hususan wa kipato cha chini  kutumia fursa ya kukopa kutoka kwenye  taasisi hizi ili waweze kujenga au kuboresha  makazi yao.  85. Mheshimiwa Spika, katika mwaka wa  fedha 2018/19, Wizara yangu itaandaa  miongozo na viwango vya usanifu wa nyumba  47  za gharama nafuu na kuanzisha Kituo cha  Taarifa na Kumbukumbu za Nyumba. Aidha,  itaendelea kuratibu mahusiano na ushirikiano  miongoni mwa wadau wa maendeleo ya sekta  ya nyumba na makazi.   Mfuko wa Mikopo ya Nyumba kwa Watumishi  wa Serikali  86. Mheshimiwa Spika, Wizara yangu  imeendelea kusimamia Mfuko wa Mikopo ya  Nyumba kwa Watumishi wa Serikali. Katika  mwaka wa fedha 2017/18, Wizara yangu  iliahidi kuendelea kupokea na kushughulikia  maombi mapya na kukusanya marejesho  kulingana na taratibu za Mfuko. Hadi tarehe 15  Mei, 2018, Wizara yangu ilipokea na  kuchambua maombi 92 yenye thamani ya  jumla ya shilingi bilioni 1.5. Aidha, watumishi  20 wamekopeshwa kiasi cha shilingi milioni  260 na marejesho yaliyokusanywa yamefikia  kiasi cha shilingi milioni 576.7. Katika mwaka  wa fedha 2018/19, Serikali itaendelea kutoa  huduma ya mikopo kwa watumishi wengi zaidi  ili kuwawezesha kuwa na nyumba bora.  Ushirikiano na Taasisi za Makazi za Kimataifa   87. Mheshimiwa Spika, Wizara yangu  imeendelea kuratibu ushirikiano wa kimataifa  katika masuala ya nyumba na makazi. Katika  mwaka wa fedha 2017/18 Wizara kwa  kushirikiana na wadau wa maendeleo ya  48  nyumba na makazi nchini iliadhimisha Siku  ya Makazi Duniani tarehe 2 Oktoba, 2017.  Katika maadhimisho hayo, Wizara ilitumia fursa  hiyo kuwaelimisha wananchi juu ya masuala  mbalimbali ya kisera na kisheria yahusuyo  nyumba na makazi na fursa mbalimbali zilizopo  kama vile upatikanaji wa mikopo ya nyumba,  nyumba za gharama nafuu pamoja na mbinu za  kuwawezesha wananchi wa kipato cha chini  kumiliki nyumba kwa kupitia ushirika. Wizara  pia iliratibu ushiriki wa Tanzania katika Mkutano  Mkuu wa Makazi Duniani (World Urban Forum)  uliofanyika Jijini Kuala Lumpur Malaysia tarehe  7 – 13 Februari, 2018.  UTAFITI WA NYUMBA NA VIFAA VYA UJENZI   88. Mheshimiwa Spika, majukumu ya  kutafiti, kukuza, kuhamasisha na kusambaza  matokeo ya utafiti na utaalam wa ujenzi wa  nyumba bora na za gharama nafuu nchini  yanatekelezwa na Wizara yangu kupitia Wakala  wa Taifa wa Utafiti wa Nyumba Bora na Vifaa  vya Ujenzi (NHBRA).  89. Mheshimiwa Spika, katika mwaka wa  fedha 2017/18, Wizara kupitia Wakala iliahidi  kuendelea kufanya tafiti mbalimbali za nyumba  bora na vifaa vya ujenzi vya gharama nafuu na  kusambaza matokeo yake kwa wananchi.  Wakala umekamilisha utafiti wa kutengeneza  fremu za milango kwa kutumia zege, matofali  49  yanayofungamana ya kuchoma na ujenzi wa  dari la gharama nafuu. Pia Wakala  umekamilisha utafiti wa mashine rahisi za  kuzalisha vifaa vya ujenzi na nyingine kubwa  inayotumia injini katika kutengeneza matofali  mawili kwa wakati mmoja. Wakala ulitoa  mafunzo ya utumiaji wa teknolojia hii kwa  vikundi mbalimbali vya watu katika mikoa ya  Dar es Salaam, Iringa na Morogoro ambapo  zaidi ya wananchi 130 walipatiwa mafunzo.  Aidha, Wakala unaendelea na utafiti wa  kujenga nyumba kwa gharama nafuu kwa  kutumia malighafi zilizoboreshwa kitaalam na  zinazopatikana karibu na maeneo ya wananchi.   90. Mheshimiwa Spika, katika mwaka wa  fedha 2017/18, Wakala ulijitangaza katika  maonesho ya Sikukuu ya Wakulima (Nanenane)  yaliyofanyika mkoani Lindi na Siku ya Makazi  Duniani. Pia ulitangaza huduma zake kupitia  vyombo vya habari.  91. Mheshimiwa Spika, katika mwaka wa  fedha 2018/19 Wakala utaendelea kufanya  tafiti mbalimbali za kuendeleza teknolojia rahisi  za ujenzi wa gharama nafuu, matumizi ya  udongo mtupu katika ujenzi wa nyumba bora  na matumizi ya chokaa kuimarisha udongo  badala ya saruji. Pia Wakala unakusudia  kufanya utafiti wa aina nyingine ya matofali ili  kupunguza gharama za ujenzi. Aidha, matumizi  ya mabaki ya mimea yatatafitiwa zaidi ili kuona  50  namna ambavyo yanaweza kutumika na hivyo  kupunguza gharama za ujenzi.  92. Mheshimiwa Spika, vilevile, Wakala  utaendelea kujitangaza ili kusambaza huduma  kwa wananchi kwa kushiriki katika maonesho  mbalimbali ya kitaifa pamoja na kupitia  vyombo vya habari. Aidha, Wakala utaendelea  kufanya shughuli za kujiongezea kipato kwa  kazi za ushauri wa ujenzi, ukandarasi pamoja  na kutoa huduma za upimaji wa vifaa  mbalimbali vya ujenzi katika maabara.  SHIRIKA LA NYUMBA LA TAIFA   Miradi ya Ujenzi wa Nyumba  93. Mheshimiwa Spika, jukumu la msingi  la Shirika la Nyumba la Taifa ni ujenzi wa  nyumba za kuuza na kupangisha ikijumuisha  nyumba za gharama nafuu. Shirika linatekeleza  majukumu yake kwa mujibu wa Sheria Na. 2  ya mwaka 1990 kama ilivyorekebishwa mwaka  2005.   94. Mheshimiwa Spika, katika mwaka wa  fedha 2017/18, Wizara iliahidi kuwa Shirika  litaendelea na awamu ya pili ya ujenzi wa  nyumba katika eneo la Iyumbu na kukamilisha  taratibu za kupata ardhi ya kujenga nyumba  Jijini Dodoma. Napenda kuliarifu Bunge lako  Tukufu kwamba, Shirika limekamilisha ujenzi  wa nyumba 151 katika eneo la Iyumbu, kati ya  51  nyumba 300 ambazo Shirika litajenga katika  mradi huo. Aidha, katika mwaka wa fedha  2018/19, Shirika litaendelea na awamu ya pili  ya ujenzi wa nyumba 149 zilizobaki katika eneo  hilo na kukamilisha upimaji wa eneo lenye  ukubwa wa ekari 188. Shirika linaendelea na  taratibu za kupata ardhi zaidi kwa ajili ya  ujenzi wa nyumba za makazi na maeneo ya  biashara Jijini Dodoma.   95. Mheshimiwa Spika, vilevile, Wizara  iliahidi kuendelea ukamilishaji wa miradi  iliyopo katika mikoa mbalimbali pamoja na  kuendelea kujenga nyumba za gharama nafuu.  Kati ya miradi 57, ujenzi wa miradi 39  umekamilika. Miradi hiyo ni ya nyumba za  gharama nafuu, gharama ya kati na juu,  majengo ya biashara na majengo ya matumizi  mchanganyiko na ina jumla ya nyumba 2,280.  Kati ya miradi hiyo iliyokamilika miradi 21 ni  ya nyumba za gharama nafuu yenye jumla ya  nyumba 736. Miradi 12 ya nyumba za makazi  ya bei ya kati na ya juu na ina nyumba 1,106.  Miradi mitano (5) ni ya nyumba za biashara na  mradi mmoja (1) wa nyumba za matumizi  mchanganyiko. Aidha, miradi 18 ipo katika  hatua mbalimbali za ujenzi.  96. Mheshimiwa Spika, hadi tarehe 15  Mei 2018, nyumba zilizouzwa ni 498 na  nyumba 749 zinaendelea kuuzwa ama  52  kupangishwa. Walengwa katika ujenzi huu ni  wananchi pamoja na Halmashauri za Wilaya.  Katika baadhi ya maeneo, Shirika lilikamilisha  ujenzi wa nyumba kutokana na Halmashauri  hizo kuahidi kununua nyumba hizo hapo awali,  lakini Halmashauri nyingi kwa sasa hazioneshi  nia ya kununua nyumba hizo kwa sababu za  kutokuwa na fedha. Pia, Shirika limeanzisha  utaratibu wa kuuza nyumba hizo kwa mfumo  wa “Mpangaji Mnunuzi” (Tenant Purchase  Scheme - TP) ili kuwawezesha wananchi wengi  kuweza kumiliki nyumba hizo kwa njia iliyo  rahisi na baadhi ya Nyumba zimepangishwa.  97. Mheshimiwa Spika, katika mwaka wa  fedha 2017/18, Shirika liliendelea kutekeleza  miradi ya Vitovu vya Miji (Satellite Cities) kama  Mwendelezaji Mkuu katika maeneo ambayo  yanamilikiwa na Shirika. Ili kutimiza azma hii,  Shirika limefanikiwa kuandaa Mipango  Kabambe katika miradi ya Iyumbu (Dodoma),  Kawe (Dar es Salaam), USA River (Arusha),  Safari City (Arusha), Salama Creek (Dar es  Salaam), Luguruni (Dar es Salaam) na  Kunduchi Rifle Range (Dar es Salaam). Kwa  sasa, Shirika lina miji ya pembezoni tisa (09)  iliyopo katika hatua mbalimbali za uendelezaji.  Mipango Kabambe ya Iyumbu, Safari City, USA  River na Salama Creek imekamilika na  kuidhinishwa na Mamlaka zote husika.  Mipango Kabambe ya Kawe, Luguruni na  53  Kunduchi Rifle Range inaendelea na iko katika  hatua za mwisho. Katika mwaka wa fedha  2018/19, Shirika litaanza kuandaa Mipango  Kabambe ya Songwe, Ruvu, Mafuru (Morogoro),  Pembamnazi, Chato na Kibondo.  Mauzo na Makusanyo ya Kodi ya Nyumba  98. Mheshimiwa Spika, hadi tarehe 15  Mei, 2018, Shirika lilikuwa limekusanya jumla  ya shilingi bilioni 25.6 kutokana na mauzo ya  nyumba na shilingi bilioni 4.825 kutokana na  mauzo ya viwanja. Kadhalika Shirika lilipanga  kukusanya shilingi bilioni 95.1 kutokana na  kodi ya pango la nyumba. Hadi tarehe 15 Mei,  2018 jumla ya shilingi bilioni 83.8  zimekusanywa sawa na asilimia 88 ya lengo.  Aidha, Shirika limefanya ukarabati wa majengo  ya makazi na biashara 4,125 kwa gharama ya  shilingi bilioni 5.64. Katika mwaka wa fedha  2018/19 Shirika linatarajia kukusanya kodi ya  pango kiasi cha shilingi bilioni 93.1.  MAPITIO YA SHERIA NA SERA  Mapitio ya Sheria  99. Mheshimiwa Spika, katika mwaka wa  fedha 2017/18, Wizara yangu iliahidi  kukamilisha rasimu za miswada ya Sheria ya  Usimamizi wa Uendelezaji Milki, Sheria ya  Utwaaji Ardhi na Fidia, Sheria ya Mawakala  wa Ardhi na Kanuni za Sheria ya Uthamini na  54  Usajili wa Wathamini. Napenda kuliarifu Bunge  lako Tukufu kwamba Rasimu za Miswada ya  Sheria hizo zimeandaliwa. Hatua za  kukamilisha miswada hii zinaendelea kwa  kuchambua maoni ya wadau ili yaweze  kuzingatiwa katika rasimu ya mwisho.  100. Mheshimiwa Spika, Vilevile, katika  kipindi hiki Wizara yangu ilizifanyia  marekebisho jumla ya sheria tano (5) za sekta  ya ardhi kupitia Sheria za Marekebisho ya  Sheria Mbalimbali (Miscellaneous Amendments).  Sheria hizo ni Sheria ya Ardhi, Sura 113,  Sheria ya Mipangomiji, Sura 355, Sheria ya  Utatuzi wa Migogoro ya Ardhi, Sura 216, Sheria  ya Upimaji Ardhi, Sura 324 na Sheria ya Usajili  wa Maafisa Mipangomiji, Sura 426.  101. Mheshimiwa Spika, Sheria ya Ardhi,  Sura 113 ilifanyiwa marekebisho kupitia Sheria  ya Marekebisho ya Sheria Mbalimbali Na. 1 ya  mwaka 2018 kwa lengo la kukabiliana na  changamoto ya muda mrefu. Ilibainika  kwamba, wawekezaji katika ardhi hususan  katika mashamba makubwa walikuwa  wanatumia ardhi kama dhamana kwa ajili ya  kupata mikopo kutoka katika taasisi za fedha  za ndani na nje ya nchi lakini mikopo hiyo  haikuinufaisha nchi. Hali hii ilitokana na  ukweli kwamba, pamoja na Hati kuwa na  masharti ya kuendeleza ardhi, bado Sheria ya  55  Ardhi haikuweka mfumo imara wa kudhibiti  matumizi ya fedha hizo ili ziweze kutumika  katika uendelezaji wa ardhi au uwekezaji  mwingine nchini.  102. Mheshimiwa Spika, marekebisho  hayo yameweka sharti la lazima kwa mtu  yeyote anayetumia ardhi kama dhamana ya  kupata mkopo kuhakikisha kuwa fedha hizo  zinatumika kwa ajili ya kuendeleza ardhi  husika au kwa ajili ya uwekezaji hapa nchini.  Ili kusimamia utekelezaji wa masharti ya  sheria, mmiliki wa ardhi inayotumika kama  dhamana ya kupata mkopo husika anapaswa  kutoa taarifa kwa Kamishna wa Ardhi kuhusu  matumizi ya mkopo huo ndani ya miezi sita  baada ya ardhi husika kutumika kama  dhamana ya mkopo.   103. Mheshimiwa Spika, pia marekebisho  ya Sheria ya Ardhi yalifanyika ili kutekeleza  matakwa ya Ibara ya 27 ya Katiba ya Jamhuri  ya Muungano wa Tanzania na sheria zinazotoa  wajibu wa kulinda rasilimali za nchi. Hivyo,  marekebisho hayo yanalenga kudhibiti  utoroshaji wa mitaji inayotokana na rasilimali  ardhi na badala yake mitaji hiyo itumike kwa  maslahi ya nchi.  104. Mheshimiwa Spika, kwa muda mrefu  nchi yetu imekabiliwa na changamoto ya uwepo  56  wa ramani zinazopotosha mipaka sahihi ya  utawala wa nchi. Upotoshaji huo umechangia  kuzuka kwa migogoro ya mipaka na hivyo  kusababisha machafuko na hata mauaji.  Katika kukabiliana na changamoto hiyo, Wizara  yangu imeifanyia marekebisho Sheria ya  Upimaji wa Ardhi Sura 324 kwa kutoa  mamlaka kwa Mkurugenzi wa Upimaji na  Ramani haki ya kipekee ya kuandaa,  kutengeneza na kusambaza ramani zote  zinazoonesha mipaka ya mikoa na nchi. Aidha,  Sheria imeweka adhabu kali kwa wote  wanaokiuka masharti ya sheria hii.  105. Mheshimiwa Spika, vilevile Wizara  imeifanyia marekebisho Sheria ya Usajili wa  Maafisa Mipangomiji Sura 426 ili kudhibiti  watu na makampuni yanayofanya kazi za  mipangomiji bila kusajiliwa na Bodi ya Usajili  wa Maafisa Mipangomiji.  106. Mheshimiwa Spika, katika jitihada  za kuimarisha Ofisi zetu za Kanda na kusogeza  huduma karibu na wananchi, Wizara yangu  imezifanyia marekebisho Sheria ya Mipangomiji  Sura 355 na Sheria ya Upimaji Ardhi Sura 324.  Kupitia marekebisho hayo wapo Maafisa  Mipangomiji na Wapima Ardhi katika Kanda  ambao wamekasimiwa mamlaka kamili ya  kufanya kazi zote za Mkurugenzi wa  Mipangomiji na Mkurugenzi wa Upimaji na  Ramani.  57  107. Mheshimiwa Spika, pamoja na  marekebisho ya sheria za sekta ya ardhi, ili  kuweka utaratibu madhubuti wa kusimamia na  kutekeleza sheria, Wizara yangu imetunga  Kanuni za Sheria ya Usajili wa Maafisa  Mipangomiji za mwaka 2018 ambazo  zimetangazwa katika Tangazo la Serikali Na.  174 la tarehe 4 Mei,2018. Kanuni za Sheria ya  Uthamini na Usajili wa Wathamini za mwaka  2018 ambazo zimetangazwa katika Tangazo la  Serikali Na. 136 la tarehe 23 Machi, 2018 na  Kanuni za Sheria ya Mipangomiji za mwaka  2018 ambazo zimetangazwa katika Matangazo  ya Serikali Na.79-93 ya tarehe 9 Machi, 2018.  108. Mheshimiwa Spika, katika mwaka  wa fedha 2018/19 Wizara yangu itaendelea na  taratibu za kukamilisha rasimu za miswada ya  Sheria ya Usimamizi wa Uendelezaji Milki,  Sheria ya Utwaaji Ardhi na Fidia, na Sheria  ya Mawakala wa Ardhi.   Mapitio ya Sera  109. Mheshimiwa Spika, Wizara inaendelea  na taratibu za kukamilisha marekebisho ya  Sera ya Taifa ya Ardhi ya mwaka 1995. Lengo la  marekebisho hayo ni kuimarisha usalama wa  milki, kuboresha mazingira ya uwekezaji,  kudhibiti migogoro baina ya watumiaji wa  ardhi, kuimarisha haki na usawa katika  58  upatikanaji na utumiaji wa ardhi kwa makundi  mbalimbali ya watumiaji pamoja na  kuhakikisha ardhi kama moja ya nguzo kuu ya  uchumi inatumika ipasavyo katika kuleta  maendeleo kwa wananchi na Taifa kwa ujumla.   110. Mheshimiwa Spika, katika mwaka  wa fedha 2017/18, Wizara iliahidi kufanya  mapitio ya Sera ya Taifa ya Maendeleo ya  Makazi ya mwaka 2000 na kuandaa Sera ya  Taifa ya Nyumba. Napenda kuliarifu Bunge  lako Tukufu kwamba Mtaalam Mwelekezi  amekamilisha kuandaa Rasimu za sera hizo na  hatua inayofuata ni kupata maoni ya wadau  mbalimbali kwa ajili ya kuziboresha zaidi  rasimu hizo.  Habari na Elimu kwa Umma  111. Mheshimiwa Spika, katika mwaka  wa fedha 2017/18 Wizara yangu iliahidi  kuendelea kuelimisha umma kuhusu sera,  sheria, kanuni na taratibu zinazosimamia sekta  ya ardhi. Napenda kuliarifu Bunge lako Tukufu  kuwa Wizara iliandaa nyaraka mbalimbali 30  kuhusu shughuli za Wizara zilizotolewa katika  magazeti, redio, mitandao ya kijamii na katika  mikutano. Aidha, ilichapisha na kusambaza  nakala 5,000 za kipeperushi kuhusu ulipaji  kodi ya pango la ardhi, nakala 50,000 za  kipeperushi kuhusu utaratibu mpya wa kulipa  kodi ya ardhi, nakala 2,500 za jarida lenye  59  taarifa za shughuli za Wizara. Vilevile, vipindi  maalum 37 vya televisheni na redio  vinavyohusu shughuli za Wizara viliandaliwa  na kurushwa hewani. Aidha, Kitengo cha  Mawasiliano kwa Umma kimewezeshwa kwa  kununuliwa vitendea kazi vya kisasa. Wizara  imenunua vifaa vyenye thamani ya shilingi  milioni 224.8 kwa lengo la kuimarisha Kitengo  hiki. Katika mwaka wa fedha 2018/19 Wizara  itaendelea na utaratibu wa upashanaji habari  na elimu kwa umma kuhusu masuala ya sekta  ya ardhi.   UTAWALA NA RASILIMALI WATU  112. Mheshimiwa Spika, katika mwaka  wa fedha 2017/18, Wizara yangu iliahidi  kuwapatia mafunzo watumishi 70 na kuajiri  watumishi 291. Pia, Wizara iliahidi kuendelea  kupanua na kuboresha ofisi zake ili kuwezesha  watumishi wote kuhamia Dodoma na katika  ofisi za kanda. Napenda kuliarifu Bunge lako  Tukufu kwamba hadi tarehe 15 Mei, 2018,  Wizara imeajiri watumishi 61 na kuwapatia  mafunzo, imeimarisha ofisi za kanda na Makao  Makuu yaWizara Dodoma. Katika mwaka wa  fedha 2018/19 Wizara itawapatia mafunzo  watumishi 70 na kuajiri watumishi wengine  kadri vibali vitakavyotolewa.  60  Wataalam wa Sekta ya Ardhi Katika  Halmashauri  113. Mheshimiwa Spika, kwa kuzingatia  uamuzi wa Serikali wa kuwataka wataalam  wote wa sekta ya ardhi walioko katika  halmashauri kuwajibika Wizarani, Wizara  yangu kwa kushirikiana na Ofisi ya Rais,  Utumishi wa Umma na Utawala Bora na Ofisi  ya Rais, Tawala za Mikoa na Serikali za Mitaa  inaandaa utaratibu bora wa utekelezaji wa  maamuzi hayo ili kuwezesha kusimamia kwa  ufanisi rasilimali ardhi.  VYUO VYA ARDHI TABORA NA MOROGORO  114. Mheshimiwa Spika, Wizara ina vyuo  viwili vya ardhi vilivyopo Tabora na Morogoro.  Vyuo hivi vinatoa mafunzo ya cheti na  stashahada katika fani za upimaji ardhi,  umiliki,  urasimu ramani, ubunifu na  uchapishaji ramani, usimamizi wa ardhi,  uthamini na usajili. Wizara imeendelea  kuviimarisha vyuo hivi ili viweze kudahili  wanafunzi wengi zaidi na kutoa ujuzi unaokidhi  viwango vya taaluma zao. Idadi ya wahitimu  imeongezeka kutoka 559 mwaka 2016/17 hadi  787 mwaka 2017/18. Katika mwaka wa fedha  2018/19 Wizara yangu itaendelea kuboresha  miundombinu ya vyuo hivi ili kuongeza udahili  wa wanafunzi.  61  C: CHANGAMOTO NA MIKAKATI YA  KUKABILIANA NAZO  115. Mheshimiwa Spika, pamoja na  juhudi  zinazoendelea  kufanyika katika  kusimamia sekta ya ardhi nchini, Wizara  inakabiliwa na changamoto zifuatazo:-  a) Uhaba wa wataalam na vitendea kazi  katika Mamlaka za Serikali za Mitaa ili  kusimamia na kuendeleza sekta ya ardhi  kwa ufanisi na tija;  b) Kasi ya ongezeko la watu na mifugo  ikilinganishwa na upatikanaji wa ardhi  iliyopangwa na kupimwa;  c) Kukosekana kwa mfumo wa usimamizi na  uendelezaji wa sekta ya milki nchini;  d) Ucheleweshaji wa ulipaji wa fidia stahiki  kwa ardhi inayotwaliwa kwa ajili ya  shughuli za maendeleo; na  e) Uelewa mdogo wa wananchi kuhusu sera,  sheria, kanuni, taratibu na miongozo ya  usimamizi wa sekta ya ardhi.  116. Mheshimiwa Spika, katika hotuba  yangu nimeainisha mikakati mbalimbali  itakayotekelezwa katika mwaka wa fedha  2018/19 na hivyo, kukabiliana na changamoto  hizo. Katika kukabiliana na changamoto ya  uhaba wa wataalam na vitendea kazi katika ngazi  ya Halmashauri, Wizara yangu inaendelea  62  kuimarisha ofisi za ardhi za kanda kwa kupeleka  wataalam wengi zaidi ili waweze kusimamia kwa  karibu sekta ya ardhi na kutoa ushauri wa  kitalaam kwa halmashauri. Aidha, itaendelea  kupeleka vifaa vya upimaji katika ofisi zote za  kanda za Wizara ili kuwezesha kazi ya upangaji  na upimaji ardhi katika halmashauri kufanyika  kwa kasi. Pia, itaendelea kuishirikisha sekta  binafsi katika utekelezaji wa majukumu yake.   117. Mheshimiwa Spika, ongezeko la  watu na mifugo ikilinganishwa na upatikanaji  wa ardhi iliyopangwa na kupimwa ni mojawapo  ya chanzo cha migogoro baina ya watumiaji wa  ardhi. Katika kukabiliana na changamoto hii,  Wizara kwa kushirikiana na halmashauri  inatekeleza Programu ya kupanga, kupima na  kumilikisha kila kipande cha ardhi. Programu  hii inatekelezwa katika Halmashauri za  majaribio za Malinyi, Kilombero na Ulanga  mkoani Morogoro. Wizara kwa kushirikiana na  halmashauri itaendelea kuandaa mipango ya  matumizi ya ardhi ya vijiji inayozingatia  mahitaji ya makundi mbalimbali ya watumiaji.  Pia, kwa kutumia uzoefu uliopatikana kutoka  kwenye miradi ya majaribio katika wilaya za  Kilombero, Malinyi na Ulanga, Wizara itatumia  uzoefu huo kupanga, kupima na kumilikisha  ardhi katika maeneo mengine nchini.  Kadhalika, Wizara yangu itaendelea kutoa elimu  kwa umma kuhusu sheria, kanuni, taratibu na  63  miongozo inayosimamia sekta ya ardhi.   118. Mheshimiwa Spika, kukosekana kwa  mfumo wa usimamizi na uendelezaji wa sekta  ya milki nchini kumesababisha sekta ya milki  kukosa usimamizi madhubuti na kuifanya  kushindwa kuchangia ipasavyo katika pato la  Taifa. Wizara yangu imeandaa rasimu ya  mapendekezo ya Muswada wa Sheria ya Milki  (The Real Estate Bill) ambao unakusudia  kuunda chombo cha kusimamia uendelezaji wa  sekta ya milki.  119. Mheshimiwa Spika, ili kuondokana  na kero ya ucheleweshaji wa malipo ya fidia  unaofanywa na taasisi na wadau wanaotwaa  ardhi kwa ajili ya matumizi mbalimbali, Wizara  yangu imeunda Bodi ya Mfuko wa Fidia kwa  ajili ya kuratibu shughuli za ulipaji wa fidia.   D:  SHUKRANI  120. Mheshimiwa Spika, kwa niaba ya  Wizara yangu, naomba kumalizia hotuba yangu  kwa kuwashukuru kwa dhati wadau wote wa  sekta ya ardhi ikiwa ni pamoja na Serikali za  Vijiji, Halmashauri za Wilaya, Miji, Manispaa na  Majiji. Vilevile napenda kuishukuru Benki ya  Dunia na nchi wahisani zikiwemo Uingereza,  Denmark, Sweden, Japan, China, India, Korea  ya Kusini na Marekani. Vilevile, nawashukuru  wadau wengine walioshiriki katika utoaji wa  64  Hati za Hakimiliki za Kimila ambao ni pamoja  na MKURABITA, Care International, Ujamaa  Community Resource Team, OXFAM  International, African Wildlife Foundation,  Tanzania Natural Resource Forum, SNV  Netherlands Development Organisation, Haki  Ardhi, PELUM, Eco Village Adaptation to  Climate Change in Central Tanzania na  Belgium Technical Cooperation. Wizara yangu  inatambua na kuthamini michango inayotolewa  na wadau wote wa sekta ya ardhi katika  utekelezaji wa majukumu ya Wizara.  121. Mheshimiwa Spika, kwa mara nyingine  napenda kumshukuru Naibu Waziri wa  Wizara ya Ardhi, Nyumba na Maendeleo ya  Makazi Mheshimiwa Dkt. Angelina Sylvester  Lubala Mabula (Mb), kwa kunisaidia katika  kutekeleza majukumu yangu. Pia napenda  kumshukuru Katibu Mkuu Bibi Dorothy  Mwanyika na Naibu Katibu Mkuu Dkt. Moses  Kusiluka kwa ushirikiano mkubwa wanaonipa.  Nawashukuru Wakuu wa Idara na Vitengo,  Wakuu wa Taasisi zilizo chini ya Wizara pamoja  na watumishi wote wa sekta ya ardhi katika  ngazi zote kwa kunisaidia kutimiza majukumu  yangu.  65  E:  HITIMISHO  122. Mheshimiwa Spika, katika mwaka  wa fedha 2018/19, Wizara itaendelea  kushirikiana  na  Halmashauri, wadau,  washirika wa maendeleo na wananchi kwa  ujumla kutayarisha na kutekeleza mipango ya  kuendeleza miji na vijiji, kusimamia upangaji,  upimaji, urasimishaji, umilikishaji na usajili wa  hati ili kuwezesha kuwepo kwa usalama wa  milki. Natoa rai kwa mamlaka na asasi  mbalimbali pamoja na wadau wote wa  sekta ya ardhi kutoa ushirikiano ili  kuhakikisha kuwa ardhi inatumika kama  nguzo kuu ya uchumi.  F: MAKADIRIO YA MAPATO NA MATUMIZI  KWA MWAKA 2018/19  Makadirio ya Mapato  123. Mheshimiwa Spika, katika mwaka wa  fedha 2018/19, Wizara inatarajia kukusanya  jumla ya Shilingi bilioni 120 kutokana na  kodi, tozo na ada mbalimbali zinazotokana na  shughuli za sekta ya ardhi kwa kutekeleza  mikakati ambayo imeainishwa katika hotuba  yangu.  66  67      Makadirio ya Matumizi    124. Mheshimiwa Spika, ili Wizara yangu  iweze kutekeleza majukumu niliyoyaeleza katika  hotuba hii kwa kipindi cha mwaka wa fedha  2018/19, sasa naomba kutoa hoja kwamba  Bunge lako Tukufu lijadili na kuidhinisha  makadirio ya mapato na matumizi ya Fungu  48: Wizara ya Ardhi, Nyumba na Maendeleo ya  Makazi na Fungu 03: Tume ya Taifa ya  Mipango ya Matumizi ya Ardhi kama ifuatavyo:-  Fungu 48: Wizara ya Ardhi, Nyumba na  Maendeleo ya Makazi    Aina Mapato/Matumizi Kiasi (Shilingi)  A Mapato ya Serikali 120,000,000,000  B Matumizi ya Kawaida:   Matumizi ya  Mishahara  17,689,383,000   Matumizi Mengineyo 17,762,362,638   Jumla Ndogo 35,451,745,638  C Matumizi ya Maendeleo   Fedha za Ndani 20,000,000,000   Fedha za Nje 10,537,602,000   Jumla Ndogo 30,537,602,000   JUMLA KUU (B+C) 65,989,347,638    Jumla ya matumizi ya kawaida na maendeleo  Shilingi 65,989,347,638/=.  Fungu 03: Tume ya Taifa ya Mipango ya  Matumizi ya Ardhi  Aina Matumizi  A.  Kiasi (Shilingi)  Matumizi ya Mishahara  B.  1,102,104,000  Matumizi Mengineyo  C.   979,822,000  Matumizi ya Maendeleo  Jumla   5,000,000,000  Jumla ya matumizi ya kawaida ni Shilingi  7,081,926,000/=.  7,081,926,000  125. Mheshimiwa Spika, jumla kuu ya  fedha zote zinazoombwa kwa Wizara (Fungu  48  na Fungu 03) ni Shilingi  73,071,273,638/=.  126. Mheshimiwa Spika, mwisho natoa  shukrani zangu za dhati kwako binafsi na kwa  Waheshimiwa Wabunge kwa kunisikiliza.  Hotuba hii pia inapatikana kwenye tovuti ya  Wizara www.lands.go.tz.  127. Mheshimiwa Spika, naomba kutoa hoja.  68  69    