TAARIFA YA MTENDAJI MKUU WA WAKALA WA MAJENGO   TANZANIA (TBA) MBUNIFU MAJENGO DAUD WAJANGA   KONDORO KATIKA HAFLA YA UFUNGUZI WA JENGO MOJA (1) LA   GHOROFA SABA (7) KWA AJILI YA MAKAZI YA WATUMISHI WA   UMMA KATIKA ENEO LA MAGOMENI KOTA (AWAMU YA PILI ‘B’),   HALMASHAURI YA MANISPAA YA KINONDONI, DAR ES SALAAM   TAREHE 25 JUNI, 2024

   Mheshimiwa Innocent Lugha Bashungwa (Mb), Waziri wa Ujenzi,   Waheshimiwa Wageni Waalikwa wote,   Mabibi na Mabwana,    Itifaki Imezingatiwa.   1   Mheshimiwa Waziri,   Kwa niaba ya Bodi ya Ushauri ya Wakala wa Majengo Tanzania (TBA),   Menejimenti na Watumishi wote wa Wakala wa Majengo Tanzania,   ninapenda kuchukua fursa hii kumshukuru Mwenyezi Mungu aliyetujalia   uzima na afya njema na kutuwezesha kupata fursa hii ya kutukutanisha   hapa leo. Aidha, nachukua fursa hii kukushukuru wewe binafsi Mhe.   Waziri kwa kukubali kujumuika nasi katika hafla ya ufunguzi wa jengo   moja (1) la ghorofa saba (7), litakalobeba familia 16 ambalo ni jengo la pili   kati ya majengo matano (5) yanayojengwa kwa ajili ya makazi ya watumishi   wa Umma katika awamu ya pili ya uendelezaji wa eneo hili la Magomeni   Kota.   Mheshimiwa Waziri,   Kazi zote katika mradi huu zikijumuisha ubunifu, ujenzi na usimamizi    zimetekelezwa na Wakala wa Majengo Tanzania kwa kutumia Wataalam   wake wenyewe. Kwa ujumla ubunifu na usanifu wa mradi huu ulizingatia   mabadiliko chanya ya ukuaji katika Sekta ya Uchumi, Mipango Miji na   Teknolojia ya Ujenzi, Mawasiliano na Miundombinu uliopatikana hapa   nchini. Hali kadhalika, ujenzi wa jengo hili umezingatia Kanuni na   Viwango Bora vya Majengo ya Serikali.   Mheshimiwa Waziri,    Awali ya yote, kabla ya kutoa taarifa yangu, ninapenda kutoa shukrani   zangu za dhati kwa Serikali kupitia Wizara yako, kwa kuendelea kuweka   nguvu na kutoa fedha za kukamilisha miradi hii ili kutoa suluhisho la   makazi kwa Watumishi wa Umma. Ujenzi wa jengo hili la ghorofa   umegharamiwa na Serikali kwa fedha za Ruzuku.   2   Mheshimiwa Waziri,   Ujenzi wa Jengo hili ulianza rasmi mnamo Novemba, 2022. Ujenzi wa jengo   hili ni utekelezaji wa Ilani ya Uchaguzi ya Chama cha Mapinduzi (CCM) ya   2020-2025, Ibara ya 55(h) inayoelekeza maeneo yaliyorejeshwa Serikali Kuu   chini ya TBA kutoka ofisi ya Rais TAMISEMI kuendelezwa kwa utaratibu   huu. Ninaomba kunukuu katika vifungu vifuatavyo:   (ii) Kujenga nyumba zenye uwezo wa kuchukua familia nyingi (apartments)   kwenye viwanja vya nyumba zilizorejeshwa kutoka Ofisi ya Rais,   TAMISEMI;   (iii)Kuiongezea TBA mtaji ili nyumba nyingi za kupangishwa Watumishi wa   Umma ziweze kujengwa katika maeneo mbalimbali (housing programme).   Mheshimiwa Waziri,    Eneo hili la Magomeni Kota lina viwanja vitatu vyenye ukubwa wa jumla   ya Hekta 12.95 (sawa na ekari 32 au mita za mraba 129,499.41). Kazi ya   awali ya usanifu na ubunifu iliyofanywa na TBA ilikuwa ni kutengeneza   Mpango Kabambe (Master Plan) wa matumizi Bora ya Ardhi ya eneo hili   kwa kuzingatia matakwa ya uendelezaji wa eneo (Development Conditions).   Aidha, mpango kabambe wa matumizi ya eneo hili umeainisha matumizi   kama ifuatavyo: Nyumba za Waliokuwa Wakaazi wa Magomeni Kota,   Nyumba za makazi ya Watumishi wa Umma na eneo la ujenzi wa Majengo   ya kibiashara na uwekezaji. Ubunifu huo ulizingatia pia masuala yafuatayo:   i.   Kuongezeka kwa mahitaji ya nyumba kwa watumishi wa Umma na   Mpango Maalum wa kuboresha makazi yao ili kuongeza ari ya   utendaji kazi.    3   ii.   Ukuaji wa uchumi na uboreshwaji wa miundombinu kumeifanya   ardhi ya eneo hili kuwa na thamani zaidi. Hivyo kuchochea   uendelezaji wa eneo hili kwa majengo yanayo akisi hali ya soko;   iii.   Ukuaji   wa kasi wa eneo la Magomeni unaochochea   ukarabati/ubomoaji wa nyumba za zamani na ujenzi wa majengo   mapya ya kisasa kutokana na uhitaji wa soko (Market Forces).   Mabadiliko haya katika uendelezaji wa Milki Kuu (Real Estate   Development) yanafahamika kama “Gentrification”.   Mheshimiwa Waziri,   Awamu ya kwanza ya uendelezaji wa eneo hili la Magomeni Kota,   ulihusisha mradi wa ujenzi wa maghorofa matano yenye jumla ya nyumba   656 kati ya hizo nyumba 644 ni kwa ajili ya Wakaazi waliokuwa wa   Magomeni Kota. Mradi huo ulizinduliwa na Mheshimiwa Dkt. Samia   Suluhu Hassan, Rais wa Jamhuri ya Muungano wa Tanzania tarehe 23   Machi, 2022.    Mheshimiwa Waziri,   Awamu ya pili ya uendelezaji wa eneo hili umehusisha Ujenzi wa majengo   Matano (5) ya watumishi wa Umma yatakayochukua jumla ya familia 80.   Hadi sasa ujenzi jengo moja (Block A) lenye uwezo wa kuchukua familia 16   ulishakamilika na tayari limepangishwa kwa watumishi wa Umma.  Jengo   la pili (Block B) ambalo pia lina uwezo wa kubeba familia 16   limeshakamilika na tayari umekwishalizindua leo kwa ajili ya matumizi.   TBA inaendelea na Ujenzi wa jengo la tatu na nne (Block C na D) ambapo   utekelezaji wake umefikia asilimia 15. Aidha, ukamilishwaji wa majengo   mengine yaliyosalia kadiri ya mpango kabambe uliopo utatekelezwa   4   kutegemeana na upatikanaji wa fedha. Ni matarajio yetu kuwa uendelezaji   huu utaenda kwa kasi hasa baada ya Wizara kuisaidia TBA kuhuisha Sheria   ya uanzishwaji wake ‘Establishment Order’ iliyohuishwa tarehe 25 Agosti,   2023 ambapo sasa Wakala umeruhusiwa kushirikiana na sekta binafsi na   Taasisi za fedha katika kuongeza kasi ya uendelezaji wa maeneo yake.   Mheshimiwa Waziri,   Wakala umeendelea na jitihada za uvumbuzi kupitia teknolojia (innovation),   kuweka mifumo ya kisasa ya kudhibiti ulimbikizaji wa kodi ya pango.   Katika jengo hili ulilolizundua leo, umefungwa mfumo wa kisasa wa   ‘Payless’ ambapo itakapofika wakati wa kulipa kodi ya pango na mpangaji   akawa hajalipa, automatically anakosa huduma ya umeme katika nyumba   yake. Akilipa kodi ya pango, muda huo huo huduma ya umeme inarejea.   Mfumo huu pia unaweza kutumika kusitisha huduma za umeme, maji na   gesi kwa wapangaji ambao hawajalipa kodi ya pango. TBA itaendelea   kuweka mfumo huu katika majengo yote yanayokamilishwa sasa na baada   ya kuthibitika kwa ubora wake, mfumo huu utafungwa katika nyumba zetu   zote nchini.    Mheshimiwa Waziri,   Mradi huu imegharimu kiasi cha Shilingi 5,686,583,190.00 (bilioni tano   milioni mia sita themanini na sita laki tano themanini na tatu mia moja tisini)     Mheshimiwa Waziri,   Kwa ujumla, mradi huu hadi kukamilika umeleta manufaa Kiuchumi,   Kitaalam na Kijamii kama ifuatavyo;   i.   Kiuchumi:   5   ➢ Kutoa ajira kwa Wataalam wa fani mbalimbali wapatao 13.   ➢ Kutoa ajira kwa Mafundi na Vibarua wapatao 90 kila siku.   ➢ Kupatikana kwa ajira mbadala zinazotokana na mradi huu   mfano Mama lishe (takriban 5), walinzi 8 kila siku na   ➢ Wazabuni mbalimbali 15.   ii.   iii.   Kitaalam   ➢ Kutoa nafasi za mafunzo kwa vitendo kwa Wanafunzi   kutoka Vyuo Vikuu mbalimbali nchini.   ➢ Kuwajengea uwezo Wataalam wa fani za majenzi    ➢ Kuweka mifumo ya kisasa inayorahisisha ukusanyaji wa   mapato ambapo katika jengo hili umewekwa mfumo ambao   haumruhusu mpangaji kupata huduma ya umeme endapo   hajalipa kodi ya pango.   Kijamii:   ➢ Kuwapatia Watumishi wa Umma mazingira rafiki ya kuishi.   ➢ Kuongeza Imani ya Watumishi wa Umma kwa Serikali yao.   ➢ Kupunguza uwezekano wa uvamizi kwenye maeneo   yanayomilikiwa na TBA.   ➢ Kupunguza vitendo vya kihalifu katika maeneo haya   ambapo awali yalikuwa ni maficho ya wahalifu.    Mheshimiwa Waziri,   Pamoja na mafanikio yaliyopatikana, zilijitokeza changamoto wakati wa   utekelezaji wa mradi huu ikiwa ni pamoja na kupanda kwa bei za vifaa vya   ujenzi na mitambo ya kufanyia kazi. Katika kukabiliana na changamoto   6   hizo, TBA inaendelea kutumia mitambo yake pamoja na uzalishaji wa   malighafi za ujenzi hususan tofali, ‘paving blocks’ na zege.    Mheshimiwa Waziri,   Ninayo furaha kukutaarifu kuwa pamoja na mradi huu wa Magomeni Kota   awamu ya pili ‘B’, TBA inaendelea kutekeleza miradi mingine sehemu   mbalimbali nchini. Miradi inayoendelea kutekelezwa kwa fedha   zinazotokana na mapato ya ndani na ruzuku ni pamoja na;   i.   ii.   iii.   iv.   v.   Mradi wa Ujenzi wa majengo mawili yenye uwezo wa   kuchukua familia 24 eneo la Masaki Mwisho (Canadian Village),   Dar es Salaam    Mradi wa Ujenzi wa majengo ya Makazi na Biashara katika eneo   la Ghana Kota, Mwanza.   Mradi wa Ujenzi wa jengo la Ghorofa nane (8) la makazi ya   Watumishi wa Umma lenye uwezo wa kubeba familia 144 eneo   la Temeke Kota.   Mradi wa Ujenzi wa nyumba 150 awamu ya pili eneo la   Nzuguni Dodoma.   Mradi wa Ukarabati wa nyumba zilizohamishiwa TBA   zilizokuwa za TAMISEMI/NHC katika mikoa 20 ya Tanzania   bara.   Aidha, TBA inatekeleza miradi mbalimbali ya washitiri ya Ujenzi, Ushauri   na Usimamizi.  Miradi inayotekelezwa ni pamoja na; mradi wa ujenzi wa   Mji wa Serikali jijini Dodoma namradi wa ujenzi wa ofisi ya Mkuu wa   Mkoa wa Morogoro.   7   Mheshimiwa Waziri,   Ninapenda pia kuzishukuru Taasisi zinazosimamia na kuratibu shughuli za   Ubunifu, Usanifu, Usimamizi na Udhibiti wa ujenzi kwa ushirikiano wao   katika miradi yote inayotekelezwa na TBA kote nchini. Taasisi hizi ni   pamoja, Bodi ya Usajili ya Wabunifu Majengo na Wakadiriaji Majenzi   (AQRB), Bodi ya Usajili ya Wahandisi (ERB), Bodi ya Usajili ya   Makandarasi (CRB), Baraza la Taifa la Hifadhi na Usimamizi wa Mazingira   (NEMC), Halmashauri mbalimbali nchini, Jeshi la Zimamoto na Uokoaji na   Wakala wa Usalama mahala pa Kazi (OSHA).   Mheshimiwa Waziri,   Baada ya mafanikio makubwa yaliyopatikana kutokana na utekelezaji wa   mradi huu, kwa upekee wakati huu ambapo TBA inaendelea kukamilisha   taratibu na miongozo ya ushirikishwaji wa sekta binafsi, TBA inaendelea   kuiomba Serikali kupitia Wizara ya Ujenzi kuendelea kutoa fedha kwa ajili   ya ukamilishaji wa Ujenzi wa Block C na D hapa Magomeni Kota ili ya   kamilike kwa muda uliopangwa. Aidha, Serikali kuendelea kutenga fedha   kwa ajili ya kuendeleza maeneo mengine yaliyorejeshwa Serikali Kuu   kutoka TAMISEMI hususan katika Mikoa yenye uhitaji mkubwa wa makazi   kwa kuanzia na Dar es Salaam (Temeke Kota, Ilala Kota, Ukonga Madafu   na Kinondoni Kota), Arusha (Kaloleni, Levolosi na Themi) na Mwanza   (Ghana na Pemba). Hii itaiwezesha TBA kutekeleza ILANI ya Uchaguzi ya   Chama cha Mapinduzi 2020-25, Ibara ya 55(h)(ii) ambayo niliinukuu hapo   awali.   8   Mheshimiwa Waziri,   Ninapenda kukuthibitishia kwa mara nyingine tena kuwa TBA itaendelea   na uendelezaji wa milki za Serikali, kutoa huduma ya Ujenzi na Ushauri   kwenye miradi ya Serikali kwa Ubora, Gharama nafuu na kwa muda   uliopangwa.   Mheshimiwa Waziri,   Ninakushukuru Sana na Ninaomba Kuwasilisha.   9 