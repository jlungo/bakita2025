HOTUBA YA WAZIRI WA NISHATI MHE. DKT. MEDARD MATOGOLO CHANANJA KALEMANI (MB.), AKIWASILISHA BUNGENI MAKADIRIO YA MAPATO NA MATUMIZI YA WIZARA YA NISHATI KWA MWAKA 2020/21

 1 A.UTANGULIZI 1. Mheshimiwa Spika, kutokana na Taarifa iliyowasilishwa leo katika Bunge lako Tukufu na Mwenyekiti wa Kamati ya Kudumu ya Bunge ya Nishati na Madini, naomba kutoa hoja kwamba Bunge lako sasa likubali kupokea na kujadili Taarifa ya Utekelezaji wa Bajeti kwa mwaka 2019/20 na kupitisha Makadirio ya Mapato na Matumizi ya Wizara ya Nishati na Taasisi zake kwa Mwaka 2020/21. 2. Mheshimiwa Spika, naomba nichukue fursa hii kumshukuru Mwenyezi Mungu kwa kunipa afya na uzima na kuniwezesha kusimama mbele ya Bunge lako Tukufu leo kutoa taarifa ya utekelezaji wa Serikali kupitia Sekta ya Nishati. Namshukuru Mwenyezi Mungu mwingi wa rehema kwa kuendelea kuwajalia afya njema Viongozi wetu Wakuu wa Kitaifa, Waheshimiwa Mawaziri wenzangu, Waheshimiwa Wabunge na Viongozi wengine mbalimbali. 3. Mheshimiwa Spika, nitumie fursa hii kumpongeza Mheshimiwa Dkt. John Pombe Joseph Magufuli, Rais wa Jamhuri ya Muungano wa Tanzania kwa maelekezo yake thabiti yanayoniwezesha kuisimamia vema Sekta ya Nishati. Ni dhahiri kuwa Rais wetu amekuwa chachu katika kutekeleza mipango mikubwa na yenye tija katika Sekta ya Nishati hapa nchini. 2 4. Mheshimiwa Spika, napenda pia kuwashukuru Mhe. Samia Suluhu Hassan, Makamu wa Rais wa Jamhuri ya Muungano wa Tanzania; na Mhe. Kassim Majaliwa Majaliwa (Mb.), Waziri Mkuu wa Jamhuri ya Muungano wa Tanzania kwa miongozo mbalimbali wanayonipatia katika kusimamia Sekta ya Nishati. Nikiri kuwa maelekezo na miongozo ya viongozi wetu hawa ni msingi wa mafanikio ya utekelezaji wa majukumu ya Sekta ya Nishati. Aidha, napenda kumpongeza Mhe. Dkt. Ali Mohamed Shein, Rais wa Serikali ya Mapinduzi ya Zanzibar na Mwenyekiti wa Baraza la Mapinduzi kwa kuendelea kusimamia kwa umahiri utekelezaji wa shughuli za maendeleo katika Serikali ya Mapinduzi ya Zanzibar. 5. Mheshimiwa Spika, naomba kuchukua fursa hii kuwapongeza Mawaziri walioteuliwa hivi karibuni na Mhe. Rais wa Jamhuri ya Muungano wa Tanzania. Nampongeza Mhe. George Boniface Simbachawene (Mb.), aliyeteuliwa kuwa Waziri wa Mambo ya Ndani ya Nchi, Mhe. Mussa Azzan Zungu (Mb.), aliyeteuliwa kuwa Waziri wa Nchi, Ofisi ya Makamu wa Rais anayeshughulikia Muungano na Mazingira na Mhe. Mwigulu Lameck Nchemba Madelu (Mb.), aliyeteuliwa kuwa Waziri wa Katiba na Sheria. Nawatakia kila la kheri katika utekelezaji wa majukumu yao. 3 6. Mheshimiwa Spika, nitumie fursa hii kukupongeza wewe binafsi, Naibu Spika, Wenyeviti wa Bunge, Wenyeviti wote wa Kamati Mbalimbali za Kudumu za Bunge pamoja na watendaji wote wa Ofisi ya Bunge lako Tukufu kwa utendaji kazi wenu mahiri. Napenda pia kutoa shukrani zangu za dhati kwa Mwenyekiti wa Kamati ya Kudumu ya Bunge ya Nishati na Madini Mhe. Dunstan Luka Kitandula (Mb.), Makamu Mwenyekiti Mhe. Mariam Ditopile Mzuzuri (Mb.), na Wajumbe wote wa Kamati hiyo kwa ushauri na maelekezo wanayotupatia katika kuboresha utendaji kazi wa Wizara. 7. Mheshimiwa Spika, tarehe 15 Januari, 2020, Bunge lako Tukufu lilimpoteza Mhe. Rashid Ajali Akibar, aliyekuwa Mbunge wa Jimbo la Newala Vijijini, tarehe 20 Aprili, 2020 Bunge lako lilimpoteza Mhe. Dkt. Getrude Pangalile Rwakatare aliyekuwa Mbunge wa Viti Maalum (CCM), tarehe 29 Aprili, 2020 Bunge lako pia lilimpoteza Mhe. Richard Mganga Ndassa aliyekuwa Mbunge wa Jimbo la Sumve na tarehe 01 Mei, 2020 Bunge lilimpoteza Mhe. Augustine Philip Mahiga aliyekuwa Waziri wa Katiba na Sheria na pia Mbunge. Naungana na wabunge wenzangu kutoa pole kwa Bunge lako Tukufu, familia za marehemu, ndugu, jamaa, marafiki na wote walioguswa na misiba hiyo. Tunaomba 4 Mwenyezi Mungu azilaze roho za marehemu mahali pema peponi, Amina. 8. Mheshimiwa Spika, namshukuru Mhe. Subira Khamis Mgalu, (Mb.), Naibu Waziri wa Nishati kwa kunisaidia kwa karibu katika kutekeleza majukumu yangu. Aidha, napenda kumshukuru Katibu Mkuu Mha. Zena Ahmed Said na Naibu Katibu Mkuu Mha. Leonard Robert Masanja kwa uchapakazi wao mahiri na ushirikiano wanaonipa katika kutekeleza shughuli zangu za kila siku za Wizara. Namshukuru pia aliyekuwa Katibu Mkuu wa Wizara ya Nishati Dkt. Hamisi Hassan Mwinyimvua kwa utumishi wake uliotukuka. Vilevile, nawashukuru Wakuu wa Idara na Vitengo, Wenyeviti na Wajumbe wa Bodi, Wakuu wa Taasisi zilizo chini ya Wizara na Watumishi wote kwa ujumla kwa ushirikiano wao na juhudi zao wanazofanya kwa ajili ya kufanikisha malengo ya Wizara. 9. Mheshimiwa Spika, napenda nichukue fursa hii kuwashukuru wananchi wangu wa Jimbo la Chato kwa ushirikiano wanaonipa katika kutekeleza shughuli mbalimbali za maendeleo ya Jimbo. Wazazi wangu na wananchi wote wa Jimbo la Chato naomba mtembee kifua mbele, kijana wenu niko imara katika kuwawakilisha, na ninaahidi kuwa sitawaangusha na nitaendelea kushirikiana nanyi 5 katika kuleta maendeleo ya Jimbo letu na Taifa kwa ujumla. Naishukuru sana familia yangu ikiongozwa na Mke wangu Mama Kalemani pamoja na watoto wangu kwa kuendelea kuniombea na kuniunga mkono katika kutekeleza majukumu ya kitaifa. 10. Mheshimiwa Spika, baada ya utangulizi huo, naomba sasa kuwasilisha Taarifa ya Mapato, Matumizi na Utekelezaji wa Shughuli za Wizara ya Nishati kwa Mwaka 2019/20 pamoja na Makadirio ya Mapato na Matumizi kwa Mwaka 2020/21. B. TAARIFA YA MAPATO NA MATUMIZI YA WIZARA KWA MWAKA 2019/20 NA MWAKA 2020/21 Bajeti na Matumizi ya Wizara kwa Mwaka 2019/20 11. Mheshimiwa Spika, Bajeti iliyopitishwa kwa ajili ya Wizara ya Nishati pamoja na Taasisi zake kwa Mwaka 2019/20 ni jumla ya Shilingi trilioni 2.143 kwa ajili ya Matumizi ya Kawaida na Miradi ya Maendeleo. Kati ya fedha hizo, Bajeti ya Miradi ya Maendeleo ilikuwa Shilingi trilioni 2.116 sawa na asilimia 98.8 ya bajeti yote ya Wizara na Bajeti ya Matumizi ya Kawaida ilikuwa Shilingi bilioni 26.339 sawa na asilimia 1.2 ya bajeti yote ya Wizara. 6 12. Mheshimiwa Spika, hadi kufikia tarehe 30 Aprili, 2020, Wizara ilikuwa imepokea jumla ya Shilingi bilioni 611.149. Kiasi hicho kilichopokelewa na Wizara kinaendana na Mpango Kazi uliopo. Aidha, Serikali inaendelea kutoa fedha kulingana na Mpango Kazi na mahitaji yaliyopo. Ukusanyaji wa Maduhuli ya Serikali 13. Mheshimiwa Spika, Wizara ya Nishati katika mwaka 2019/20 ilipangiwa kukusanya jumla ya Shilingi bilioni 602.06. Kati ya makusanyo hayo, jumla ya Shilingi bilioni 602.05 zilitarajiwa kukusanywa kupitia shughuli za mafuta na gesi asilia na Shilingi milioni 12.0 kupitia shughuli za utawala. Hadi kufikia tarehe 30 Aprili, 2020, Wizara kupitia shughuli za utafiti wa mafuta na mauzo ya gesi asilia pamoja na utawala imekusanya Shilingi bilioni 501.06 Makusanyo hayo ni sawa na asilimia 83.23 ya lengo. C. MAFANIKIO YA UTEKELEZAJI WA MPANGO NA BAJETI YA WIZARA KWA MWAKA 2015/16 HADI 2020 14. Mheshimiwa Spika, katika kipindi cha miaka mitano cha Serikali ya Awamu ya Tano, utekelezaji wa mipango ya maendeleo katika 7 sekta ya nishati umepata mafanikio makubwa mbalimbali ikiwa ni pamoja na:- (i) Kuongezeka kwa uzalishaji wa umeme nchini ambapo hadi kufikia mwezi Aprili, 2020 uwezo wa mitambo ya kufua umeme nchini umeongezeka na kufikia jumla ya MW 1,601.84 kutoka MW 1,308 mwaka 2015; (ii) Kukamilika kwa Miradi ya Kuzalisha Umeme ya Kinyerezi I MW 150 na Kinyerezi II MW 240. Ujenzi wa miradi ulikamilika kwa asilimia 100 mwaka 2016 na mwaka 2018 mtawalia, ambapo jumla ya MW 398.22 zimeingizwa kwenye Gridi ya Taifa; (iii) Kuendelea na Ujenzi wa Mradi wa Julius Nyerere Hydro Power Project (JNHPP) MW 2,115 ambao hadi sasa utekelezaji wake umefikia zaidi ya asilimia 85 kulingana na Mpango Kazi wa kazi zilizopangwa; (iv) Kuendelea na utekelezaji wa Mradi wa Rusumo MW 80 ambao hadi sasa utekelezaji wake umefikia asilimia 61; (v) Kuunganisha Mikoa ya Lindi, Mtwara, Njombe na Ruvuma katika Gridi ya Taifa ambako kumewezesha kusitisha uzalishaji wa umeme kwa kutumia mitambo ya mafuta mazito ambayo ilikuwa inaigharimu 8 TANESCO wastani wa Shilingi bilioni 15.3 kwa mwaka; (vi) Kukamilika kwa Mradi wa njia ya kusafirisha umeme kV 220 kutoka Makambako hadi Songea ambao ulikamilika mwezi Septemba, 2018 na kuwezesha vijiji vyote 122 kuunganishiwa umeme; (vii) Kuendelea na ujenzi wa njia ya kusafirisha umeme wa kV 220 kwa ajili ya Mradi wa Treni ya Mwendo Kasi (SGR) awamu ya kwanza (Lot I) yenye urefu wa kilomita 160 kutoka Dar es Salaam hadi Kingolwira, Morogoro; (viii) Kuendelea na Utekelezaji wa Mpango Kabambe wa Kusambaza Umeme Vijijini ambapo hadi kufikia mwezi Aprili, 2020 jumla ya vijiji 9,112 vimeunganishiwa umeme ikilinganishwa na vijiji 2,018 vilivyokuwa vimeunganishwa umeme mwaka 2015 sawa na ongezeko la asilimia 351.54; (ix) Kuendelea kutokuwa na mgawo wa umeme nchini na kuwa na ziada ya umeme wa wastani wa MW 325 kwa siku; (x) Kuendelea na uzalishaji wa vifaa vya kujenga miradi ya umeme nchini na hivyo 9 kusitisha uingizaji wa vifaa vya ujenzi wa miundombinu ya umeme ikiwemo nguzo, mashineumba, nyaya na mita za LUKU ndani ya nchi na hivyo kurahisisha upatikanaji wa vifaa hivyo. Uzalishaji huo pia umechangia ongezeko la ajira nchini; (xi) Kuunganishiwa umeme kwa wateja wapya 1,293,528 na kufanya jumla ya wateja waliounganishiwa umeme hadi mwezi Aprili, 2020 kufikia 2,766,745 ikilinganishwa na wateja 1,473,217 waliokuwepo hadi Juni, 2015 sawa na ongezeko la asilimia 88; (xii) Kuongezeka kwa kiwango cha upatikanaji wa umeme (Overall Electricity Access rate) nchini kutoka asilimia 67.8 mwaka 2016 na kufikia asilimia 84.6 mwaka 2020; (xiii) Serikali kupitia TANESCO na REA kuendelea kuunganisha umeme kwa Shilingi 27,000 katika maeneo yote ya vijijini kulingana na Mpango wa Kupeleka Umeme Vijijini; (xiv) Kuongezeka kwa gesi asilia iliyogunduliwa kutoka Futi za Ujazo Trilioni 55.27 mwaka 2015 na kufikia Futi za Ujazo Trilioni 57.54 mwaka 2020 sawa na ongezeko la futi za ujazo Trilioni 2.27; 10 (xv) Kuimarika kwa shughuli za kaguzi za gharama katika Mikataba ya PSAs (PSA Audit) na hivyo kupelekea kuokoa fedha Shilingi bilioni 10.14 kwa kaguzi zilizofanyika kwa kipindi cha kuanzia mwaka 2016 hadi 2018; (xvi) Kuanza kwa shughuli za utafutaji wa mafuta katika Kitalu cha Eyasi Wembere ambapo visima vifupi viwili (2) vyenye kina cha urefu wa mita 300 vimechorongwa katika Wilaya ya Igunga Mkoa wa Tabora na Meatu Mkoani Shinyanga; (xvii) Kuongezeka kwa kasi ya usambazaji wa gesi asilia ambapo katika mikoa ya Dar es Salaam, Pwani na Mtwara, jumla ya nyumba za wateja wa awali zaidi ya 1,000 zimefikishiwa miundombinu ya usambazaji gesi asilia na viwanda 48 vimeunganishwa kufikia mwezi Aprili, 2020. Aidha, zaidi ya magari 400 yamefungwa mifumo ya matumizi ya gesi asilia ikilinganishwa na magari 60 yaliyokuwa yameunganishwa mwaka 2015; (xviii) Kuongezeka kwa uzalishaji wa gesi asilia kutoka wastani wa futi za ujazo bilioni 37 kwa mwaka 2015 hadi futi za ujazo bilioni 46 katika mwaka 2019 sawa na ongezeko la asilimia 24; 11 (xix) Kuongezeka kwa mchango wa gesi asilia katika kuzalisha umeme nchini kutoka asilimia 36 mwaka 2015 hadi asilimia 57 mwezi Aprili, 2020; (xx) Kuongezeka kwa ushiriki wa Watanzania katika miradi ya mafuta na gesi asilia ambapo hadi kufikia mwezi Machi 2020 kampuni 457 zimeorodheshwa katika kanzidata iliyowezesha kampuni hizo kushiriki katika miradi mbalimbali; (xxi) Kuhuishwa kwa Bandari za Tanga na Mtwara katika kupokea Mafuta ambapo Bandari hizo zimeanza kupokea Mafuta kuanzia mwezi Julai, 2015 na Julai, 2018 mtawalia; (xxii) Kuendelea kuimarika kwa Mfumo wa Uagizaji wa Mafuta kwa Pamoja (Bulk Procurement System – BPS) ambao umeongeza uhakika wa upatikanaji wa mafuta nchini na kupunguza gharama za uagizaji; (xxiii) Kujenga uwezo katika kusimamia Sekta ya Mafuta na Gesi Asilia kwa kudhamini mafunzo ya ufundi stadi kupitia vyuo vya ufundi stadi (VETA). Serikali imeendelea kutoa kozi mbalimbali zinazohusiana na mafuta na gesi katika vyuo vikuu hapa nchini kwa viwango vya Stashahada 12 (Diploma), Shahada (Bachelor) na Uzamili (Masters); (xxiv) Kupungua kwa uchafuzi (uchakachuaji) wa mafuta kutoka wastani wa asilimia 19.2 mwaka 2015 hadi kufikia wastani wa asilimia 4 mwezi Machi, 2020. D. VIPAUMBELE VYA BAJETI KWA MWAKA 2019/20 15. Mheshimiwa Spika, maeneo ya kipaumbele ya Wizara ya Nishati kwa mwaka 2019/20 yalikuwa ni pamoja na: kuongeza uzalishaji wa umeme kwa kutekeleza miradi mikubwa ikiwemo Julius Nyerere (MW 2,115), Rusumo (MW 80), Kinyerezi I – Extension (MW 185), Malagarasi (MW 45), Kakono (MW 87); na Mtwara (MW 300); ujenzi wa njia za kusafirisha umeme ikiwemo Singida – Arusha – Namanga kV 400, North – West Grid Extension (Mbeya – Sumbawanga – Mpanda – Kigoma – Nyakanazi) kV 400, Rufiji – Chalinze – Dodoma kV 400, Kinyerezi – Dodoma kV 400, Geita – Nyakanazi kV 220, Rusumo - Nyakanazi kV 220 na Bulyanhulu – Geita kV 220; kuendelea na utekelezaji wa Awamu ya Tatu ya Mradi Kabambe wa Kupeleka Umeme Vijijini; kuimarisha shughuli za utafiti wa mafuta na gesi asilia na kuhakikisha upatikanaji wa mafuta ya kutosha kupitia utaratibu wa 13 kuagiza mafuta kwa pamoja ili kuendesha shughuli za maendeleo. 16. Mheshimiwa Spika, Wizara pia ilizingatia maeneo mengine ambayo ni pamoja na: kuendelea kuwajengea uwezo watumishi wa Wizara na Taasisi zake katika kusimamia Sekta ya Nishati; kuboresha mazingira ya ofisi kwa watumishi wa Wizara na Taasisi zake ili kutoa huduma bora zaidi; na kuendelea kuelimisha umma na kuboresha mawasiliano na wadau mbalimbali kuhusu masuala ya nishati. D. TAARIFA YA UTEKELEZAJI WA SHUGHULI ZA WIZARA KWA MWAKA 2019/20 NA MPANGO WA BAJETI KWA MWAKA 2020/21 17. Mheshimiwa Spika, kwa mwaka 2020/21, Wizara ya Nishati itaendelea kutekeleza maeneo ya vipaumbele mbalimbali yakiwemo: kuongeza uzalishaji wa umeme nchini kwa kutekeleza mradi mkubwa wa Julius Nyerere (MW 2,115) na miradi mingine ya Kinyerezi I - Extension (MW 185), Rusumo MW 80, Ruhudji (MW 358), Rumakali (MW 222) na Malagarasi (MW 45). Aidha, Wizara imeendelea na taratibu za kushirikisha wawekezaji binafsi katika utekelezaji wa miradi ya umeme wa Jua MW 150, umeme wa Upepo MW 200 na Makaa ya Mawe MW 600 kwa 14 njia ya ushindani. Miradi hiyo inatarajiwa kuanza kutekelezwa mwaka 2020/21. 18. Mheshimiwa Spika, pamoja na miradi hiyo ya uzalishaji wa umeme, Serikali pia itaendelea kutekeleza miradi ya kuimarisha mifumo ya usafirishaji wa umeme nchini kwa kutekeleza miradi mbalimbali. Miradi hiyo ni pamoja na: North - West Grid Extension kV 400, Singida – Arusha – Namanga kV 400, Rufiji - Chalinze – Dodoma kV 400, Rusumo – Nyakanazi kV 220, Geita – Nyakanazi kV 220, Geita – Bulyanhulu kV 220, Urambo – Kigoma kV 132, Ipole – Katavi kV 132, Ibadakuli – Imalilo 132 kV na Kiteto – Kilindi 132 KV. 19. Mheshimiwa Spika, kwa mwaka 2020/21 maeneo mengine ya kisekta yatakayozingatiwa na Wizara ni: kuendelea na utekelezaji wa Awamu ya Tatu ya Mradi Kabambe wa Kupeleka Umeme Vijijini; kuendelea na utekelezaji wa Mradi wa Ujenzi wa Bomba la Kusafirisha Mafuta Ghafi kutoka Hoima nchini Uganda hadi Chongoleani Tanga nchini Tanzania (East African Crude Oil Pipeline - EACOP); kuendelea na utekelezaji wa Mradi wa Kusindika Gesi Asilia (LNG); kuimarisha shughuli za utafutaji wa mafuta na gesi asilia; kuongeza kasi ya usambazaji wa gesi asilia; kuvutia uwekezaji katika sekta ya nishati; na kuendelea kuimarisha 15 utendaji wa Taasisi chini ya Wizara; TANESCO, TGDC, REA, TPDC, PURA na PBPA ili kuongeza ufanisi katika Sekta ya Nishati. Aidha, Serikali itaendelea kuhakikisha uwepo wa mafuta ya kutosha kuendesha shughuli za kiuchumi kupitia Wakala wa Uagizaji wa Mafuta kwa Pamoja. 20. Mheshimiwa Spika, pamoja na maeneo hayo ya kisekta, Wizara pia itazingatia maeneo mengine yanayolenga kuleta tija katika utekelezaji wa majukumu ya Wizara ikiwa ni pamoja na: kuwajengea uwezo watumishi wa Wizara na Taasisi zake katika kusimamia Sekta; kuboresha mazingira ya kazi kwa watumishi ili kutoa huduma bora; na kuendelea kuelimisha umma kuhusu masuala ya nishati. SEKTA NDOGO YA UMEME UWEZO WA MITAMBO YA KUZALISHA UMEME 21. Mheshimiwa Spika, uwezo wa mitambo ya kuzalisha umeme iliyounganishwa katika Gridi ya Taifa ni MW 1,565.72 ambapo MW 573.70 zinatokana na nguvu ya maji, MW 892.72 gesi asilia, MW 88.80 mafuta mazito na dizeli na MW 10.50 mabaki ya mimea na mazao (Biomass). Uwezo wa mitambo hiyo unajumuisha mitambo inayomilikiwa na Serikali kupitia TANESCO ambayo huchangia asilimia 86.50 na mitambo 16 ya Wazalishaji Binafsi (IPPs/SPPs) ambayo huchangia asilimia 13.50. Aidha, TANESCO inamiliki mitambo ambayo haijaunganishwa katika Gridi ya Taifa yenye uwezo wa kufua MW 36.12 na hivyo kufanya jumla ya uwezo wa mitambo ya kufua umeme nchini kufikia MW 1,601.84. 22. Mheshimiwa Spika, mahitaji ya juu ya umeme katika Gridi ya Taifa yameendelea kuongezeka kutokana na kuongezeka kwa shughuli za uchumi nchini. Tarehe 27 Februari, 2020 mahitaji ya juu ya umeme yalifikia MW 1,151.66 ikilinganishwa na MW 1,116.58 zilizofikiwa mwaka 2019. Ongezeko hili ni sawa na asilimia 3.14. Aidha, umeme uliozalishwa nchini uliongezeka kutoka GWh 7,374 mwaka 2018 na kufikia GWh 7,692 mwaka 2019 sawa na ongezeko la asilimia 4.3. MIRADI YA KUZALISHA UMEME Mradi wa Kuzalisha Umeme wa Julius Nyerere Hydro Power Project (JNHPP) – MW 2,115 23. Mheshimiwa Spika, mradi huu unahusu ujenzi wa kituo cha kuzalisha umeme wa MW 2,115 kwa kutumia maporomoko ya maji ya Mto Rufiji. Mkandarasi ambaye ni Kampuni ya 17 Arab Contractors yenye ubia na Elsewedy Electric, zote za nchini Misri tarehe 15 Juni, 2019 alianza rasmi utekelezaji wa mradi. Katika mwaka 2019/20 kazi zilizotekelezwa ni pamoja na: kuanza ujenzi wa bwawa (main dam); na kuanza ujenzi wa njia ya kuchepusha maji (diversion tunnel). Kwa ujumla utekelezaji wa mradi huu unaendelea vizuri kulingana na Mpango Kazi wake na unatarajiwa kukamilika ifikapo Juni, 2022. 24. Mheshimiwa Spika, kazi nyingine zinazoendelea ni pamoja na ujenzi wa mgodi wa kuzalisha umeme, njia za kupeleka maji kwenye mitambo, manunuzi ya vifaa mbalimbali vya mradi ambapo shughuli hizo zote zinawiana na Mpango Kazi wake. Gharama za mradi huu ni Shilingi trilioni 6.55 zinazotokana na fedha za ndani. Mradi huu unamilikiwa na Serikali kwa asilimia 100. Hadi kufikia mwezi Aprili, 2020 Mkandarasi amelipwa Shilingi trilioni 1.219 sawa na asilimia 100 ya fedha alizotakiwa kulipwa kwa mujibu wa mkataba. 25. Mheshimiwa Spika, jumla ya wafanyakazi wapatao 3,897 wameajiriwa tangu utekelezaji wa mradi uanze ambapo kati ya wafanyakazi hao watanzania ni 3,422 sawa na asilimia 87.81 na wafanyakazi kutoka nje ya nchi ni 475 sawa na asilimia 12.19 ya 18 wafanyakazi wote wa mradi. Hadi kukamilika kwa Mradi Watanzania 6,000 wataajiriwa katika shughuli za Mradi. 26. Mheshimiwa Spika, katika kipindi cha mwaka 2020/21, Serikali itaendelea na utekelezaji wa mradi ambapo kazi zitakazofanyika ni pamoja na kuendelea na: ujenzi wa bwawa (main dam and spillways); ujenzi wa njia kuu za kupitisha maji (tunnels); ujenzi wa eneo la kufunga mitambo ya kufua umeme (power house); na ujenzi wa kituo cha kusafirisha umeme (switch yard). Jumla ya fedha za ndani Shilingi trilioni 1.44 zimetengwa katika mwaka 2020/21 kwa ajili ya kutekeleza kazi hizo. Mradi wa Kuzalisha Umeme wa Rusumo – MW 80 27. Mheshimiwa Spika, mradi huu unahusu ujenzi wa kituo cha kuzalisha umeme wa MW 80 kwa kutumia maji ya Mto Kagera na unahusisha nchi tatu (3) za Tanzania, Burundi na Rwanda kwa mgawanyo sawa kwa kila nchi. Mradi unagharimu Dola za Marekani milioni 113 sawa na takriban Shilingi bilioni 263.87 kwa ufadhili wa Benki ya Dunia kwa upande wa Tanzania. Hadi sasa, uchimbaji wa eneo la kujenga mitambo (power house) umekamilika na ufungaji wa mitambo umefikia asilimia 52; 19 kukamilika kwa milango ya kuingiza na kuchepusha maji (spillway and intake gates); kukamilika kwa ujenzi wa nyumba za wafanyakazi; na kuendelea na uchimbaji wa handaki la kupitishia maji ambao umefikia asilimia 56. Utekelezaji wa mradi kwa ujumla umefikia asilimia 61. 28. Mheshimiwa Spika, kazi zilizopangwa kufanyika mwaka 2020/21 ni: kuendelea na ufungaji wa mitambo pamoja na ujenzi wa mfumo wa kupitisha maji (tunnelling system); ujenzi wa kituo cha kuzalisha umeme; ujenzi wa kituo cha kusafirisha umeme (switch yard); na kukamilisha miradi ya kijamii kwa wananchi wanaozunguka eneo la mradi (Local Area Development Plan – LADP na Livelihood Restoration Program – LRP). Jumla ya Shilingi milioni 13.846 zimetengwa katika mwaka 2020/21 kwa ajili ya utekelezaji wa shughuli za mradi. Mradi huu ulianza mwezi Februari, 2017 na unatarajiwa kukamilika ifikapo mwezi Februari, 2021. Mradi wa Kuzalisha Umeme wa Ruhudji – MW 358 29. Mheshimiwa Spika, mradi huu unahusu ujenzi wa kituo cha kuzalisha umeme wa MW 358 kwa kutumia ya maji ya Mto Ruhudji na ujenzi wa njia ya kusafirisha umeme wa msongo wa kV 400 yenye urefu wa kilomita 170 20 kutoka Ruhudji hadi katika eneo la Kisada, Iringa kitakapojengwa kituo cha kupoza umeme. Ujenzi wa mitambo ya kuzalisha umeme unakadiriwa kugharimu Dola za Marekani milioni 407.4 sawa na takriban Shilingi bilioni 951.34 na ujenzi wa njia ya kusafirisha umeme unakadiriwa kugharimu Dola za Marekani milioni 53.2 sawa na takriban Shilingi bilioni 124.23. Kazi zilizofanyika mwaka 2019/20 ni pamoja na: uhuishaji wa Upembuzi Yakinifu (Updating of feasibility study); usanifu wa awali wa mradi pamoja na uandaaji wa makabrasha ya zabuni ya kumpata Mkandarasi wa ujenzi wa mradi. 30. Mheshimiwa Spika, katika mwaka 2020/21 kazi zitakazofanyika ni pamoja na: kukamilisha uhuishaji wa Upembuzi Yakinifu (Updating of feasibility study); usanifu wa awali wa Mradi (Conceptual Design); na kumpata Mkandarasi wa kujenga mradi. Jumla ya Shilingi bilioni 255.583 zimetengwa katika mwaka 2020/21 ili kutekeleza kazi hizo. Ujenzi wa mradi huu unatarajiwa kuanza mwezi Julai, 2021 na kukamilika mwezi Juni, 2024. Mradi wa Kuzalisha Umeme wa Kakono – MW 87 31. Mheshimiwa Spika, mradi huu unahusu ujenzi wa kituo cha kuzalisha umeme 21 wa MW 87 kwa kutumia maji ya Mto Kagera na njia ya kusafirisha umeme wa msongo wa kV 220 kutoka Kakono hadi Kyaka yenye urefu wa kilomita 38.5. Katika mwaka 2019/20 kazi zilizokamilika ni pamoja na usanifu wa mradi na uandaaji wa makabrasha ya zabuni. Ujenzi wa mradi huu utagharimu Dola za Marekani milioni 287.60 sawa na takriban Shilingi bilioni 671.575. 32. Mheshimiwa Spika, kwa mwaka 2020/21 kazi zilizopangwa kutekelezwa ni pamoja na: kulipa fidia wananchi watakaopisha mradi; na kukamilisha Tathmini ya Athari kwa Mazingira. Serikali kupitia TANESCO imetenga Shilingi bilioni 1.56 kwa ajili ya kulipa fidia. Ujenzi wa mradi huu unatarajiwa kuanza mwezi Desemba, 2021 na unatarajiwa kukamilika mwezi Desemba, 2024. Mradi wa Kuzalisha Umeme wa Rumakali – MW 222 33. Mheshimiwa Spika, mradi huu unahusu ujenzi wa kituo cha kuzalisha umeme wa MW 222 kwa kutumia maji ya Mto Rumakali katika Mkoa wa Njombe na njia ya kusafirisha umeme msongo wa kV 220 yenye urefu wa kilomita 150 kutoka Rumakali hadi kituo cha kupoza umeme cha Iganjo Mkoani Mbeya. 22 Gharama za mradi huu zinakadiriwa kuwa Dola za Marekani milioni 388.22 sawa na takriban Shilingi bilioni 906.53. Kwa mwaka 2019/20 kazi zilizotekelezwa ni pamoja na: uhuishaji wa Upembuzi Yakinifu (Updating of feasibility study); usanifu wa awali wa mradi; na kuandaa makabrasha ya zabuni ya ujenzi wa mradi. 34. Mheshimiwa Spika, katika mwaka 2020/21 kazi zitakazofanyika ni: kukamilisha kuhuisha Upembuzi Yakinifu na kuanza maandalizi ya ujenzi wa mradi. Jumla ya Shilingi bilioni 23.033 zimetengwa katika mwaka 2020/21 ili kutekeleza kazi hizo. Ujenzi wa mradi huu unatarajiwa kuanza mwezi Julai, 2021 na kukamilika mwezi Juni, 2024. Mradi wa Kuzalisha Umeme wa Malagarasi– MW 45 35. Mheshimiwa Spika, mradi huu unahusu ujenzi wa kituo cha kuzalisha umeme wa MW 45 kwa kutumia maporomoko ya maji ya Mto Malagarasi katika Mkoa wa Kigoma. Aidha, mradi utahusisha ujenzi wa njia ya kusafirisha umeme wa msongo wa kV 132 yenye urefu wa kilomita 55 kutoka Malagarasi hadi Kidahwe Mkoani Kigoma. Gharama za utekelezaji wa Mradi ni Dola za Marekani milioni 138.1 sawa na takriban Shilingi bilioni 322.48. 23 36. Mheshimiwa Spika, kazi zilizofanyika ni pamoja na: kukamilisha uhuishaji wa Upembuzi Yakinifu wa kituo cha kuzalisha umeme pamoja na uthamini katika kilomita 33 toka kijiji cha Mazungwe hadi Kidahwe. 37. Mheshimiwa Spika, katika mwaka wa fedha 2020/21 kazi zitakazofanyika ni pamoja na kukamilisha taratibu za kupata fedha kutoka Benki ya Maendeleo ya Afrika (AfDB) na kuanza ujenzi wa mradi. Mradi huu unatarajiwa kuanza mwezi Septemba, 2020 na kukamilika mwezi Septemba, 2023. Kiasi cha Shilingi milioni 100 kimetengwa kwa ajili ya utekelezaji wa kazi hizo. Mradi wa Kuzalisha Umeme wa Kikonge – MW 300 38. Mheshimiwa Spika, mradi huu unahusu ujenzi wa Mtambo wa kuzalisha umeme wa MW 300 kwa kutumia maporomoko ya maji ya Mto Ruhuhu katika Mkoa wa Njombe na ujenzi wa njia ya kusafirisha umeme msongo wa kV 220 yenye urefu wa kilomita 53 kutoka Kikonge hadi kituo cha kupoza umeme cha Madaba. Gharama za utekelezaji wa Mradi zinakadiriwa kuwa Dola za Marekani milioni 750 sawa na takriban Shilingi trilioni 1.75. 24 39. Mheshimiwa Spika, kazi zilizotekelezwa katika kipindi cha mwaka 2019/20 ni pamoja na: kukamilika kwa Tathmini ya Mazingira ya Kimkakati (Strategic Environmental & Social Assessment – SESA); na kuendelea na Upembuzi Yakinifu (Feasibility Study). 40. Mheshimiwa Spika, katika mwaka 2020/21 kazi zilizopangwa kutekelezwa ni pamoja na: kukamilisha Upembuzi Yakinifu (Feasibility Study); na kufanya Tathmini ya Athari kwa Mazingira na Jamii; pamoja na kumpata Mkandarasi wa ujenzi wa mradi. Kiasi cha Shilingi bilioni 1.038 zimetengwa katika mwaka 2020/21 ili kutekeleza kazi hizo. Ujenzi wa mradi huu unatarajiwa kuanza mwezi Novemba, 2021 na kukamilika mwezi Desemba, 2023. Mradi wa Kuzalisha Umeme wa Kinyerezi I Extension – MW 185 41. Mheshimiwa Spika, mradi huu unahusu upanuzi wa kituo cha Kinyerezi I – MW 150 kwa kuongeza mitambo itakayozalisha MW 185 na hivyo kufanya kituo hicho kuzalisha jumla ya MW 335. Mradi huu unagharamiwa na Serikali ya Tanzania kwa asilimia 100 kwa gharama ya Dola za Marekani milioni 188 sawa na takriban Shilingi bilioni 439.1. Kwa ujumla ujenzi wa mradi umefikia asilimia 84. 25 42. Mheshimiwa Spika, Kutokana na mkandarasi wa awali kushindwa kukamilisha mradi huu, Serikali kupitia TANESCO inakamilisha taratibu za kumpata mkandarasi wa kukamilisha kazi zilizobaki. Fedha za ndani Shilingi bilioni 138.0 zimetengwa katika mwaka 2020/21 kwa ajili ya kukamilisha mradi huu. Ujenzi wa mradi huu unatarajia kukamilika mwezi Desemba, 2020. Mradi wa Kuzalisha Umeme wa Mtwara – MW 300 43. Mheshimiwa Spika, mradi huu unahusu ujenzi wa mitambo ya kuzalisha umeme wa MW 300 kwa kutumia gesi asilia katika Mkoa wa Mtwara. Gharama za mradi zinakadiriwa kuwa Dola za Marekani milioni 421.1 sawa na takriban Shilingi bilioni 983.31. Mradi utahusisha ujenzi wa njia ya kusafirisha umeme msongo wa kV 400 yenye urefu wa kilomita 270 kutoka Mtwara hadi Somanga Fungu kwa gharama ya Dola za Marekani milioni 113 sawa na takriban Shilingi bilioni 263.87 na vituo vya kupoza umeme ambavyo vitagharimu Dola za Marekani milioni 166.2 sawa na takriban Shilingi bilioni 388.09. Katika mwaka 2019/20 kazi zilizotekelezwa ni pamoja na: kukamilika kwa Upembuzi Yakinifu wa kituo cha kuzalisha umeme na njia ya kusafirisha umeme; na 26 Tathmini ya Athari kwa Mazingira na Jamii katika miundombinu wezeshi (maji, barabara na bomba la gesi). 44. Mheshimiwa Spika, katika mwaka 2020/21 kazi zitakazofanyika ni kulipa fidia kwa wananchi watakaopisha mradi na kukamilisha taratibu za upatikanaji wa fedha za ujenzi wa njia ya kusafirisha umeme. Serikali imetenga Shilingi milioni 500 kuwezesha utekelezaji wa kazi hizo. Ujenzi wa mradi huu unatarajiwa kuanza mwezi Agosti, 2021 na kukamilika mwezi Septemba 2024. Miradi wa Kuzalisha Umeme ya Nishati Jadidifu (Umeme Jua MW 150, Upepo MW 200) na Makaa ya Mawe MW 600 45. Mheshimiwa Spika, katika mwaka 2019/20 Serikali imeendelea na taratibu za kuwapata Wazalishaji Binafsi kwa ajili ya utekelezaji wa miradi hii. Hadi kufikia mwezi Aprili, 2020 tathmini ya zabuni (tender evaluation) kwa kampuni 11 zilizorudisha zabuni kati ya 38 zilizopita mchujo wa kwanza (Shortlisted) ilikamilika. Kazi inayoendelea sasa ni kukamilisha maandalizi kwa ajili ya kuanza majadiliano na kampuni hizo. 46. Mheshimiwa Spika, katika kipindi cha mwaka 2020/21, Serikali itakamilisha taratibu za 27 kuwapata Wawekezaji Binafsi wenye gharama na masharti nafuu katika kutekeleza miradi hiyo. Utekelezaji huo unatarajiwa kuanza mwezi Novemba, 2020 na kukamilika mwezi Oktoba, 2022. MIRADI YA KUSAFIRISHA UMEME Mradi wa Kusafirisha umeme kutoka Singida – Arusha – Namanga kV 400 47. Mheshimiwa Spika, mradi huu unahusisha ujenzi wa njia ya umeme msongo wa kV 400 yenye urefu wa kilomita 414 kutoka Singida hadi Namanga kupitia Arusha. Aidha, mradi unahusisha ujenzi wa kituo kipya cha kupoza umeme cha Kisongo Mkoani Arusha na upanuzi wa kituo cha kupoza umeme cha Singida. Kazi nyingine ni usambazaji wa umeme katika vijiji 19 vilivyo jirani na mkuza wa njia ya umeme katika Mikoa ya Singida, Manyara na Arusha. Gharama za mradi ni Dola za Marekani milioni 258.82 sawa na takriban Shilingi bilioni 604.37. Hadi kufikia mwezi Aprili, 2020 jumla ya nguzo 621 kati ya 1,072 zimesimikwa na hivyo kufanya utekelezaji wa mradi kufikia asilimia 67. 48. Mheshimiwa Spika, utekelezaji wa mradi huu unaenda sambamba na utekelezaji wa mradi wa Backbone awamu ya pili (Backbone Phase II) unaolenga kuongeza uwezo (Upgrade) wa 28 vituo vya kupoza umeme kutoka kV 220 mpaka kV 400 katika Mikoa ya Iringa, Shinyanga, Singida na Dodoma ambapo utekelezaji umefikia asilimia 83. 49. Mheshimiwa Spika, kazi zilizopangwa kufanyika mwaka 2020/21 ni: kuendelea na ujenzi wa njia ya kusafirisha umeme na vituo vya kupoza umeme vya Dodoma na Singida. Jumla ya Shilingi bilioni 30.21 fedha za nje zimetengwa katika mwaka 2020/21 ili kutekeleza kazi hizo. Mradi huu ulianza kutekelezwa mwezi Machi, 2018 na unatarajiwa kukamilika mwishoni mwa mwezi Desemba, 2020. Mradi wa njia ya kusafirisha Umeme kutoka Makambako hadi Songea kV 220 na Usambazaji wa Umeme Vijijini kwa Mikoa ya Njombe na Ruvuma 50. Mheshimiwa Spika, mradi huu unahusu ujenzi wa njia ya kusafirisha umeme wa msongo wa kV 220, yenye urefu wa kilomita 250 kutoka Makambako hadi Songea kupitia Madaba pamoja na ujenzi wa vituo vya kupoza umeme vya Madaba na Songea na upanuzi wa kituo cha Makambako. Mradi huu umekamilika kwa asilimia 100 mwezi Septemba, 2018 na kazi ya kuunganisha wateja wapya inaendelea. 29 51. Mheshimiwa Spika, Vilevile, kazi ya kufunga reactor na distribution panel katika kituo cha Madaba ilikamilika mwezi Septemba, 2019 na kwa sasa hali ya upatikanaji umeme katika Mkoa wa Ruvuma imeimarika. Serikali kupitia TANESCO na REA inaendelea kuwahamasisha wananchi wajitokeze kwa wingi kuunganishiwa umeme. Mradi wa Njia ya kusafirisha Umeme kutoka Bulyanhulu – Geita kV 220 52. Mheshimiwa Spika, Mradi huu unahusu ujenzi wa njia ya umeme ya msongo wa kV 220 yenye urefu wa kilomita 55 kutoka Bulyanhulu hadi Geita na kituo cha kupoza umeme cha Geita, upanuzi wa kituo cha kupoza umeme cha Bulyanhulu, usambazaji wa umeme katika Vijiji 10 vilivyopo katika eneo la mradi na kuunganisha wateja wa awali 1,500 katika Mkoa wa Geita. Gharama za mradi huu ni Dola za Marekani milioni 23.0 sawa na takriban Shilingi bilioni 53.71. Kazi ya ujenzi na upanuzi wa vituo vya kupoza umeme na ujenzi wa njia za kusafirisha umeme zimekamilika kwa asilimia 82. Mkandarasi wa usambazaji umeme vijijini anaendelea na kazi za ufungaji wa mashineumba na kuunganishia wateja. Kazi ya usambazaji umeme imefikia asilimia 92 na hivyo kufanya utekelezaji mzima wa mradi kufikia asilimia 85. 30 Ujenzi wa mradi huu ulianza mwezi Januari, 2019 na unatarajiwa kukamilika mwezi Juni, 2020. Aidha, kwa mwaka 2020/21 Serikali itaendelea kufuatilia na kutathmini ubora wa kazi zilizotekelezwa. Mradi wa Njia ya Kusafirisha Umeme kutoka Geita – Nyakanazi kV 220 53. Mheshimiwa Spika, Mradi huu unahusu ujenzi wa njia ya kusafirisha umeme msongo wa kV 220 yenye urefu wa kilomita 144, ujenzi wa vituo vya kupoza umeme Geita na Nyakanazi na kusambaza umeme katika vijiji 32 vinavyopitiwa na mradi katika maeneo ya Geita Mjini hadi Bwanga na Nyakanazi hadi Kakonko. Gharama za utekelezaji wa Mradi huu ni EURO milioni 45 sawa na takriban Shilingi bilioni 117.79. Katika mwaka 2019/20 kazi zilizofanyika ni pamoja na: upimaji wa udongo na usanifu wa mradi; ulipaji wa fidia kwa wananchi watakaopisha mradi; na kuanza ujenzi wa kituo cha kupoza umeme. 54. Mheshimiwa Spika, kazi zilizopangwa kutekelezwa mwaka 2020/21 ni pamoja na: kukamilisha ujenzi wa njia ya kusafirisha umeme kutoka Geita hadi Nyakanazi; kukamilisha ujenzi wa kituo cha kupoza umeme cha Nyakanazi na upanuzi wa kituo cha kupoza umeme cha Geita; 31 na kusambaza umeme katika vijiji 32 vitakavyopitiwa na mradi. Jumla ya Shilingi bilioni 25.33 zimetengwa katika mwaka 2020/21 kwa ajili ya shughuli za mradi huu. Ujenzi wa mradi huu ulianza mwezi Agosti, 2019 na unatarajiwa kukamilika mwezi Julai, 2021. Mradi wa Njia ya Kusafirisha Umeme kutoka Rusumo – Nyakanazi kV 220 55. Mheshimiwa Spika, Mradi huu unahusu ujenzi wa njia ya kusafirisha umeme msongo wa kV 220 yenye urefu wa kilomita 98 kutoka kituo cha kuzalisha umeme cha Rusumo hadi Nyakanazi. Gharama za Mradi ni Dola za Marekani milioni 35 sawa na takriban Shilingi bilioni 81.73. Katika mwaka 2019/20 kazi zilizofanyika ni pamoja na: upimaji wa njia (detail survey); kusafisha njia ya umeme na ujenzi wa barabara za kuwezesha kufikia eneo la mradi (access roads); na usanifu wa nguzo (Tower Spotting). Ujenzi wa mradi huu ulianza mwezi Oktoba, 2019 na unatarajiwa kukamilika mwezi Novemba, 2020. 32 Mradi wa Njia ya Kusafirisha Umeme kutoka Iringa - Mbeya – Tunduma - Sumbawanga – Mpanda - Kigoma – Nyakanazi (North West Grid) kV 400 56. Mheshimiwa Spika, mradi huu unahusu ujenzi wa njia ya kusafirisha umeme msongo wa kV 400 kutoka Iringa – Mbeya – Tunduma – Sumbawanga – Mpanda – Kigoma – Nyakanazi yenye urefu wa kilomita 1,384. Mradi utatekelezwa kwa awamu tatu kama ifuatavyo: Awamu ya Kwanza: Ujenzi wa Njia ya Kusafirisha Umeme kutoka Iringa – Mbeya – Tunduma hadi Sumbawanga kV 400 57. Mheshimiwa Spika, awamu hii inahusu ujenzi wa njia ya kusafirisha umeme msongo wa kV 400 kutoka Iringa kupitia Mbeya, Tunduma hadi Sumbawanga yenye urefu wa kilomita 624 na vituo vya kupoza umeme vya Kisada, Mbeya, Tunduma na Sumbawanga. Awamu hii itagharimu jumla ya Dola za Marekani milioni 465 sawa na takriban Shilingi trilioni 1.085. Kazi zilizotekelezwa kwa mwaka 2019/20 ni pamoja na: kudurusu taarifa ya awali ya Upembuzi Yakinifu kati ya Mbeya na Sumbawanga; kukamilisha uthamini wa mali zitakazopitiwa na mradi na uainishaji wa mipaka ya mkuza wa mradi. 33 58. Mheshimiwa Spika, kazi zilizopangwa kufanyika kwa mwaka 2020/21 ni: ulipaji wa fidia wananchi watakaopisha mradi; kuhuisha Tathmini ya Athari kwa Mazingira; kumpata Mkandarasi wa ujenzi wa mradi; na kuanza ujenzi wa njia ya kusafirisha umeme na vituo vinne (Kisada, Mbeya, Tunduma na Sumbawanga) vya kupoza umeme. Jumla ya Shilingi bilioni 1 zimetengwa katika mwaka 2020/21 ili kutekeleza kazi hizo. Ujenzi wa mradi huu unatarajiwa kuanza mwezi Septemba, 2020 na kukamilika mwezi Novemba, 2022. Awamu ya Pili: Ujenzi wa Njia ya Kusafirisha Umeme kutoka Nyakanazi hadi Kigoma kV 400 59. Mheshimiwa Spika, awamu hii itahusu ujenzi wa njia ya kusafirisha umeme msongo wa kV 400 kutoka Nyakanazi hadi Kigoma yenye urefu wa kilomita 280, ujenzi wa kituo cha kupoza umeme Kidahwe Mkoani Kigoma, upanuzi wa kituo cha kupoza umeme Nyakanazi na usambazaji wa umeme vijijini. Gharama ya Mradi huu ni Dola za Marekani milioni 187 sawa na takriban Shilingi bilioni 433.17. Kazi zilizofanyika kwa mwaka 2019/20 ni pamoja na: kuendelea na kazi ya Upembuzi Yakinifu na uandaaji wa nyaraka za kumpata Mkandarasi wa ujenzi; kukamilisha ununuzi wa vifaa kwa ajili ya 34 ujenzi wa miundombinu ya kuwaunganishia umeme wateja 5,000 katika Mkoa wa Kigoma; na kukamilika kwa tathmini na kuanza kulipa fidia kwa wananchi watakaopisha ujenzi wa mradi katika kituo cha kupoza umeme cha Kidahwe. 60. Mheshimiwa Spika, kazi zilizopangwa kutekelezwa mwaka 2020/21 ni pamoja na: kukamilisha malipo ya fidia kwa wananchi watakaopisha mradi; kukamilisha Upembuzi Yakinifu; na kumpata Mkandarasi wa ujenzi wa mradi. Jumla ya Shilingi bilioni 34.28 zimetengwa ili kutekeleza kazi hizo. Ujenzi wa mradi huu unatarajiwa kuanza mwezi Juni, 2020 na kukamilika mwezi Juni, 2022. Awamu ya Tatu: Ujenzi wa Njia ya Kusafirisha Umeme kutoka Sumbawanga – Mpanda – Kigoma kV 400 61. Mheshimiwa Spika, awamu hii inahusu ujenzi wa njia ya kusafirisha umeme msongo wa kV 400 kutoka Sumbawanga hadi Kigoma kupitia Mpanda yenye urefu wa kilometa 480. Mradi huu unakadiriwa kugharimu Dola za Marekani milioni 200 sawa na takriban Shilingi bilioni 463. Kwa sasa Mradi upo katika hatua ya kumpata Mshauri Mwelekezi kwa ajili ya kuandaa ripoti ya mazingira. Ujenzi wa mradi huu 35 unatarajiwa kuanza mwezi Julai, 2022 na kukamilika mwezi Juni, 2024. Mradi wa Njia ya Kusafirisha Umeme kutoka Kituo cha Kuzalisha Umeme Cha Julius Nyerere kV 400 62. Mheshimiwa Spika, mradi huu unahusu ujenzi wa njia ya kusafirisha umeme msongo wa kV 400 kutoka kituo cha kuzalisha umeme cha Julius Nyerere hadi Dodoma kupitia Chalinze na Chalinze hadi Kinyerezi. Mradi utatekelezwa kwa awamu mbili kama ifuatavyo: Awamu ya Kwanza: Ujenzi wa Njia ya Kusafirisha Umeme kutoka Kituo cha Kuzalisha Umeme cha Julius Nyerere – Chalinze – Dodoma kV 400 63. Mheshimiwa Spika, mradi huu unahusu ujenzi wa njia ya kusafirisha umeme wa msongo wa kV 400 wenye urefu wa kilomita 505 kutoka kituo cha kuzalisha umeme cha Julius Nyerere kupitia Chalinze mkoani Pwani hadi Dodoma na upanuzi wa vituo vya kupoza umeme vya Chalinze na Dodoma. Gharama za mradi ni Dola za Marekani milioni 305.21 sawa na takriban Shilingi bilioni 712.71. Kazi zilizofanyika mwaka 2019/20 ni kukamilika kwa Upembuzi Yakinifu, uandaaji wa makabrasha ya 36 zabuni na tathmini ya mali za wananchi watakaopisha mradi. 64. Mheshimiwa Spika, kazi zilizopangwa kutekelezwa kwa mwaka 2020/21 ni: kulipa fidia wananchi watakaopisha mradi; kumpata Mkandarasi wa ujenzi; na kuanza ujenzi wa mradi. Shilingi bilioni 8.14 zimetengwa kwa ajili ya kutekeleza kazi hizo. Ujenzi wa mradi huu unatarajiwa kuanza mwezi Agosti, 2020 na kukamilika mwezi Desemba, 2021. Awamu ya Pili: Ujenzi wa Njia ya Kusafirisha Umeme kutoka Chalinze hadi Kinyerezi kV 400 65. Mheshimiwa Spika, mradi huu utahusisha ujenzi wa njia ya kusafirisha umeme msongo wa kV 400 yenye urefu wa kilomita 115 kutoka Chalinze hadi Kinyerezi pamoja na upanuzi wa kituo cha kupoza umeme cha Kinyerezi. Gharama za mradi ni Dola za Marekani milioni 112 sawa na takriban Shilingi bilioni 261.53. Kazi zilizotekelezwa kwa mwaka 2019/20 ni kukamilisha Upembuzi Yakinifu; na tathmini ya mali za wananchi watakaopisha mradi. 66. Mheshimiwa Spika, kazi zilizopangwa kutekelezwa kwa mwaka 2020/21 ni pamoja na: 37 kuwapata wakandarasi wa ujenzi wa njia ya kusafirisha umeme na upanuzi wa kituo cha kupoza umeme cha Kinyerezi; kuanza kulipa fidia wananchi watakaopisha mradi; na kuanza ujenzi wa mradi. Jumla ya Shilingi bilioni 3.89 zimetengwa katika mwaka 2020/21 kwa ajili ya kutekeleza kazi hizo. Ujenzi wa mradi huu unatarajiwa kuanza mwezi Agosti, 2020 na kukamilika mwezi Desemba, 2021. Mradi wa kuunganisha Mikoa ya Kigoma na Katavi katika Gridi ya Taifa 67. Mheshimiwa Spika, mradi huu unahusu ujenzi wa njia ya kusafirisha umeme msongo wa kV 132 kwa ajili ya kuunganisha mikoa ya Kigoma na Katavi katika Gridi ya Taifa. Mradi huu ulizinduliwa na Mhe. Dkt. John Pombe Joseph Magufuli, Rais wa Jamhuri ya Muungano wa Tanzania tarehe 11 Oktoba, 2019. Mradi huu unatekelezwa katika awamu mbili kama ifuatavyo: (i) Ujenzi wa Njia ya Kusafirisha Umeme kwa Ajili ya Kuunganisha Mkoa wa Kigoma katika Gridi ya Taifa kutokea Tabora kV 132 68. Mheshimiwa Spika, mradi huu unahusisha ujenzi wa njia ya kusafirisha umeme 38 msongo wa kV 132 kutoka Tabora hadi Kigoma kupitia Urambo na Nguruka umbali wa kilomita 395 pamoja na ujenzi wa vituo vya kupoza umeme vya Urambo, Nguruka na Kidahwe. Gharama za mradi huu zinakadiriwa kuwa takriban Shilingi bilioni 66.7. 69. Mheshimiwa Spika, kazi zilizotekelezwa mwaka 2019/20 ni pamoja na kukamilisha: Upembuzi Yakinifu; upatikanaji wa maeneo ya kujenga vituo vya kupoza umeme vya Urambo, Nguruka na Kidahwe; upimaji wa njia ya kusafirisha umeme (route survey); na uwekaji wa alama za mipaka ya njia (route demarcation) ya kusafirisha umeme pamoja na ujenzi wa kituo cha kupoza umeme cha Urambo. 70. Mheshimiwa Spika, kazi zilizopangwa kufanyika kwa mwaka 2020/21 ni: kuendelea na ujenzi wa vituo vya kupoza umeme; kulipa fidia kwa wananchi watakaopisha mradi; na kuanza ujenzi wa njia za kusafirisha umeme kwenda Kigoma kutoka Tabora. Shilingi bilioni 5 zimetengwa ili kutekeleza kazi hizo. Kazi za ujenzi wa Mradi zilianza mwezi Oktoba, 2019 na unatarajiwa kukamilika mwezi Juni, 2021. 39 (ii) Ujenzi wa Njia ya Kusafirisha Umeme kwa Ajili ya Kuunganisha Mkoa wa Katavi katika Gridi ya Taifa Kutoka Tabora kV 132 71. Mheshimiwa Spika, mradi huu unahusu ujenzi wa njia ya kusafirisha umeme msongo wa kV 132 kutoka Tabora hadi Katavi kupitia Ipole na Inyonga umbali wa kilomita 381 pamoja na ujenzi wa vituo vya kupoza umeme vya Ipole, Inyonga na Mpanda mkoani Katavi. Gharama za mradi zinakadiriwa kuwa Shilingi bilioni 64.5. 72. Mheshimiwa Spika, kazi zilizofanyika mwaka 2019/20 ni pamoja na kukamilisha: Upembuzi Yakinifu wa awali (Pre-feasibility Study); upatikanaji wa maeneo ya kujenga vituo vya kupoza umeme vya Ipole, Inyonga na Mpanda; na uwekaji wa alama za mipaka (route demarcation) ya njia ya kusafirisha umeme. Aidha, tathmini ya mali za wananchi watakaopisha ujenzi wa mradi na Tathmini ya Athari kwa Mazingira zinaendelea. Ujenzi wa kituo cha Mpanda ulianza mwezi Septemba 2019 na kituo cha Inyonga umeanza mwezi Aprili 2020. 73. Mheshimiwa Spika, kazi zilizopangwa kufanyika kwa mwaka 2020/21 ni: kukamilisha ujenzi wa vituo vya kupoza umeme; kulipa fidia wananchi watakaopisha mradi; na kuanza ujenzi 40 wa njia za kusafirisha umeme kwenda Kigoma kutokea Tabora. Shilingi bilioni 5 zimetengwa ili kutekeleza kazi hizo. Mradi ulianza mwezi Januari, 2019 na unatarajiwa kukamilika mwezi Juni, 2021. Ujenzi wa Njia ya Kusafirisha Umeme kV 220 na Kituo cha Kupoza Umeme katika Mkoa wa Simiyu 74. Mheshimiwa Spika, mradi huu unahusu ujenzi wa njia ya kusafirisha umeme msongo wa kV 220 yenye urefu wa kilomita 160 kutoka Ibadakuli Mkoani Shinyanga hadi Imalilo Mkoani Simiyu. Gharama ya mradi inakadiriwa kuwa Shilingi bilioni 75. Hadi sasa, ulipaji wa fidia kwa wananchi watakaopisha ujenzi wa kituo cha kupoza umeme Imalilo umekamilika. 75. Mheshimiwa Spika, kazi zilizopangwa kufanyika kwa mwaka 2020/21 ni pamoja na kukamilisha: Tathmini ya Athari kwa Mazingira na Jamii; uainishaji wa mipaka ya mkuza wa njia ya kusafirisha umeme; na tathmini ya mali za wananchi watakaopisha mradi. Katika mwaka 2020/21, Serikali kupitia TANESCO imetenga jumla ya Shilingi bilioni 1 kwa ajili ya kutekeleza kazi hizo. Ujenzi wa mradi huu unatarajiwa kuanza mwezi Julai, 2021 na kukamilika mwezi Desemba, 2022. 41 Ujenzi wa Njia ya Kusafirisha Umeme kwa Ajili ya Uendeshaji wa Treni ya Mwendo Kasi (Standard Gauge Railway – SGR) Awamu ya Kwanza (Lot I) kV 220 76. Mheshimiwa Spika, mradi huu unahusu ujenzi wa njia ya umeme msongo wa kV 220 yenye urefu wa kilomita 160 kutoka Kinyerezi - Dar es Salaam hadi Msamvu - Morogoro kwa ajili ya kuendesha Treni ya Mwendokasi (Standard Gauge Railway – SGR) awamu ya kwanza. Gharama ya mradi ni Shilingi bilioni 76.23 na unagharamiwa na Serikali ya Tanzania kwa asilimia 100. 77. Mheshimiwa Spika, kazi zilizofanyika ni pamoja na: ujenzi wa misingi ya minara ya umeme (Tower Foundations) 444 kati ya 456 imejengwa; ujenzi wa minara (Towers erections) 404 kati ya 456; uvutaji wa nyaya kwa urefu wa kilomita 88 kati ya 160 na kulipa fidia wananchi waliopisha mradi. Utekelezaji wa mradi huu kwa ujumla umefikia asilimia 89. Mradi ulianza kutekelezwa mwezi Januari, 2019, na unatarajiwa kukamilika mwishoni mwa mwezi Mei, 2020. 42 Ujenzi wa Njia ya Kusafirisha Umeme kwa Ajili ya Uendeshaji wa Treni ya Mwendo Kasi (Standard Gauge Railway – SGR) Awamu ya Pili (Lot II) kV 220 78. Mheshimiwa Spika, mradi huu unahusu ujenzi wa njia ya kusafirisha umeme msongo wa kV 220 yenye urefu wa kilometa 410 kutoka Msamvu, mkoani Morogoro hadi Makutupora, mkoani Singida kwa ajili ya kuendesha treni ya mwendokasi. Mradi huu umegawanyika katika sehemu kuu mbili (2) ambapo sehemu ya kwanza ni kutoka Morogoro hadi Ihumwa - Dodoma, yenye urefu wa kilomita 236 na sehemu ya pili ya mradi huu ni kutoka Ihumwa hadi Kintinku - Singida wenye urefu wa kilomita 174. Kazi za ujenzi wa mradi huu zinatarajiwa kuanza mwishoni mwa mwezi Mei, 2020 na kukamilika mwezi Julai 2021. Gharama za mradi huu zinakadiriwa kuwa Shilingi bilioni 201. MIRADI YA KUBORESHA NJIA ZA USAMBAZAJI UMEME Mradi wa Kuboresha Mfumo wa Usambazaji Umeme Katika Jiji la Dodoma 79. Mheshimiwa Spika, mradi huu utahusisha ujenzi wa njia ya kusafirisha umeme ya msongo wa kV 220 kutoka Zuzu kwenda 43 Msalato na kutoka Zuzu kwenda Kikombo pamoja na ujenzi wa vituo viwili (2) vipya vya kupoza na kusambaza umeme katika maeneo ya Msalato na Ihumwa Jijini Dodoma. Gharama ya mradi ni Dola za Marekani milioni 167.7 sawa na takriban Shilingi bilioni 388.46. Kazi zilizofanyika kwa mwaka 2019/20 ni pamoja na kukamilisha Upembuzi Yakinifu wa njia ya kusafirisha umeme msongo wa kV 220 na njia za kusambaza umeme msongo wa kV 33. Ujenzi wa mradi huu unatarajiwa kuanza mwezi Juni, 2021 baada ya kukamilika taratibu za kupata ufadhili na wakandarasi wa kutekeleza mradi. Mradi unategemewa kukamilika mwezi Julai, 2023. Mradi wa Usambazaji Umeme kwa Maeneo ya Mijini (Urban Electrification Program) 80. Mheshimiwa Spika, mradi huu unalenga kuwezesha TANESCO kuongeza kasi ya kuunganisha wateja maeneo ya mijini na kupanua miundombinu ya usambazaji umeme ili kuhamasisha ujenzi wa viwanda. Katika mwaka 2019/20, kazi zilizofanyika ni pamoja na kuendelea na ujenzi wa njia za usambazaji umeme katika maeneo mbalimbali nchini ambapo jumla ya kilomita 312 za msongo wa kV 33 na kilomita 578 msongo wa kV 0.4 zimejengwa. Aidha, mashineumba 216 zimefungwa na wateja wapya 9,071 wameunganishwa. 44 81. Mheshimiwa Spika, katika kipindi cha mwaka 2020/21, kazi zilizopangwa kutekelezwa ni pamoja na kujenga jumla ya kilomita 280.16 za njia ya msongo wa kV 11, kilomita 734.8 za msongo wa kV 33, kilomita 4,126.74 za msongo wa kV 0.4, kufunga mashineumba 1,161, kuunganisha wateja wapya 149,098 na maboresho ya miundombinu ya usambazaji. Jumla ya Shilingi bilioni 209.8 zimetengwa katika mwaka 2020/21 kwa ajili ya utekelezaji wa kazi hizo. Utekelezaji wa mradi huu ni endelevu katika mikoa yote. MIRADI YA KUSAMBAZA UMEME VIJIJINI 82. Mheshimiwa Spika, mradi wa Kusambaza Umeme Vijijini Awamu ya Tatu unalenga kufikisha umeme katika vijiji 7,873. Aidha, hadi kufikia Desemba 2015, jumla ya vijiji 2,018 vilikuwa vimefikiwa na huduma ya umeme. Idadi hiyo imeongezeka na kufikia 9,112 mwezi Aprili, 2020 sawa na ongezeko la vijiji 7,094. 83. Mheshimiwa Spika, Vijiji 1,822 ambavyo ni sawa na asilimia 14.86 vitakavyobakia baada ya mwezi Juni, 2020 vitapelekewa umeme kupitia Mradi wa Kupeleka Umeme Vijijini Awamu ya Tatu Mzunguko wa Pili (Turnkey Phase III – Round II) uliopangwa kutekelezwa katika Mwaka 2020/21. Kukamilika 45 kwa mradi huo kutafanya vijiji vyote kufikiwa na umeme. 84. Mheshimiwa Spika, kazi zitakazofanyika mwaka 2020/21 ni pamoja na: kujenga miundombinu ya kusambaza umeme; kuendelea kusambaza umeme katika maeneo yaliyopo pembezoni mwa Mikoa ya Dar es Salaam na Pwani; kusambaza umeme kwenye vitongoji vilivyopitiwa na miundombinu ya usambazaji umeme wa msongo wa kati kupitia Mradi wa ujazilizi (Densification); kuunganisha wateja na ufungaji wa mifumo ya nishati jadidifu katika maeneo yaliyo mbali na Gridi zikiwemo Taasisi za Umma, visiwa katika Bahari ya Hindi, Ziwa Victoria, Ziwa Nyasa, Ziwa Tanganyika na Delta ya Rufiji. 85. Mheshimiwa Spika, hadi kufikia mwezi Aprili, 2020 jumla ya Wilaya na Halmashauri 36 za Tanzania Bara vijiji vyake vyote vimefikiwa na ujenzi wa miundombinu ya umeme. Vitongoji na maeneo ambayo hayajafikiwa na miundombinu ya umeme yataendelea kupelekewa umeme kuanzia mwezi Juni, 2020. 86. Mheshimiwa Spika, katika kipindi cha mwezi Januari, 2016 hadi Machi 2020, jumla ya Taasisi 11,164 zimeunganishiwa umeme ikilinganishwa na Taasisi 4,036 zilizokuwa 46 zimeunganishiwa kufikia mwezi Desemba, 2015 sawa na ongezeko la asilimia 184.88. Ongezeko hilo linafanya jumla ya Taasisi zilizounganishiwa umeme kufikia 15,200. Mradi wa Kusambaza Umeme Vijijini Awamu ya Tatu - Mzunguko wa Kwanza 87. Mheshimiwa Spika, lengo la mradi huu ni kufikisha umeme katika vijiji 3,559 ambavyo havijafikiwa na umeme. Gharama za mradi ni Shilingi trilioni 1.157. Hadi kufikia tarehe 30 Aprili, 2020 jumla ya vijiji 2,659 sawa na asilimia 70.21 vimepatiwa umeme na kuunganisha jumla ya wateja 75,210 kati ya 180,768 waliolengwa. Mradi ulianza mwezi Julai, 2018 na unatarajiwa kukamilika mwezi Juni, 2020. Katika mwaka 2020/21, Serikali itaendelea kusimamia na kutathmini ufanisi wa mradi. Miradi ya Usambazaji Umeme katika Maeneo ambayo yamefikiwa na Miundombinu ya Umeme (Densification) (i) Mradi wa Ujazilizi Mzunguko wa Pili A 88. Mheshimiwa Spika, mradi huu unalenga kupeleka umeme kwenye vitongoji ambavyo havijapatiwa umeme katika mikoa tisa (9) ya Dodoma, Kilimanjaro, Tabora, Shinyanga, Mwanza, Singida, Pwani, Tanga, na Mbeya ambapo jumla ya vitongoji 1,103 na wateja wa 47 awali 69,079 wataunganishiwa umeme. Mradi huu utagharimu Shilingi bilioni 197.8. Utekelezaji wa mradi huu umeanza mwezi Mei, 2020 na unatarajiwa kukamilika mwezi Machi, 2021. (ii) Mradi wa Ujazilizi Mzunguko wa Pili B 89. Mheshimiwa Spika, mradi huu utahusisha kupeleka umeme katika vitongoji ambavyo havijafikiwa na umeme katika mikoa 16 ya Kagera, Geita, Mara, Simiyu, Kigoma, Katavi, Rukwa, Iringa, Njombe, Morogoro, Ruvuma, Mtwara, Lindi, Manyara, Arusha na Songwe ambapo jumla ya vitongoji 2,400 vitapatiwa umeme na kuunganishwa wateja wa awali 95,000 kwa gharama ya Dola za Marekani milioni 100. Mradi huu unatarajiwa kuanza mwezi Julai, 2020 na kukamilika mwezi Mei, 2021. Mradi wa Usambazaji Umeme katika Vijiji vilivyopo Pembezoni mwa Miji (vijiji miji) – Peri Urban 90. Mheshimiwa Spika, mradi huu unahusisha kusambaza umeme katika maeneo yaliyopo pembezoni mwa miji (vijiji miji) katika wilaya za Mkoa wa Pwani na Wilaya ya Kigamboni ambapo ulianza kutekelezwa mwezi Agosti, 2019 katika mitaa 50, vijiji 36, vitongoji 76 na maeneo 88. Mradi unahusisha ujenzi wa njia za msongo 48 wa kati za urefu wa kilomita 623.65, msongo mdogo kilomita 1,277.8, ufungaji wa mashineumba 442 na kuunganisha wateja wa awali 37,713 kwa gharama ya Shilingi bilioni 74.33. Mradi huu unatarajiwa kukamilika mwezi Agosti, 2020 ambapo jumla ya vijiji, vitongoji na mitaa 218 vinatarajiwa kuunganishiwa umeme. Aidha, katika Mwaka 2020/21, Serikali imepanga kutekeleza mradi wa kusambaza umeme katika maeneo yaliyopo pembezoni mwa Jiji la Dodoma na Mwanza. Jumla ya Shilingi bilioni 29 zimetengwa kutekeleza mradi huo. Miradi ya Uendelezaji wa Nishati Jadidifu - Off-Grid 91. Mheshimiwa Spika, mradi huu unahusu usambazaji wa nishati jadidifu katika maeneo yaliyo nje ya mfumo wa gridi ya Taifa pamoja na visiwa. Katika Awamu ya Kwanza, jumla ya Kampuni Binafsi 14 zimepatiwa Shilingi bilioni 16.88 na hivyo kuwezesha vijiji 102 kati ya 119 vilivyopo kwenye Mpango kupatiwa umeme ambayo ni sawa na asilimia 86. Vijiji vilivyobaki 57 kati ya vijiji vyote 176 vitapatiwa umeme kupitia Mradi wa Kusambaza Umeme Vijijini Awamu ya Tatu Mzunguko wa Pili uliopangwa kutekelezwa katika mwaka 2020/21. 92. Mheshimiwa Spika, kwa mwaka 2019/20 Wizara ilitangaza zabuni za kuwapata 49 waendelezaji wa miradi ya nishati jadidifu nje ya mfumo wa Gridi ya Taifa (Call for Proposal – Round 2) mwezi Novemba, 2019 ambapo maandiko ya miradi (Project proposals) kutoka Kampuni 18 yenye thamani ya Shilingi bilioni 36 yamepokelewa. Hatua inayofuata ni waombaji waliokidhi vigezo kuwasilisha taarifa kamili za mradi na mpango biashara kwa ajili ya uhakiki na kuanza utekelezaji. Mradi wa Kusambaza Umeme Vijijini Awamu ya Tatu - Mzunguko wa Pili 93. Mheshimiwa Spika, mradi huu utahusisha kusambaza umeme katika vijiji 1,822 vilivyobaki. Kazi za mradi zitahusisha ujenzi wa kilometa 35,581 za njia za umeme za msongo wa kati (kV 33), ujenzi wa kilomita 21,777 za msongo mdogo (kV 0.4), kufunga mashineumba 7,386 na kuunganisha wateja wa awali zaidi ya 582,937. Ujenzi wa mradi utaanza mwezi Julai, 2020 na kukamilika mwezi Juni, 2021. Katika mwaka wa fedha wa 2020/21 jumla ya Shilingi bilioni 297.43 zimetengwa kugharamia utekelezaji wa mradi huo. 50 SEKTA NDOGO YA NISHATI JADIDIFU Uzalishaji Umeme Kutumia Vyanzo vya Nishati Jadidifu 94. Mheshimiwa Spika, nishati jadidifu ni mojawapo ya vyanzo vya nishati ambavyo vimejengewa mazingira wezeshi ili kuchangia upatikanaji wa nishati nchini. Katika mwaka 2019/20, Wizara kwa kushirikiana na EWURA na TANESCO imekamilisha durusu za Kanuni za uendelezaji miradi midogo ya umeme kupitia wazalishaji wadogo Electricity (Development of Small Power Projects) Rules, 2019. Kutokana na Kanuni hizo, kuanzia mwezi Juni 2019, Serikali kupitia EWURA imeanza kudhibiti bei zinazotozwa na makampuni yanayotoa huduma za umeme katika maeneo ambayo hayajafikiwa na Gridi ya Taifa ili kuweka ulinganifu wa bei za umeme kwa watumiaji. 95. Mheshimiwa Spika, katika mwaka 2019/20 Serikali kupitia EWURA imesajili miradi 12 midogo ya uzalishaji na usambazaji umeme nchini yenye uwezo wa kW 317.78 kwa kutumia nguvu ya jua. Miradi hiyo inaendeshwa na Kampuni za PowerCorner (T) Ltd na PowerGen Renewable Energy Ltd katika Kijiji cha Kiegei Wilaya ya Nachingwea; Kijiji cha Lukumbule, Wilaya ya Tunduru; Kijiji cha Holola, Wilaya ya 51 Nanyumbu; Kijiji cha Kalya, Wilaya ya Uvinza; Kijiji cha Kagerankanda, Wilaya ya Kasulu; Kijiji cha Itabagumba, Wilaya ya Buchosa; katika vijiji vya Busenge, Kanyala, Iglansoni, Mwenge na Mgambo, Wilaya ya Sikonge. Vilevile, EWURA imetoa leseni za kipindi kifupi kwa Kampuni ya Mwenga Hydro Ltd kwa mradi wa kuzalisha umeme MW 2.5 kwa kutumia nguvu za maji. Umeme huu utaingizwa katika Gridi ya Taifa na kuuzwa kwa wananchi wa Vijiji vya jirani. Matumizi Bora ya Nishati (Energy Efficiency) 96. Mheshimiwa Spika, Mpango wa Matumizi Bora ya Nishati unalenga kutoa mwongozo wa utekelezaji wa masuala ya matumizi sahihi ya nishati katika sekta za ujenzi, usafiri, umeme na nishati kwa matumizi ya nyumbani ikiwemo kupikia. Katika mwaka 2019/20, Wizara imeshiriki katika maandalizi ya mradi wa kikanda wa Energy Efficient Lighting and Appliances (EELA). 97. Mheshimiwa Spika, kazi zilizopangwa kutekelezwa katika mwaka 2020/21 ni pamoja na: kuhuisha Mkakati wa Kitaifa wa Matumizi Bora ya Nishati (National Energy Efficiency Strategy) katika Mpango Kazi wa Matumizi Bora ya Nishati; kuzijengea uwezo wa kitaalamu na vifaa taasisi zitakazoshiriki katika utekelezaji wa 52 Mpango Kazi wa Matumizi Bora ya Nishati; na kuanzisha miradi ya Mfano kwa nia ya kuhamasisha matumizi bora ya nishati nchini. Programu ya Nishati Endelevu kwa Wote (Sustainable Energy for All – SE4ALL) 98. Mheshimiwa Spika, programu hii inafadhiliwa na Shirika la Maendeleo la Umoja wa Mataifa-UNDP. Kupitia programu hii, mwaka 2018 Wizara kwa kushirikiana na TANESCO ilihakiki na kubainisha maeneo yanayofaa kwa uzalishaji wa nishati ya umeme-jua katika maeneo ya Same (Kilimanjaro), Zuzu (Dodoma) na Manyoni (Singida). Mwaka 2019 ulifanyika Upembuzi Yakinifu wa Awali (Pre-feasibility Study) katika eneo la Mkwese, Manyoni na kubaini uwezekano wa kuzalisha MW 150 za umeme Jua. Kazi zilizopangwa kufanyika katika mwaka 2020/21 ni kukamilisha Upembuzi Yakinifu katika eneo la Mkwese na kuanza hatua za awali za utekelezaji wa mradi. Jumla ya Shilingi milioni 460 zimetengwa kwa ajili ya kazi hizo. Kuridhia na Kutekeleza Mikataba ya Kimataifa Katika Uendelezaji wa Nishati Jadidifu 99. Mheshimiwa Spika, katika jitihada za uendelezaji wa nishati jadidifu hapa nchini, mwaka 2019 Serikali kupitia Wizara ya Nishati 53 ilikamilisha taratibu za kujiunga na Ushirikiano wa Kimataifa wa Nishati ya Jua (International Solar Alliance – ISA). Kupitia Bunge lako Tukufu, Serikali ya Jamhuri ya Muungano wa Tanzania iliridhia Mkataba huo mwezi Novemba, 2019. Kujiunga na Taasisi hiyo kutainufaisha Tanzania katika kupata misaada, mikopo nafuu, teknolojia pamoja na utaalam katika uendelezaji wa miradi ya nishati ya jua. Uendelezaji wa Rasilimali ya Jotoardhi (Geothermal) 100. Mheshimiwa Spika, Serikali kupitia Kampuni Tanzu ya TANESCO (TGDC), katika mwaka 2019/20 imeendelea na utekelezaji wa miradi mitano (5) ya kimkakati ya jotoardhi ambayo ni Ngozi, Kiejo-Mbaka, Songwe, Luhoi na Natron. Sambamba na utekelezaji wa miradi hiyo, Serikali imeendelea kuweka mazigira wezeshi ikiwemo kuandaa Sheria mahsusi kwa ajili ya kusimamia na kuendeleza jotoardhi nchini. Maandalizi ya Sheria hiyo yamefikia hatua nzuri ambapo wadau husika wametoa maoni. Aidha, kukamilika kwa Sheria hiyo kutaimairisha mfumo wa kitaasisi katika uendelezaji, usimamizi na udhibiti wa rasilimali ya jotoardhi nchini. Kwa mwaka 2019/20, Serikali kupitia TGDC imeendelea na utekelezaji wa miradi mitatu (3) ya 54 kipaumbele ambayo ni Ngozi, Songwe na KiejoMbaka kama ifuatavyo: (i). Mradi wa Ngozi (Mbeya) 101. Mheshimiwa Spika, mradi huu unahusisha uzalishaji umeme wa MW 30 katika chanzo cha mlima wa volkano wa Ngozi. Kwa mwaka 2019/20 kazi zilizotekelezwa ni pamoja na: kumpata Mshauri Mwelekezi kwa ajili ya kuandaa Mpango Kazi wa uchorongaji na kusimamia uchorongaji; usanifu wa visima; uainishaji wa vigezo vya mitambo kwa ajili ya uchorongaji; kununua mtambo wa uchorongaji wa visima; kubainisha njia ya miundombinu ya barabara na maji pamoja na kukamilisha usanifu wa awali wa miundombinu. 102. Mheshimiwa Spika, katika mwaka 2020/21, Serikali kupitia TGDC itakamilisha shughuli za uchorongaji wa visima vitatu (3) vya utafiti kwa ajili ya uhakiki wa rasilimali ya jotoardhi katika maeneo hayo. Jumla ya Shilingi milioni 419 zimetengewa kwa ajili ya kazi hizo. (ii). Mradi wa Songwe 103.Mheshimiwa Spika, mradi huu unahusu uzalishaji wa umeme wa MW 5 na matumizi mengineyo (direct heat uses) katika eneo la 55 Majimoto-Songwe. Kazi zilizofanyika ni pamoja na: upatikanaji wa leseni ya eneo la Songwe; kusanifu mradi wa matumizi mengine pamoja na kutwaa ardhi kwa ajili ya uendelezaji wa miradi ya matumizi mengine. 104.Mheshimiwa Spika, kwa mwaka 2020/21, kazi zitakazotekelezwa ni kufanya maandalizi ya uchorongaji wa visima vya utafiti ili kuhakiki rasilimali ya jotoardhi kwa ajili ya uzalishaji wa umeme na kukamilisha uendelezaji wa miradi ya matumizi mengine katika eneo la Songwe. Katika mwaka 2020/21 jumla ya Shilingi milioni 816.76 zimetengwa kwa ajili ya kutekeleza kazi hizo. (iii). Mradi wa Kiejo-Mbaka 105.Mheshimiwa Spika, mradi huu unahusisha uzalishaji wa umeme wa MW 10 na matumizi mengineyo katika maeneo ya Kiejo na Mbaka, mkoani Mbeya. Kazi zilizotekelezwa ni pamoja na: kukamilika kwa uainishaji wa maeneo ya kuchoronga visima vifupi kwa ajili ya mradi wa matumizi mengine; kumpata Mkandarasi wa uchorongaji na kukamilisha uainishaji wa mahitaji ya ardhi kwa ajili ya mradi wa matumizi mengine. 56 106.Mheshimiwa Spika, katika mwaka 2020/21, kazi zilizopangwa ni: kukamilisha uchorongaji wa visima vifupi; kutekeleza mradi wa matumizi mengine; na kufanya maandalizi ya uchorongaji wa visima virefu vya utafiti. Jumla ya Shilingi bilioni 4.53 zimetengwa kwa ajili ya utekelezaji wa kazi hizo. Shughuli za Udhibiti wa Sekta Ndogo ya Umeme 107.Mheshimiwa Spika, Serikali kupitia EWURA imeendelea kusimamia na kudhibiti utendaji wa mafundi umeme wanaofanya kazi za kuunganisha mifumo ya umeme majumbani, viwandani na sehemu za biashara. Hadi kufikia mwezi Machi, 2020 Serikali kupitia EWURA imetoa leseni 782 kwa lengo la kuimarisha usalama wa wananchi na mali zao. Serikali kupitia Wizara ya Nishati inatoa rai kwa wananchi kutumia mafundi waliosajiliwa na kuacha kuwatumia mafundi wasiokuwa na leseni (vishoka). 108. Mheshimiwa Spika, Serikali kupitia EWURA katika mwaka 2019/2020 vilevile, imeendelea kuweka mazingira stahiki ya kiudhibiti ili kuwezesha utekelezaji wa miradi na kufanya ukaguzi katika miundombinu ya uzalishaji, usafirishaji na usambazaji wa umeme. 57 SEKTA NDOGO YA MAFUTA NA GESI ASILIA Shughuli za Utafutaji, Uendelezaji, Uzalishaji na Usambazaji wa Mafuta na Gesi Asilia Nchini 109. Mheshimiwa Spika, katika kipindi cha mwaka 2019/20 shughuli za utafutaji, uendelezaji na uzalishaji wa mafuta na gesi asilia nchini zimeendelea. Hadi kufikia mwezi Aprili, 2020 takriban Futi za Ujazo Trilioni 57.54 za gesi asilia zimegunduliwa. Kati ya kiasi hicho, gesi iliyogunduliwa nchi kavu ni futi za ujazo Trilioni 10.41 na kwa upande wa kina kirefu cha bahari ni futi za ujazo Trilioni 47.13. Shughuli za uzalishaji zinafanyika katika vitalu viwili (2) vya Songo Songo na Mnazi Bay. Kiwango cha juu cha uzalishaji wa gesi asilia kimeongezeka kutoka futi za ujazo milioni 95 kwa siku mwaka 2015/16 hadi futi za ujazo milioni 210 kwa siku mwaka 2019/20 sawa na ongezeko la asilimia 121.05. Kiasi hiki cha gesi kinatumika katika uzalishaji wa umeme, viwandani, majumbani, taasisi pamoja na kwenye magari. 110. Mheshimiwa Spika, Serikali kupitia PURA imeendelea na udhibiti wa shughuli za mkondo wa juu zinazohusu utafutaji, uendelezaji na uzalishaji wa mafuta na gesi asilia katika vitalu 11 nchini kupitia mikataba ya Uzalishaji na Ugawanaji Mapato (Production Sharing Agreement 58 - PSAs). Vilevile, EWURA imeendelea kutunga kanuni ndogo (rules) na miongozo ya kuimarisha kazi ya udhibiti katika mkondo wa kati na wa chini wa mafuta na gesi ili kuboresha huduma zinazotolewa. UTAFUTAJI WA MAFUTA NA GESI ASILIA KATIKA VITALU VYA KIMKAKATI UNAOTEKELEZWA NA SHIRIKA LA MAENDELEO YA PETROLI TANZANIA (TPDC) 111. Mheshimiwa Spika, Serikali kupitia TPDC imeendelea na utafutaji wa mafuta na gesi asilia katika vitalu vya kimkakati vikiwemo Mnazi Bay Kaskazini na Eyasi – Wembere. Utekelezaji na mipango ya miradi ya utafutaji na uendelezaji mafuta na gesi asilia nchini katika eneo la Mnazi Bay na Eyasi Wembere ni kama ifuatavyo: (i). Kitalu cha Mnazi Bay Kaskazini 112. Mheshimiwa Spika, Serikali kupitia TPDC imepanga kuchoronga visima viwili (2) ambapo kisima kimoja ni cha utafutaji na kingine cha uhakiki. Uamuzi wa kuendeleza kitalu hiki umezingatia taarifa za awali katika eneo hilo zinazoonesha uwepo wa mashapo yenye uwezekano wa kuwa na gesi asilia. Kazi zilizotekelezwa mwaka 2019/20 ni pamoja na kukamilika kwa tathmini ya taarifa za kijiolojia na kijiofizikia na kumpata Mtaalamu Mshauri wa 59 uchorongaji (Drilling Management Consultant). Katika mwaka 2020/21, kazi zitakazofanyika ni pamoja na kuchoronga visima vya utafutaji na uhakiki na kukamilisha rasimu ya Mkataba kati ya Serikali na TPDC kuhusu utafutaji na uendelezaji wa mafuta na gesi asilia katika kitalu cha Mnazi Bay Kaskazini. Jumla ya Shilingi bilioni 102 zimetengwa kwa ajili ya kutekeleza kazi hizo. (ii). Kitalu cha Eyasi – Wembere 113. Mheshimiwa Spika, mradi huu umelenga kufanya shughuli za utafutaji wa mafuta katika kitalu cha Eyasi – Wembere kwa kufanya utafiti wa kijiolojia, kijiofizikia na kijiokemia ili kujiridhisha kuhusu uwepo wa mafuta katika kitalu hicho. Shughuli za awali za utafiti zilizotekelezwa kwa mwaka 2019/20 ni pamoja na: kukamilisha uchorongaji wa visima viwili (2) vifupi katika maeneo ya Kining’inilaIgunga na Nyaranja-Meatu kwa kutumia wataalamu wa TPDC na STAMICO; kufanya Tathmini ya Athari kwa Mazingira; na kutoa elimu kwa jamii kuhusu mradi. 114. Mheshimiwa Spika, Kwa mwaka 2020/21, kazi zitakazofanyika ni pamoja na: kuchoronga kisima kifupi cha utafutaji katika eneo la Luono - Singida; kukusanya, kuchakata 60 na kutafsiri data za kijiokemia; kutayarisha moduli ya 3D ya Airbone Gravity Gradiometry (AGG); kukamilisha taarifa za kimaabara za sampuli zilizokusanywa kutoka visima vitatu (3); kuendelea na Tathmini ya Athari kwa Mazingira na kukusanya data za mitetemo za 3D. Katika mwaka 2020/21, jumla ya Shilingi milioni 500 zimetengwa kwa ajili ya utekelezaji wa kazi hizo. MIRADI YA UJENZI WA MIUNDOMBINU YA USAFIRISHAJI NA USAMBAZAJI GESI ASILIA (i) Usambazaji wa Gesi Asilia kwa mikoa ya Dar es Salaam na Pwani 115. Mheshimiwa Spika, mradi huu unahusu ujenzi wa miundombinu ya usambazaji gesi asilia katika mikoa ya Dar es Salaam na Pwani ambao utahusisha ujenzi wa miundombinu ya usambazaji kwa njia ya mabomba na gesi asilia iliyoshindiliwa (CNG) ambapo vituo vitano vitajengwa katika maeneo ya Chuo kikuu cha Dar es Salaam, Kituo cha mabasi Ubungo, Soko la Samaki Feri, Hospitali ya Taifa Muhimbili na Kibaha. Vituo hivi vitawezesha usambazaji wa gesi viwandani, kwenye magari na majumbani katika maeneo husika. 116. Mheshimiwa Spika, kazi zilizotekelezwa mwaka 2019/20 ni pamoja na: kukamilisha 61 ujenzi wa miundombinu ya usambazaji gesi asilia (trunk-lines) yenye urefu wa kilomita 18 yenye uwezo wa kuunganisha zaidi ya wateja 10,000 wa majumbani katika Mkoa wa Dar es Salaam katika maeneo ya Sinza, Mlalakuwa, Chuo Kikuu cha Dar es Salaam, Ubungo Msewe na nyumba za Polisi Kurasini. Hadi kufikia Aprili, 2020, jumla ya wateja wapatao 500 wa majumbani na viwanda 48 vimeunganishwa na gesi asilia. Vilevile, magari zaidi ya 400 yametumia gesi asilia hadi futi za ujazo milioni 11.1 kwa mwaka 2019 kutoka futi za ujazo milioni 1.9 kwa mwaka 2018, kiasi hiki ni ongezeko la asilimia 500 ya matumizi ya gesi kwenye magari kulinganisha na mwaka 2018. Katika eneo la Mkuranga mkoani Pwani, miundombinu yenye urefu wa kilomita 6 yenye uwezo wa kuunganisha viwanda zaidi ya 20 imejengwa. 117. Mheshimiwa Spika, kwa upande wa mradi wa CNG, maeneo yatakapojengwa miundombinu katika Chuo Kikuu cha Dar es Salaam, Soko la Samaki Feri, Muhimbili na Kibaha yamepatikana; Usanifu wa kina wa kihandisi pamoja na Tathmini ya Athari kwa Mazingira vinaendelea. Mpango wa Serikali ni kuhakikisha mikoa mingi inanufaika na gesi asilia iliyogunduliwa Tanzania. Kwa kuanzia, TPDC ina mpango wa kusambaza gesi kwa kutumia CNG, Mini LNG na mabomba kwa mikoa 62 ya Morogoro, Dodoma, Tanga, Arusha, Mwanza, Shinyanga, Kagera, Manyara, Geita na Kilimanjaro. 118. Mheshimiwa Spika, katika mwaka 2020/21, kazi zilizopangwa kufanyika katika Mkoa wa Pwani ni pamoja na: kufanya Tathmini ya Athari kwa Mazingira; na kumpata Mkandarasi (EPC contractor) kwa ajili ya ujenzi wa miundombinu ya usambazaji katika maeneo ya Mwanambaya na Mkiu. Vilevile, kazi nyingine zilizopangwa kufanyika katika Mkoa wa Dar es Salaam ni pamoja na kulipa fidia ya kutwaa ardhi kwa ajili ya maeneo yatakayowekwa mradi wa CNG katika maeneo ya Chuo Kikuu cha Dar es Salaam; kufanya Tathmini za Athari kwa Mazingira katika mkuza wa miundombinu pamoja na ujenzi wa bomba kutoka Mwenge hadi Mbezi Beach na kutoka Tegeta (Wazo Hills) hadi Bagamoyo. Serikali imetenga Shilingi bilioni 1.1 kwa ajili ya utekelezaji wa kazi hizo. (ii) Usambazaji wa Gesi Asilia Mkoani Lindi na Mtwara 119. Serikali kupitia TPDC inaendelea na kazi za kusambaza gesi asilia kwa wateja wote walio karibu na miundombinu ya usambazaji katika Mikoa ya Mtwara na Lindi. Kazi zilizotekelezwa mwaka 2019/20 ni pamoja na kukamilisha ujenzi 63 wa miundombinu ya usambazaji gesi asilia (trunklines) yenye urefu wa Kilomita 17 yenye uwezo wa kuunganisha zaidi ya wateja 3,000 kwa Mkoa wa Mtwara katika maeneo ya Chuo cha Ufundi, Chuo cha Ualimu Mtwara, Sekondari ya Ufundi na Gereza la Lilungu na Mitaa ya Magomeni, Shangani, Reli, Chikongola na Tandika. Hadi sasa, nyumba 425 zimefikiwa na miundombinu ya usambazaji wa gesi asilia na uunganishaji unaendelea. 120. Mheshimiwa Spika, katika mwaka 2020/21, kazi zilizopangwa kutekelezwa ni pamoja na: kufanya Tathmini ya Athari kwa Mazingira katika mikoa ya Lindi na Mtwara; kumpata Mkandarasi (EPC contractor) kwa ajili ya ujenzi wa bomba lenye urefu wa Kilomita 7.8 kutoka kwenye bomba la usafirishaji gesi asilia hadi Mnazi Mmoja – Lindi; ununuzi wa Mtambo wa kupima kiwango cha gesi, kupunguza msukumo na kuweka harufu kwa ajili ya usalama (Metering Pressure Reduction System and Odorization unit); Mradi huu unalenga kujenga miundombinu ya usambazaji wa gesi asilia katika Manispaa ya Lindi kupitia Mnazi Mmoja ambapo takriban wateja wa awali zaidi ya 1,000 wataunganishwa. Shilingi bilioni 10.1 zimetengwa kwa ajili ya utekelezaji wa kazi hizo. 64 (iii) Mradi wa Kusafirisha Gesi Asilia kutoka Tanzania kwenda Uganda 121. Mheshimiwa Spika, mradi huu unahusu ujenzi wa bomba la kusafirisha gesi asilia kutoka Tanzania hadi Uganda, ambao utasambaza gesi asilia maeneo ya Tanzania yatakayopitiwa na bomba hilo. Katika mwaka 2019/20, kazi zilizotekelezwa ni pamoja: kuandaliwa kwa rasimu ya taratibu na kanuni za manunuzi; kukamilika kwa Expression of Interest (EOI) kwa ajili ya kumpata Mshauri Mwelekezi wa kufanya Upembuzi Yakinifu wa mradi; kuandaliwa kwa kanuni zitakazoongoza Kamati ya Pamoja ya Wataalamu; na kuandaliwa kwa rasimu ya Makubaliano ya Pamoja (Bilateral Agreement) kati ya Serikali ya Tanzania na Uganda. 122. Mheshimiwa Spika, kwa mwaka 2020/21 kazi zilizopangwa kutekelezwa ni pamoja na: kukamilisha kanuni na taratibu za manunuzi; kumpata Mshauri Mwelekezi wa kufanya upembuzi yakinifu; na kufanya tafiti nyingine kwa ajili ya mradi. Jumla ya Shilingi milioni 355.4 zimetengwa ili kutekeleza kazi hizo. 65 MRADI WA KUCHAKATA NA KUSINDIKA GESI ASILIA (Liquefied Natural Gas – LNG) 123. Mheshimiwa Spika, mradi huu unalenga kusindika gesi asilia iliyogunduliwa katika eneo la kina kirefu cha bahari katika Vitalu Na. 1, 2 na 4 kuwa kimiminika ili iuzwe nje ya nchi na nyingine itumike ndani ya nchi. Kazi zilizotekelezwa kwa mwaka 2019/20 ni pamoja na: kuendelea kwa tafiti za namna ya kuzalisha na kusafirisha gesi kutoka bahari kuu hadi eneo la mradi; kuendelea na majadiliano ya Mikataba Hodhi (Host Government Agreement - HGA) baina ya Serikali na Kampuni za utafutaji na uendelezaji zitakazotekeleza mradi na ulipaji wa fidia kwa wananchi watakaopisha mradi. Jumla ya shilingi bilioni 5.2 zimeanza kulipwa kuanzia mwezi Mei 2020 kwa wananchi wapatao 693 watakaopisha mradi. Katika mwaka 2020/21, kazi zilizopangwa kutekelezwa ni pamoja na: kuendelea na tafiti mbalimbali za kitaalam na kuendelea na majadiliano ya mradi. Jumla ya Shilingi bilioni 2.6 zimetengwa kwa ajili ya utekelezaji wa kazi hizo. UTEKELEZAJI WA MPANGO KABAMBE WA MATUMIZI YA GESI ASILIA (NATURAL GAS UTILIZATION MASTER PLAN – NGUMP) 66 124. Mheshimiwa Spika, Serikali imeendelea na utekelezaji wa Mpango Kabambe wa Matumizi ya Gesi Asilia (NGUMP) ambao unatoa mwongozo kuhusu matumizi bora ya gesi asilia, uboreshaji wa miundombinu ya gesi asilia pamoja na kuweka misingi ya kuhakikisha Sekta zote za uchumi zinanufaika na matumizi ya gesi asilia. Katika Mpango huo, jumla ya Futi za Ujazo Trilioni 18.7 za gesi asilia zimepangwa kutumika kwa ajili ya matumizi ya soko la ndani katika uzalishaji umeme, viwandani, kuzalisha mbolea, majumbani, taasisi na magari. 125. Mheshimiwa Spika, katika kufanikisha utekelezaji wa NGUMP, Serikali kwa kushirikiana na Serikali ya Japan kupitia JICA imeanzisha stadi za Mpango wa Kuhamasisha Matumizi ya Gesi Asilia Nchini (DNGPP). Mpango huo umeainisha matumizi ya teknolojia nafuu katika usambazaji wa gesi asilia hususan katika maeneo ambayo soko la gesi asilia bado ni changa. Teknolojia nafuu inayopendekezwa ni pamoja na matumizi ya gesi kimiminika iliyosindikwa na gesi iliyoshindiliwa (Mini-LNG & CNG) katika kusambaza gesi asilia maeneo mbalimbali nchini. 126. Mheshimiwa Spika, kwa mwaka 2019/20 kazi zilizotekelezwa ni pamoja na: kuandaa Rasimu ya Mpango wa Kuhamasisha Matumizi ya Gesi Asilia Nchini (Draft Domestic 67 Natural Gas Promotion Plan – DNGPP), uhakiki wa awali wa mahitaji ya gesi asilia nchini; uchambuzi wa awali wa kiuchumi na kiufundi wa teknolojia mbalimbali za usafirishaji na usambazaji wa gesi asilia; pamoja na uchambuzi wa awali wa Mradi wa mfano wa usambazaji gesi asilia katika Jiji la Dodoma. 127. Mheshimiwa Spika, katika mwaka 2020/21 kazi zitakazotekelezwa ni pamoja na: kufanya upembuzi yakinifu wa kina wa teknolojia zilizopendekezwa kwenye Mpango wa DNGPP; kuhakiki mahitaji ya gesi asilia nchini na kuhamasisha matumizi ya gesi asilia katika maeneo mbalimbali nchini; na kuanza hatua za awali za utekelezaji Mradi wa Mfano katika Jiji la Dodoma. MIRADI YA KUHIFADHI NA KUSAFIRISHA MAFUTA (i) Uhifadhi na Biashara ya Mafuta 128. Mheshimiwa Spika, Serikali imeendelea na taratibu za uanzishaji na usimamizi wa Hifadhi ya Kimkakati ya Mafuta ya Akiba ya Dharura na kushiriki katika biashara ya kuagiza na kuuza mafuta. Kazi zilizotekelezwa kwa mwaka 2019/20 ni pamoja na: kukamilika kwa stadi za biashara ya mafuta; kukamilika kwa 68 usajili ili kuanza kuagiza mafuta; na kuanza taratibu za kutwaa maeneo ya kimkakati katika mikoa ya Dar es Salaam, Tanga, Morogoro na Dodoma. 129. Mheshimiwa Spika, katika mwaka 2020/21, kazi zilizopangwa kutekelezwa ni pamoja na; kuendelea na utwaaji wa maeneo yaliyoainishwa, kuanza biashara ya mafuta na kulipa gharama mbalimbali za uendeshaji. Serikali kupitia TPDC imetenga Shilingi bilioni 31.2 kutekeleza kazi hizo. (ii) Mradi wa Bomba la Kusafirisha Mafuta Ghafi kutoka Uganda hadi Tanzania (East African Crude Oil Pipeline) 130. Mheshimiwa Spika, mradi huu unahusu ujenzi wa bomba la kusafirisha mafuta ghafi (crude oil) kutoka Hoima (Uganda) hadi Tanga (Tanzania). Katika kipindi cha mwaka 2019/20 kazi zilizotekelezwa ni pamoja na: kukamilika kwa kazi ya Tathmini ya Athari kwa Mazingira; na kuendelea na utoaji wa elimu kwa umma kwa maeneo ya pembezoni mwa eneo la mradi. 131. Mheshimiwa Spika, kwa mwaka 2020/21 kazi zilizopangwa kutekelezwa ni pamoja na: kukamilisha majadiliano ya mikataba 69 ikiwemo ya Nchi Hodhi na Wawekezaji (HGA), Mkataba wa Ubia (SHA), Mkataba wa Bandari, Mkataba wa Pango la Ardhi (Land Lease Agreement) na kulipa fidia. Jumla ya Shilingi bilioni 1 zimetengwa kwa ajili ya kazi hizo. Mradi unatarajiwa kuanza mwezi Aprili, 2021 baada ya kufanyika kwa Maamuzi ya Mwisho ya Uwekezaji (Final Investment Decision – FID) (iii) Mradi wa Ujenzi wa Bomba la Kusafirisha Mafuta Safi (Refined Petroleum Products) kutoka Dar es Salaam (Tanzania) hadi Ndola (Zambia) 132. Mheshimiwa Spika, mradi huu umepangwa kutekelezwa kwa ushirikiano wa Serikali za Tanzania na Zambia. Mradi unahusu ujenzi wa bomba la kusafirisha mafuta safi kutoka Dar es salaam (Tanzania) hadi Ndola (Zambia) likiwa na matoleo ya mafuta (take–off points) katika maeneo ya Morogoro, Iringa, Njombe, Mbeya na Songwe. Mradi huu utaiwezesha Serikali kuongeza mapato, ajira, kuongeza uhakika wa upatikanaji wa mafuta katika maeneo linapopita bomba, pamoja na kuepusha uharibifu wa miundombinu ya barabara, kupunguza gharama za usafirishaji wa mafuta na kupunguza msongamano wa magari jijini Dar es Salaam. Mradi utaongeza fursa za biashara katika ukanda wa nyanda za juu kusini. 70 133. Mheshimiwa Spika, kazi zilizotekelezwa ni pamoja na: kukamilika kwa andiko la awali la mradi; Hadidu za Rejea za Upembuzi Yakinifu na Athari kwa Mazingira na Kijamii pamoja na kupata ridhaa ya kufanyika kwa Upembuzi Yakinifu. 134. Mheshimiwa Spika, kwa mwaka 2020/21, kazi zilizopangwa kutekelezwa ni pamoja kuendelea kukamilisha kumpata Mshauri Mwelekezi wa kufanya Upembuzi Yakinifu. Jumla ya Shilingi milioni 500 zimetengwa kwa ajili ya kazi hizo. UDHIBITI WA SHUGHULI ZA MKONDO WA JUU WA MAFUTA NA GESI ASILIA 135. Mheshimiwa Spika, katika kutekeleza jukumu la kudhibiti shughuli za mkondo wa juu wa petroli kwa mwaka 2019/20, Serikali kupitia PURA imepitisha Mpango Kazi wa uchorongaji wa visima vinne (4) na uchukuaji wa data za mitetemo za 2D kilomita 450 za mstari na za 3D kilomita 717 za mraba. Aidha, PURA ilisimamia uchorongaji wa visima viwili vifupi (stratigraphic boreholes) katika maeneo ya Kining’inila na Nyaranja - Kitalu cha Eyasi Wembere. PURA imekamilisha ukaguzi na uhakiki wa gharama za uwekezaji, na mapato yatokanayo na uzalishaji wa gesi asilia kwa mwaka 2016 hadi 2018 na kuokoa zaidi ya Shilingi Bilioni 10.14 ambazo 71 mwekezaji aliziweka kama gharama za uwekezaji. Hatua hii imepelekea kuongezeka kwa pato la Serikali katika mgao wake wa uuzaji gesi asilia. 136. Mheshimiwa Spika, katika mwaka 2020/21, Serikali kupitia PURA itaendelea kusimamia na kudhibiti shughuli za mkondo wa juu wa petroli. Shughuli hizo ni pamoja na: uchorongaji wa kisima kimoja (1) cha utafutaji (Chikumbi-1) katika kitalu cha Ruvuma; visima viwili (2) vya utafutaji (Mruka-1 na Mtarawanda1), kisima kimoja (1) cha uendelezaji (Mambakofi2) katika kitalu cha Ruvu; na uchorongaji wa visima vya utafutaji na uhakiki katika kitalu cha Mnazi Bay Kaskazini. Kwa mwaka 2020/21, Jumla ya Shilingi bilioni 1.69 zimetengwa kwa ajili ya kutekeleza majukumu hayo. HALI YA UAGIZAJI NA UPATIKANAJI WA BIDHAA ZA MAFUTA YA PETROLI NCHINI 137. Mheshimiwa Spika, Mfumo wa Uagizaji Mafuta kwa Pamoja (Bulk Procurement System - BPS) unaosimamiwa na Wakala wa Uagizaji Mafuta kwa Pamoja (PBPA) umeendelea kutumika kuagiza mafuta ya petroli, dizeli, mafuta ya taa na mafuta ya ndege. Katika mwaka 2019 jumla ya lita bilioni 6.15 ziliingizwa nchini ikilinganishwa na lita bilioni 5.70 zilizoagizwa mwaka 2018 sawa na ongezeko la asilimia 7.4. Kati ya kiasi hicho, lita bilioni 3.54 sawa na asilimia 57.5 ya 72 mafuta yote yaliyoagizwa yalikuwa ni mafuta kwa ajili ya matumizi ya hapa nchini na lita bilioni 2.62, sawa na asilimia 42.5 yalikuwa kwa ajili ya kusafirishwa kwenda nchi jirani. 138. Mheshimiwa Spika, muda wa kupakua mafuta kutoka kwenye meli umepungua kutoka wastani wa siku 30 hadi 60 kabla ya mwaka 2015 na kufikia wastani wa siku 1 hadi 3 kwa mwaka 2020. Aidha, kiasi cha mafuta ya ziada kimeongezeka kutoka lita milioni 185 mwaka 2018 hadi lita milioni 365 mwaka 2019 sawa na ongezeko la asilimia 97.3. Mafuta haya yanatosheleza wastani wa matumizi ya zaidi ya siku 40 kwa kila aina ya mafuta. 139. Mheshimiwa Spika, kiasi cha gesi ya mitungi (Liquefied Petroleum Gas - LPG) kilichoingizwa nchini kimeendelea kuongezeka ambapo kwa mwaka 2019 kilifikia tani 166,436 ikilinganishwa na tani 142,940 mwaka 2018 sawa na ongezeko la asilimia 16.4. Aidha, matumizi ya gesi hiyo nchini yameendelea kuongezeka ambapo kwa mwaka 2019 yalifikia tani 106,301 ikilinganishwa na tani 92,492 mwaka 2018 sawa na ongezeko la asilimia 15. Ongezeko hilo limechangiwa na juhudi mbalimbali za Serikali kwa kushirikiana na Kampuni zinazouza LPG katika kuelimisha jamii juu ya umuhimu wa kutumia LPG katika kutunza 73 mazingira na kupunguza madhara ya kiafya yanayotokana na matumizi ya kuni na mkaa. MWENENDO WA BEI ZA MAFUTA 140. Mheshimiwa Spika, bei za mafuta katika soko la Dunia zimeendelea kushuka kutokana na sababu mbalimbali ikiwemo uhitaji na upatikanaji wa bidhaa hii muhimu katika shughuli za kiuchumi. Wastani wa bei ya mafuta ghafi katika soko la dunia katika mwezi Aprili, 2020 ilifikia Dola za Marekani 23.27 kutoka Dola za Marekani 60.39 kwa pipa mwaka 2019 sawa na punguzo la asilimia 61.5. 141. Mheshimiwa Spika, kushuka kwa bei ya mafuta ghafi katika soko la Dunia kumesababisha kushuka kwa bei ya mafuta yaliyosafishwa ambapo wastani wa bei ya mafuta yaliyosafishwa katika soko la dunia ilikuwa Dola za Marekani 593, 578 na 612 kwa tani kwa mafuta ya petroli, dizeli na mafuta ya taa/ndege mtawalia, ikilinganishwa na wastani wa Dola za Marekani 646, 606 na 575 kwa tani kwa kipindi kama hicho mwaka 2018. Hii ni sawa na pungufu ya asilimia 8 na asilimia 5 kwa mafuta ya petroli na dizeli mtawalia. Aidha, bei ya mafuta ya taa/ndege imeongezeka kwa asilimia 6. 142. Mheshimiwa Spika, kutokana na kushuka kwa bei ya mafuta ya petroli na dizeli 74 katika soko la Dunia, bei za mafuta haya katika soko la ndani pia zilishuka. Kwa mwaka 2019, wastani wa bei za mafuta katika soko la ndani kwa mafuta yaliyopokelewa kupitia bandari ya Dar es Salaam ilishuka ikilinganishwa na wastani wa bei za mafuta katika kipindi hicho mwaka 2018. Wastani wa bei za mafuta kwa Mkoa wa Dar es Salaam kwa mwaka 2019 kwa lita moja ilikuwa kama ifuatavyo: Petroli Shilingi 2,200, Dizeli Shilingi 2,159 na Mafuta ya Taa Shilingi 2,114 wakati wastani wa bei za mafuta hayo kwa mwaka 2018 ilikuwa Shilingi 2,318 mafuta ya Petroli, Shilingi 2,229 kwa mafuta ya Dizeli na Shilingi 2,188 kwa Mafuta ya Taa ambazo ni sawa na punguzo la asilimia 5, 3 na 3 mtawalia. Aidha, kwa wakati wote bei ya Mafuta ya Ndege hapa nchini ni sawa na bei ya mafuta ya taa kabla ya kodi na tozo za Serikali. UDHIBITI WA UBORA WA MIUNDOMBINU NA BIDHAA ZA MAFUTA YA PETROLI NA GESI ASILIA 143. Mheshimiwa Spika, Serikali kupitia EWURA imeendelea kusimamia na kuhakikisha miundombinu ya mafuta inajengwa na kuendeshwa kwa kuzingatia viwango stahiki. EWURA pia imeendelea kutoa leseni kwa miundombinu ambayo inakidhi viwango ambapo katika kipindi cha Januari 2019 hadi Machi, 75 2020, imetoa jumla ya leseni 570 za aina mbalimbali na vibali 197 vya ujenzi wa miundombinu ya mafuta. Aidha, EWURA imetoa kibali kwa Kampuni ya Dangote- Mtwara kwa ajili ya ujenzi wa kituo cha kujaza gesi asilia iliyoshindiliwa kwenye magari (Compressed Natural Gas) ili kuyawezesha magari ya kampuni hiyo kutumia gesi asilia. 144. Mheshimiwa Spika, upatikanaji wa mafuta vijijini umeendelea kusimamiwa na kuzipatia ufumbuzi changamoto zilizopo kutokana na uhaba wa vituo vya mafuta katika maeneo hayo. Katika mwaka 2019/20, Serikali imeandaa utaratibu utakaorahisisha uwekezaji katika vituo vya mafuta ambao utapunguza gharama za uwekezaji kwa vituo vya mafuta vijijini ili mafuta yaweze kusambazwa katika njia bora na salama. Vilevile, Serikali inaandaa utaratibu utakaorahisisha usambazaji wa gesi asilia na LPG kwa maeneo ya vijijini. Taratibu hizo zinatarajia kukamilika mwezi Juni, 2020. 145. Mheshimiwa Spika, Serikali kupitia EWURA imeendelea kusimamia ubora wa bidhaa za mafuta ya petroli zinazosambazwa na kuuzwa nchini. Katika kipindi cha mwaka 2019, EWURA ilipima sampuli 280 ambapo kati hizo, sampuli 30 sawa na asilimia 10.3 hazikukidhi viwango na hatua stahiki za kisheria zilichukuliwa dhidi ya 76 wafanyabiashara waliokutwa na mafuta ambayo hayakidhi viwango. 146. Mheshimiwa Spika, njia nyingine inayotumika kudhibiti ubora na ukwepaji wa kodi katika biashara ya mafuta ni uwekaji wa vinasaba (molecular marker) katika mafuta ya petroli, dizeli na mafuta ya taa yanayotumika hapa nchini. Utaratibu huu umesaidia kudhibiti uchakachuaji, ukwepaji wa kodi na kuimarisha ushindani katika biashara ya mafuta. Katika mwaka 2019, EWURA ilipima vinasaba kwenye mafuta kutoka katika vituo vya mafuta 718 na kati ya vituo hivyo, vituo 23 sawa na asilimia 3.2 vilikutwa na mafuta ambayo hayakuwa na kiwango sahihi cha vinasaba kwa mujibu wa kanuni. Hatua stahiki zilichukuliwa dhidi ya wafanyabiashara ambao mafuta yao hayakuwa na kiwango sahihi cha vinasaba ikiwemo kutozwa faini na kufikishwa Mamlaka ya Mapato Tanzania (TRA) kwa ajili ya kulipa kodi stahiki walizokwepa. 147. Mheshimiwa Spika, katika mwaka 2020/21 Serikali itaendelea kusimamia sekta ya mafuta nchini ili kuhakikisha uwepo wa mafuta ya kutosha, yenye ubora stahiki, miundombinu ya mafuta yenye kukidhi ubora, usalama na utunzaji wa mazingira pamoja na ushindani ulio sawa wakati wote. 77 MIRADI YA KUJENGA UWEZO KATIKA SEKTA NDOGO YA MAFUTA NA GESI ASILIA (i) Mradi wa Usimamizi wa Rasilimali za Ndani na Usimamizi wa Rasilimali za Asili Tanzania 148. Mheshimiwa Spika, Mradi huu ulianza kutekelezwa kuanzia mwezi Juni, 2017 na unatarajiwa kukamilika mwezi Desemba, 2021. Gharama za mradi ni kiasi cha Dola za Marekani milioni 29.54 ambapo Mfuko wa Maendeleo wa Afrika unachangia Dola za Marekani milioni 26.59 sawa na Shilingi bilioni 62.08 na Serikali ya Tanzania itachangia Dola za Marekani milioni 2.95 sawa na Shilingi bilioni 6.90 . 149. Mheshimiwa Spika, katika mwaka 2019/20 kazi zilizotekelezwa ni pamoja na: ununuzi na kuanza ufungwaji wa skana ya kukagulia mizigo katika Bandari ya Dar es Salaam; kukamilika kwa awamu ya kwanza ya uboreshaji wa mfumo wa kieletroniki wa uondoaji wa shehena bandarini na katika mipaka (Electronic Single Window System); kukamilika kwa ununuzi na ufungwaji wa mifumo ya ukusanyaji mapato; na kukamilisha ununuzi na ufungaji wa vifaa vya kuhifadhi data za petroli. 78 150. Mheshimiwa Spika, katika mwaka 2020/21 kazi zilizopangwa kutekelezwa ni pamoja na: kukamilisha ufungwaji na kuanza kutumika skana ya kukagulia mizigo; kukamilisha awamu ya pili ya uboreshaji wa mfumo wa kieletroniki wa uondoaji wa shehena bandarini na mipakani; na kukamilisha stadi za: mifumo ya bei ya gesi asilia, mchango wa sekta ya gesi asilia kwenye uchumi, mahitaji ya gesi asilia nchini; pamoja na uanzishwaji wa kituo cha utunzaji taarifa za mkondo wa juu (data centre) cha PURA. Jumla ya Shilingi bilioni 25.8 zimetengwa kwa ajili ya utekelezaji wa kazi hizi. (ii) Mradi wa Oil For Development Programme (OfD) - Institutional Cooperation In the Upstream Petroleum Sub-Sector 151. Mheshimiwa Spika, mradi huu una lengo la kujengea uwezo Wizara na Taasisi za Serikali zinazohusika na masuala ya usimamizi wa mafuta na gesi asilia nchini ili kuongeza ufanisi katika utendaji kazi. Wanufaika wa mradi huu ni pamoja na Wizara ya Nishati, Wizara ya Fedha na Mipango, PURA, TPDC, TRA, NEMC, TASAC na OSHA kwa upande wa Tanzania Bara. Kwa upande wa Zanzibar ni, Wizara ya Ardhi, Maji, Nyumba na Nishati; ZPRA; ZPDC; ZEMA; ZMA; na DOSH. Pamoja na kuzijengea uwezo Wizara na Taasisi husika, Mradi huu pia 79 unasaidia katika kuandaa kanuni na miongozo mbalimbali itakayoimarisha usimamizi katika sekta ya mafuta na gesi asilia. Mradi ulianza kutekelezwa mwaka 2017 na utakamilika Julai, 2020. 152. Mheshimiwa Spika, katika mwaka 2019/20 kazi zilizotekelezwa ni pamoja na kuwajengea uwezo maafisa 61 kutoka taasisi husika katika maeneo ya utunzaji wa takwimu, masuala ya mazingira na usalama mahala pa kazi pamoja na usimamizi wa mapato yatokanayo na shughuli za mafuta na gesi asilia. USHIRIKI WA WATANZANIA KATIKA SEKTA NDOGO YA MAFUTA NA GESI ASILIA 153. Mheshimiwa Spika, katika kuhakikisha Watanzania wanashiriki kikamilifu katika shughuli za mafuta na gesi asilia nchini. Mwaka 2018 Serikali ilianzisha Kanzidata ya Watoa Huduma wa Ndani (Local Suppliers and Service Providers Database - LSSP). Hadi mwezi Aprili, 2020, jumla ya Kampuni za Watanzania na zile za ubia 457 zimesajiliwa kwenye Kanzidata hiyo. UIMARISHAJI WA MAWASILIANO KATI YA WIZARA NA JAMII 154. Mheshimiwa Spika, pamoja na majukumu mengine, Wizara imeendelea na kazi 80 ya utoaji taarifa kwa wadau kupitia Televisheni, Magazeti na Redio. Aidha, utoaji wa taarifa unajumuisha kupitia Tovuti ya Wizara, mitandao ya kijamii ya Wizara ambayo ni facebook, Twitter, Instagram na YouTube pamoja na Jarida la Wizara ya Nishati linalotolewa kila mwezi. 155. Mheshimiwa Spika, kwa mwaka 2019/20 Wizara iliendelea kutoa taarifa mbalimbali za miradi mikubwa inayotekelezwa chini yake ikiwemo miradi ya uzalishaji na usafirishaji umeme, miradi ya mafuta na usambazaji wa gesi asilia na miradi ya usambazaji umeme vijijini. Katika mwaka 2020/21 Wizara itaendelea kutoa taarifa mbalimbali katika maeneo muhimu ya miradi mikubwa inayotekelezwa chini ya Wizara. AJIRA NA MAENDELEO YA RASILIMALIWATU 156. Mheshimiwa Spika, Wizara imeendelea kusimamia maendeleo ya Watumishi wake pamoja na kutekeleza vema Muundo wake ulioidhinishwa mwaka 2018 kwa kujaza jumla ya nafasi 7 za Uongozi zilizokuwa wazi. Katika mwaka 2020/21 Wizara inatarajia kuwapandisha vyeo Watumishi 67, kuajiri Watumishi 14 na kujaza nafasi 3 za uteuzi. Vilevile, jumla ya watumishi 58 wamepangwa kuajiriwa katika Taasisi zilizo chini ya Wizara kama ifuatavyo: TPDC (25), REA (10), PURA (8) na PBPA (15). 81 157. Mheshimiwa Spika, kwa kutambua umuhimu wa kuwawezesha na kuwajengea uwezo Watanzania katika masuala mbalimbali ya mafuta na gesi asilia, Wizara imeendelea kushirikiana na Washirika wa Maendeleo kwa kuwapatia ufadhili wa masomo Watanzania katika Shahada ya Kwanza, Uzamili na Uzamivu ili kuhakikisha kuwa nchi inakuwa na wataalamu wa kutosha katika Sekta ya Mafuta na Gesi Asilia. Vilevile, Wizara imeendelea kuwajengea uwezo wataalam kupitia Mpango wa Uendelezaji wa Rasilimaliwatu wa Wizara. Katika mwaka 2019/20, Watanzania 17 walipatiwa fursa ya ufadhili wa masomo kutoka Serikali ya Jamhuri ya Watu wa China katika fani ya mafuta na gesi asilia. Wizara pia iliwajengea uwezo watumishi 9 na watumishi 104 katika mafunzo mbalimbali ya muda mrefu na muda mfupi mtawalia. 158. Mheshimiwa Spika, katika mwaka 2020/21, Watanzania 20 wanatarajiwa kwenda masomoni kupitia ufadhili wa Serikali ya Jamhuri ya Watu wa China katika fani ya mafuta na gesi asilia. Aidha, Wizara itawezesha ufadhili wa mafunzo ya muda mrefu kwa Watumishi 12 na mafunzo ya muda mfupi kwa Watumishi 63. 82 USHIRIKIANO WA KIKANDA NA KIMATAIFA 159. Mheshimiwa Spika, kwa niaba ya Serikali napenda kuwashukuru Washirika wa Maendeleo na nchi wahisani ambao wameendelea kutoa michango yao katika kufanikisha utekelezaji wa shughuli mbalimbali za Wizara. Napenda kutambua mchango wa: Benki ya Maendeleo ya Afrika (AfDB), Benki ya Dunia (WB), Benki ya Ushirikiano wa Kimataifa ya Japan (JBIC), United Bank for Africa (UBA); Economic Development Cooperation Fund (EDCF - Korea), Mfuko wa Uendelezaji Jotoardhi (Geothermal Risk Mitigation Facility - GRMF) pamoja na Taasisi na Mashirika ya: JICA (Japan), KfW (Germany), AFD (Ufaransa), Sida (Sweden), NORAD (Norway); Umoja wa Ulaya (EU), Benki ya Exim (China), Shirika la Maendeleo la Umoja wa Mataifa (UNDP), Shirika la Maendeleo la Canada (CIDA) na USAID (Marekani). 160. Mheshimiwa Spika, pia natoa shukrani kwa Serikali za Nchi za Burundi, Canada, China, Iceland, Japan, Kenya, Norway, Uingereza, Sweden, Marekani, Urusi, Afrika Kusini, Korea ya Kusini, Malawi, Misri, Msumbiji, Sweden, Rwanda, Ufaransa, Uganda na Zambia kwa ushirikiano wao katika kuendeleza Sekta ya Nishati. Vilevile, nishukuru Jumuiya ya Afrika Mashariki (EAC) na Jumuiya ya Maendeleo Kusini 83 mwa Afrika (SADC) kwa ushirikiano katika masuala ya kikanda yanayohusu Sekta hii. Kwa kipindi cha mwaka 2020/21, Serikali kupitia Wizara ya Nishati itaendelea kuimarisha ushirikiano na Washirika wa maendeleo na wadau wengine ili kuhakikisha kuwa Sekta ya Nishati inachangia katika kutimiza azma ya Serikali ya kufikia uchumi wa kati ifikapo mwaka 2025. HITIMISHO 161. Mheshimiwa Spika, kupitia Bajeti ya Mwaka 2020/21 Wizara inalenga kutekeleza dhamira ya Serikali ya kuhakikisha kuwa inazalisha umeme wa kutosha, wa uhakika, na wa gharama nafuu. Vilevile, bajeti imelenga kuimarisha shughuli za utafutaji na biashara ya mafuta na gesi asilia pamoja na kuwezesha wananchi kunufaika na rasilimali hizo. 162. Mheshimiwa Spika, katika mwaka 2020/21, Wizara ya Nishati inakadiria kutumia jumla ya Shilingi trilioni 2.197 ikilinganishwa na Shilingi trilioni 2.142 iliyotengwa kwa Mwaka 2019/20, sawa na ongezeko la asilimia 2.5. 163. Mheshimiwa Spika, naomba kutoa hoja kwamba Bunge lako Tukufu sasa liidhinishe 84 bajeti ya jumla ya Shilingi 2,196,836,774,000 kwa ajili ya matumizi ya Wizara ya Nishati na Taasisi zake. Mchanganuo wa fedha hizo ni kama ifuatavyo: (i) Shilingi 2,168,437,184,000 sawa na asilimia 98.7 kwa ajili ya Miradi ya Maendeleo. Kati ya fedha hizo za maendeleo, Shilingi 1,967,689,292,000 ni fedha za ndani na Shilingi 200,747,892,000 ni fedha za nje; na (ii) Shilingi 28,399,590,000 sawa na asilimia 1.3 kwa ajili ya Matumizi ya Kawaida. Kati ya fedha hizo Shilingi 15,025,821,000 kwa ajili ya Matumizi Mengineyo (OC) na Shilingi 13,373,769,000 kwa ajili ya mishahara (PE) ya watumishi wa Wizara na Taasisi zilizo chini yake. 164. Mheshimiwa Spika, kwa unyenyekevu mkubwa sana naomba tena nitoe shukrani zangu za dhati kwako na kwa Waheshimiwa Wabunge wote kwa kunisikiliza. Hotuba hii pia inapatikana katika Tovuti ya Wizara kwa anuani ya www.nishati.go.tz. Vilevile, Hotuba hii ina vielelezo mbalimbali ambavyo vimeambatishwa kwa ajili ya ufafanuzi wa masuala muhimu yanayohusu Sekta ya Nishati. 165. Mheshimiwa Spika, naomba kutoa hoja. 85 VIELELEZO VYA HOTUBA YA MWAKA 2020/21 KUHUSU SEKTA ZA NISHATI 1.0 UMEME NA NISHATI JADIDIFU Kielelezo Na. 1: Uwezo wa mitambo ya Kufua Umeme Nchini Mwezi Aprili, 2020 Na. Jina la Kituo Uwezo (MW) 1. Kidatu 204.00 2. Kihansi 180.00 3. Mtera 80.00 4. New Pangani Falls 68.00 5. Hale 21.00 6. Nyumba ya Mungu 8.00 7. Uwemba 0.84 8. Mwenga 4.00 9. Yovi 0.95 10. Matebmwe 0.59 11. Darakuta 0.32 12. Andoya 1.00 13. Tulila 5.00 Jumla Ndogo - Maji 573.70 14. Songas 189.00 15. Ubungo I 102.00 16. Tegeta 45.00 17. Ubungo II 129.00 18. Kinyerezi I 150.00 19. Kinyerezi II 248.22 20. Mtwara 22.00 21. Somanga 7.50 Jumla Ndogo - Gesi 892.72 22. Zuzu 7.40 23. Nyakato 63.00 24. Biharamulo 4.14 25. Songea 7.67 26. Namtumbo 0.34 27. Ludewa 1.27 28. Mbinga 2.00 86 Chanzo: TANESCO Kielelezo Na. 2: Njia za Kusafirisha Umeme na Vituo vya Kupoza Umeme Na. Njia za Usafirishaji Umeme Urefu (km) Juni, 2015 Desemba, 2019 1. Njia kuu za msongo wa 400 kV - 670 2. Njia kuu za msongo wa 220 kV 2,760.70 2,940.7 3. Njia kuu za msongo wa 132 kV 1,549.00 1,697.47 4. Njia kuu za msongo wa 66 kV 543.00 543 Jumla 4,852.70 5,851.17 Na. Njia za Usambazaji Umeme Urefu (km) Juni, 2015 Desemba, 2019 1. 33kV 15,165.77 38,096.52 2. 11kV 5,387.01 6,705.12 3. 0.4kV 40,822.98 86,199.37 Jumla 61,373.76 131,001.01 Chanzo: TANESCO 29. Madaba 0.48 Ngara 2.50 Jumla Ndogo - Mafuta 88.80 30. TAWNWAT 1.50 31. TPC 9.00 Jumla Ndogo - Biomass 10.50 Jumla Kuu 1,565.72 87 Kielelezo Na. 3: Orodha ya Miradi itakayofikisha MW 10,000 MWAKA JINA LA MRADI (MW) UWEZO WA UZALISHAJI (MW) MAHITAJI YA NCHI (MW) 2019 Existing 1,565.72 1,120 2020 Kinyerezi I Extension (185 MW) 1751 1,435 2021  Rusumo (27 MW)  Murongo/Kikagati (7 MW) 1,785 1,629 2022 JNHPP (2115 MW) 3,900 2,036 2023  Kakono (87 MW)  Solar IPP (150 MW) 4,137 2,329 2024  Ruhudji (358 MW)  Rumakali (222 MW)  Wind (200 MW) 4,917 2,677 2025  Mtwara Gas (300 MW)  Coal IPP (600 MW)  Ngozi (Jotoardhi) (60 MW) 5,577 3,053 2026  Maragalasi (45 MW)  Kikonge (300 MW) 6,222 3,439 2027 Somanga Fungu (330 MW) 6,552 2028  Mpanga (160 MW)  Kinyerezi III (600 MW)  Kinyerezi IV (330 MW) 7,642 3.850 2029  Masigira (118 MW)  Kiwira (400 MW) 8,160 4,323 2030  Ngaka (400 MW)  Natron (Jotoardhi) (100 MW) 8,660 4,878 2031  Somanga Fungu II (300 MW)  Songwe (180 MW)  Solar Dodoma (60 MW) 9,200 5,488 2032  Ikondo Mnyera (340 MW)  Mchuchuma (600 MW)  Kiejo (Jotoardhi) (60 MW) 10,200 6,177 JUMLA 10,200 6,177 Chanzo: Wizara ya Nishati, 2020 88 Kielelezo Na. 4 : Wilaya na Halmashauri ambazo Vijiji vyake vyote vimefikiwa na Umeme hadi mwezi Machi, 2020 NA. MKOA WILAYA/HALMASHAURI 1. Iringa Iringa Vijijini 2. Iringa Mafinga (M) 3. Mbeya Busokela 4. Mbeya Chunya 5. Mara Musoma Vijijini 6. Mara Butiama 7. Mara Bunda 8. Pwani Bagamoyo 9. Pwani Rufiji 10. Pwani Mafia 11. Kilimanjaro Mwanga 12. Kilimanjaro Rombo 13. Kilimanjaro Moshi 14. Kilimanjaro Siha 15. Kilimanjaro Hai 16. Kilimanjaro Same 17. Dodoma Dodoma (M) 18. Dodoma Kongwa 19. Dodoma Bahi 20. Kagera Misenyi 21. Kagera Karagwe 22. Geita Chato 23. Mtwara Masasi 24. Mtwara Tandahimba 25. Tanga Pangani 26. Mwanza Misungwi 27. Mwanza Sengerema 28. Mwanza Buchosa 29. Shinyanga Shinyanga (M) 30. Shinyanga Ushetu 31. Kigoma Buhigwe 32. Morogoro Kilombero 33. Ruvuma Madaba 34. Arusha Arusha 35. Arusha Meru 36. Katavi Mlele 89 2.0 MAFUTA NA GESI ASILIA Kielelezo Na. 5: Idadi ya Vituo vya Mafuta Nchini tangu Aprili, 2019 hadi 30 Machi, 2020 Mkoa Jumla ya Vituo vya Mafuta Tarehe 30 Aprili 2019 Jumla Ya Vituo Vya Mafuta Hadi Tarehe 31 Machi 2020 Ongezeko/ Pungufu Arusha 98 105 7 Coast 104 102 -2 Dar es Salaam 220 237 17 Dodoma 64 79 15 Geita 60 61 1 Iringa 35 37 2 Kagera 65 75 10 Katavi 11 13 2 Kigoma 39 46 7 Kilimanjaro 92 98 6 Lindi 25 36 11 Manyara 50 51 1 Mara 56 56 0 Mbeya 64 73 9 Morogoro 71 80 9 Mtwara 36 43 7 Mwanza 89 95 6 Njombe 32 37 5 Rukwa 18 18 0 Ruvuma 37 38 1 Shinyanga 59 64 5 Simiyu 28 29 1 Singida 22 31 9 Songwe 29 33 4 Tabora 31 40 9 Tanga 65 69 4 Jumla ya Vituo 1,500 1,646 146 Chanzo: EWURA 90 Kielelezo Na. 6: KIASI CHA GESI ASILIA KILICHOTUMIKA KATIKA STANDARD CUBIC FEET (SCF) Mwaka Uzalishaji Umeme Viwandani Taasisi Majumbani Magari 2015 28,970,831,027 2,896,763,103 11,279,413 505,755 111,944 2016 40,801,064,876 3,251,131,575 9,694,726 582,685 172,106 2017 41,939,359,983 2,843,910,549 10,102,609 605,446 519,717 2018 49,197,581,728 4,741,850,802 11,460,809 653,293 1,934,665 2019 55,492,033,578 4,766,429,347 11,981,176 689,726 11,124,014 JUMLA 216,400,871,193 18,500,085,377 54,518,733 3,036,905 13,862,446 Chanzo: TPDC 91 Chanzo: TPDC 92 Kielelezo Na. 7: KIASI CHA GESI ASILIA KILICHOTUMIKA KATIKA STANDARD CUBIC FEET (SCF) Mwaka Uzalishaji Umeme Viwandani Taasisi Majumbani Magari 2015 28,970,831,027 2,896,763,103 11,279,413 505,755 111,944 2016 40,801,064,876 3,251,131,575 9,694,726 582,685 172,106 2017 41,939,359,983 2,843,910,549 10,102,609 605,446 519,717 2018 49,197,581,728 4,741,850,802 11,460,809 653,293 1,934,665 2019 55,492,033,578 4,766,429,347 11,981,176 689,726 11,124,014 Chanzo: TPDC 93 Kielelezo Na. 8: MABOMBA YA KUSAMBAZA GESI ASILIA NCHINI Mkoa Jina Umbali Mtwara 1 Dangote awamu 1 2.70 km 2 Dangote awamu 2 0.10 km 3 Majumbani awamu 1 16.60 km Jumla 19.40 km Pwani 1 GoodWill 1.65 km 2 Lodhia 3.70 km 3 Knauf 0.20 km Jumla 5.55 km Dar es Salaam 1 Ubungo - Mikocheni 7.20 km 2 NNGI - Ubungo Mikocheni 1.44 km 3 Mitambo ya kuzalisha umeme 6.50 km 4 Coca Cola 0.10 km 5 Majumbani UDSM 5.02 km 6 Majumbani - Mikocheni 4.30 km 7 Viwandani 53.00 km Jumla 77.56 km Jumla Kuu 102.51 km Chanzo: TPDC 94 Kielelezo Na. 9: FEDHA ZA KIGENI ZILIZOOKOLEWA KATIKA UCHUMI KWA KUTUMIA GESI ASILIA BADALA YA MAFUTA YANAYOAGIZWA NJE YA NCHI Na SEKTA Desemba 2015 Desemba 2019 USD USD 1 Majumbani, Taasisi na Magari  314,636  477,166 2 Viwandani  712,765,150  1,503,840,452 3 Uzalishaji Umeme  7,288,934,771  12,513,118,320 Jumla  8,002,014,557  14,017,435,938 Chanzo: TPDC Kielelezo Na. 10: ORODHA YA VIWANDA VILIVYOUNGANISHWA NA MIUNDOMBINU YA GESI ASILIA NA. ORODHA YA VIWANDA Aluminium Africa-ALAF A-One Products & Bottlers Ltd Azam Bakeries Co. Ltd. 1. Bautech Company Limited -1 2. Bora Industries Limited 3. Dar Brew East Coast Oils & Fats Ltd. 4. Gaia Eco Solutions (Yuasa) 5. Iron & Steels 6. Kamal Steel Ltd 7. Kioo Ltd (Kioo Generator, Kioo Furnace 1 & Kioo Furnace 2) 8. MM Integrated Steel Mills (MMI 1) 9. MM Integrated Steel Mills (MMI 2) 10. MM Integrated Steel Mills (MMI 3) 11. Murzah 1 12. Murzah 2 13. Murzah 3 14. Murzah 4 15. Namera Group of Industries Ltd. 95 NA. ORODHA YA VIWANDA 16. Nampak Industries 17. Nida Textile Mills Tanzania Ltd. 18. OK Plastic Limited 19. Royal Soap & Detergent Industries 20. Said Salim Bakhresa & Company Ltd. 21. SBC (T) Limited (PEPSI) 22. Serengeti Breweries Limited 23. SILAFRICA TANZANIA LTD/Simba plastics Company 24. Soap and Allied Industries Limited 25. Steel Masters Ltd 26. Tanpack Tissues Limited 27. Tanzania Breweries Ltd & Dar Brew 28. Tanzania Cigarette Company Ltd (TCC) 29. Tanzania Cuttleries Manufactures Limited 30. Tanzania-China Textile 31. Tanzania Portland cement Company (TPCC) 32. TCFTC (Urafiki Textiles) 33. VOT Tanzania Ltd 34. Yuasa batteries/GAIA ECO Solutions 35. Simba steel/ Lakhani 36. Karibu Textile 37. Edible Oil 38. Bautech Company Limited -2 39. Goodwill ceramic 40. Goodwill Packaging Factory 41. Dangote Industries Tanzania Limited 42. Coca-Cola Kwanza Limited 43. Lodhia Steel 44. Knauf Gypsum Chanzo: TPDC 96 Kielelezo Na. 11: Kiasi cha Gesi itokanayo na Petroli (LPG) iliyoagizwa Kuanzia Januari 2019 hadi Desemba 2019 MWEZI Kiasi cha LGP Kilichoagizwa (Tani) Januari 2019 13,850 Februari 2019 11,868 Machi 2019 5,092 Aprili 2019 14,008 Mei 2019 15,395 Juni 2019 8,874 Julai 2019 20,088 Agosti 2019 16,988 Septemba 2019 17,067 Oktoba 2019 21,274 Novemba 2019 8,978 Desemba 2019 12,954 Kiasi Kilichoagizwa 2019 166,436 Kiasi Kilichoagizwa 2018 142,940 Asilimia ya Mabadiliko 16% Chanzo: EWURA 97 Kielelezo Na. 12: Mwenendo wa Bei za Mafuta katika Soko la Dunia na hapa nchini 2015 -2019 Mwaka Wastani wa Bei ya Mafuta Katika Soko la Dunia Wastani wa Bei ya Mafuta hapa nchini Petroli (Tsh/Lita) Dizeli (Tsh/Lita) Mafuta ya Taa/Ndege (Tsh/Lita) Petroli (Tsh/Lita) Dizeli (Tsh/Lita) Mafuta ya Taa (Tsh/Lita) Mafuta ya Ndege (Tsh/Lita) 2015 832 795 792 1,973 1,808 1,739 1,064 2016 745 692 704 1,845 1,673 1,644 969 2017 893 906 887 2,004 1,873 1,832 1,117 2018 1,110 1,183 1,159 2,318 2,229 2,188 1,473 2019 1,013 1,103 1,075 2,200 2,159 2,114 1,399 Chanzo: PBPA na EWURA 98 Kielelezo Na. 13: Mwenendo wa Uagizaji wa Mafuta toka 2015 hadi sasa Desemba 2019 Mwaka Mafuta yaliyoagizwa kwa Matumizi ya Ndani Mafuta yaliyoagizwa kwa Matumizi ya Nje JUMLA 2015 3,338,097,164 1,825,467,870 5,163,565,034 2016 3,302,298,898 2,185,151,066 5,487,449,964 2017 3,193,252,759 2,168,192,874 5,361,445,632 2018 3,264,785,479 2,440,025,165 5,704,810,644 2019 3,537,891,891 2,615,679,703 6,153,571,595 Chanzo: PBPA na EWURA 99 Kielelezo Na.14: Mafuta yaliyoagizwa nchini kwa kipindi cha kuanzia Januari 2019 mpaka Desemba 2019 kwa matumizi ya ndani (katika Lita) MWEZI DIZELI PETROLI MAFUTA YA TAA MAFUTA YA NDEGE MAFUTA MAZITO JUMLA Januari 2019 107,747,828 164,422,297 3,803,282 11,771,020 287,744,426 Februari 2019 228,055,234 92,909,535 1,752,820 13,857,846 2,009,201 338,584,636 Machi 2019 135,843,451 81,199,751 - - 4,576,169 221,619,371 Aprili 2019 158,197,975 75,736,794 1,346,832 12,805,373 248,086,974 Mei 2019 142,273,191 79,844,652 3,654,979 23,054,946 248,827,768 Juni 2019 154,402,230 97,255,019 2,635,703 14,491,367 268,784,320 Julai 2019 156,915,925 98,840,307 6,872,312 19,357,559 9,046,851 291,032,955 Agosti 2019 167,784,459 98,129,488 1,905,888 18,971,736 286,791,570 Septemba 2019 151,994,286 84,436,914 1,423,603 20,942,981 2,590,494 261,388,278 Oktoba 2019 186,090,508 127,072,547 1,832,803 23,005,874 338,001,732 Novemba 2019 205,912,788 139,336,380 3,345,270 23,749,707 372,344,145 Desemba 2019 157,632,234 88,370,932 246,003,166 Jumlisha: Mafuta yaliyobadilishwa matumizi (Localized) 68,183,526 51,747,956 6,924,033 211,700 1,615,335 128,682,550 Jumla mwaka 2019 2,021,033,634 1,279,302,572 35,497,526 182,220,109 19,838,051 3,537,891,891 Jumla mwaka 2018 1,801,701,249 1,194,245,131 27,279,769 220,994,910 20,564,420 3,264,785,479 Asilimia ya Mabadiliko 12.2% 7.1% 30.1% -17.5% -3.5% 8.4% Chanzo: EWURA 100 Kielelezo Na. 15: Mafuta yaliyoagizwa nchini kwa kipindi cha kuanzia Junuari 2019 mpaka Desemba 2019 kwa ajili ya kwenda nchi jirani (Transit) (katika Lita) MWEZI DIZELI PETROLI MAFUTA YA NDEGE / TAA MAFUTA MAZITO JUMLA Januari 2019 90,930,094 109,509,074 14,657,666 - 215,096,834 Februari 2019 205,448,686 92,955,998 15,290,204 6,830,287 320,525,175 Machi 2019 142,473,616 83,098,431 - - 225,572,047 Aprili 2019 122,028,524 66,013,729 18,731,342 - 206,773,595 Mei 2019 140,815,098 54,227,574 26,361,930 - 221,404,602 Juni 2019 91,986,620 66,205,093 9,553,177 - 167,744,890 Julai 2019 105,487,114 63,041,340 11,005,880 1,030,754 180,565,088 Agosti 2019 122,609,760 79,948,342 12,066,008 - 214,624,110 Septemba 2019 127,332,458 70,482,203 14,737,061 - 212,551,722 Oktoba 2019 181,925,996 89,546,564 18,086,301 - 289,558,861 Novemba 2019 154,278,440 89,992,812 15,268,937 - 259,540,189 Desemba 2019 159,888,697 68,901,108 228,789,805 Kutoa - Mafuta yaliyobadilishwa matumizi (Localized) 68,183,526 51,747,956 7,135,732 - 127,067,215 Jumla mwaka 2019 1,577,021,578 882,174,312 148,622,773 7,861,041 2,615,679,703 Jumla mwaka 2018 1,446,066,928 795,475,532 191,128,498 7,354,206 2,440,025,165 Asilimia ya Mabadiliko 9.1% 10.9% -22.2% 6.9% 7.2% Chanzo: EWURA 101 Kielelezo Na. 16: Mwenendo wa uagizaji wa mafuta kwa ajili ya matumizi ya ndani na nje kwa kipindi cha kuanzia Januari 2019 mpaka Desemba 2019 Mafuta yaliyoagizwa kwa Matumizi ya Ndani Mafuta yaliyoagizwa kwa Matumizi ya Nje JUMLA 2018 3,264,785,479 2,440,025,165 5,704,810,644 2019 3,537,891,891 2,615,679,703 6,153,571,595 Asilimia ya Mabadiliko 8.4% 7.2% 7.9% Matumizi ya Ndani dhidi ya Matumizi ya Nje mwaka 2018 57.2% 42.8% 100% Matumizi ya Ndani dhidi ya Matumizi ya Nje mwaka 2019 57.5% 42.5% 100% Chanzo: EWURA 102 Mchoro Na. 1: Mwenendo wa kiasi cha mafuta yaliyoingizwa nchini kwa ajili ya matumizi ya ndani na yaliyokwenda nchi jirani kwa kipindi kinachoanzia Januari 2019 mpaka Desemba 2019 Mchoro Na. 2: Mwenendo wa Uagizaji wa Mafuta toka 2015 hadi sasa Desemba 2019 Chanzo: PBPA na EWURA 103 Mchoro Na. 3: MAFUTA YALIYOINGIZWA NCHINI MWAKA 2019 KWA MATUMIZI YA NDANI YA NCHI Chanzo: PBPA 104 Mchoro Na. 4: MAFUTA YALIYOINGIZWA NCHINI MWAKA 2019 KWENDA NCHI JIRANI Chanzo: PBPA