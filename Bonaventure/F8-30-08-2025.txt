Page 1 of 38  Page 2 of 38  Page 3 of 38  Page 4 of 38  HOTUBA YA WAZIRI WA MAENDELEO YA JAMII,  JINSIA, WANAWAKE NA MAKUNDI MAALUM,  MHE. DKT. DOROTHY GWAJIMA (MB), KUHUSU  MAKADIRIO YA MAPATO NA MATUMIZI YA  FEDHA KWA MWAKA 2025/26.  A.  UTANGULIZI    1. Mheshimiwa Spika, kufuatia taarifa iliyowasilishwa  na Mwenyekiti wa Kamati ya Kudumu ya Bunge ya  Ustawi na Maendeleo ya Jamii ndani ya Bunge lako  Tukufu, ambayo imechambua Bajeti ya Wizara ya  Maendeleo ya Jamii, Jinsia, Wanawake na Makundi  Maalum, ninaomba kutoa hoja kwamba sasa Bunge  lako likubali kupokea na kujadili Taarifa ya Utekelezaji  wa Mpango na Bajeti ya Wizara ya Maendeleo ya  Jamii, Jinsia, Wanawake na Makundi Maalum (Fungu  53) kwa mwaka 2024/25 na Vipaumbele vya Wizara  kwa mwaka 2025/26. Aidha, ninaliomba Bunge lako  Tukufu likubali kupitisha Makadirio ya Mapato na  Matumizi ya Kawaida pamoja na Miradi ya Maendeleo  ya Wizara kwa mwaka 2025/26.  2. Mheshimiwa Spika, awali ya yote napenda  kumshukuru Mwenyezi Mungu kwa kunijalia afya  njema na kuniwezesha kusimama mbele ya Bunge  lako Tukufu leo ili kuwasilisha hotuba yangu. Pia,  nitumie fursa hii kumshukuru sana Mheshimiwa Dkt.  Page 5 of 38  Samia Suluhu Hassan, Rais wa Jamhuri ya  Muungano wa Tanzania, kuendelea kutuongoza  vyema kwa mafanikio makubwa katika nyanja  mbalimbali kwa kipindi hiki cha miaka minne (4) ya  uongozi wake. Kipekee niendelee kumshukuru  Mheshimiwa Rais kwa kuendelea kuniamini kuiongoza  Wizara hii. Natambua kuwa Mheshimiwa Rais ana  matarajio makubwa ya kuona hali ya usawa wa kijinsia  hapa nchini inaimarika na utoaji wa huduma za ustawi  wa jamii, maendeleo ya jamii na uwezeshwaji kiuchumi  kwa makundi maalum unafanyika kwa kasi kubwa na  ufanisi. Ninaahidi kwamba Wizara itaendelea kutimiza  majukumu yake kwa weledi mkubwa ili kuhakikisha  kwamba matarajio yake yanafikiwa kikamilifu.   3. Mheshimiwa Spika, napenda kumpongeza  Mheshimiwa Dkt. Samia Suluhu Hassan kwa  kuteuliwa kuwa Mgombea wa nafasi ya Urais kupitia  Chama cha Mapinduzi katika Uchaguzi Mkuu  unaotarajiwa  kufanyika  Oktoba, 2025. Aidha,  ninapenda pia kumpongeza Mheshimiwa Balozi Dkt.  Emmanuel John Nchimbi, kwa kuteuliwa kuwa  Mgombea Mwenza wa Mgombea wa Kiti cha Urais  kupitia  Chama cha Mapinduzi. Tunawaombea  mafanikio makubwa katika Uchaguzi Mkuu mwaka  huu.  4. Mheshimiwa Spika, pia, ninapenda kumpongeza  na kumshukuru Mheshimiwa Dkt. Philip Isdor  Page 6 of 38  Mpango, Makamu wa Rais wa Jamhuri ya Muungano  wa Tanzania ambaye ni Mwenyekiti wa Kamati ya  Baraza la Mawaziri ya Maendeleo ya Jamii kwa  kuendelea kuwa mstari wa mbele katika jitihada za  kuboresha huduma za maendeleo na ustawi wa jamii,  kuhimiza usawa wa kijinsia, kutambua na kuratibu  makundi  maalum wakiwemo wafanyabiashara  ndogondogo, uwezeshaji wanawake kiuchumi pamoja  na kuzingatia haki za wazee, wanawake, wanaume na  watoto katika jamii. Hivyo, Wizara yangu itaendelea  kutekeleza kikamilifu maelekezo anayoyatoa.   5. Mheshimiwa Spika, nitumie fursa hii kumshukuru  Mheshimiwa Kassim Majaliwa Majaliwa (Mb.),  Waziri Mkuu wa Jamhuri ya Muungano wa Tanzania  na Mheshimiwa Dkt. Doto Mashaka Biteko (Mb.),  Naibu Waziri Mkuu wa Jamhuri ya Muungano wa  Tanzania na Waziri wa Nishati kwa uongozi wao mahiri  uliowezesha kuleta tija na ufanisi katika utendaji na  kuimarisha huduma zinazotolewa katika Sekta ya  Maendeleo na Ustawi wa Jamii. Aidha, ninampongeza  Mheshimiwa Waziri Mkuu kwa hotuba yake  aliyoiwasilisha kwenye Bunge lako Tukufu tarehe 09  Aprili, 2025 ambayo imetoa mwelekeo wa majukumu  yatakayotekelezwa na Serikali katika mwaka 2025/26.   6. Mheshimiwa Spika, ninapenda kukupongeza  wewe binafsi, Spika wa Bunge la Jamhuri ya  Muungano wa Tanzania na Rais wa Umoja wa  Page 7 of 38  Mabunge Duniani kwa uongozi wako wenye weledi na  uliotukuka katika kuliongoza Bunge la Jamhuri ya  Muungano wa Tanzania. Aidha, ninampongeza  Mheshimiwa Mussa Azzan Zungu (Mb.), Naibu Spika  wa Bunge la Jamhuri ya Muungano wa Tanzania kwa  uchapakazi wake mahiri.   7. Mheshimiwa Spika, vilevile, ninawapongeza  Wenyeviti wa Bunge, Mheshimiwa Dkt. Joseph Kizito  Mhagama (Mb.), Mheshimiwa Deodatus Philip  Mwanyika (Mb.), na Mheshimiwa Najma Murtaza Giga  (Mb.) kwa umakini wao katika kusaidia kuongoza Vikao  vya Bunge  8. Mheshimiwa Spika, kipekee ninamshukuru na  kumpongeza Mheshimiwa Mwanaidi Ali Khamis  (Mb.), Naibu Waziri wa Maendeleo ya Jamii, Jinsia,  Wanawake na Makundi Maalum kwa ushirikiano  mkubwa anaonipa katika kutekeleza majukumu yangu  ya kila siku.  9. Mheshimiwa  Spika,  kipekee  ninapenda  kuwashukuru Wajumbe wa Kamati ya Kudumu ya  Bunge ya Ustawi na Maendeleo ya Jamii, chini ya  Mwenyekiti Mheshimiwa Fatma Hassan Toufiq  (Mb.) na Makamu wake, Mheshimiwa Riziki Said  Lulida (Mb.) kwa ushauri na maelekezo waliyoyatoa  wakati wa maandalizi ya Bajeti hii. Vilevile,  ninawashukuru Waheshimiwa Wabunge wote kwa  Page 8 of 38  ushirikiano mzuri wanaotupatia wenye lengo la  kuboresha huduma za maendeleo na ustawi wa jamii.   10. Mheshimiwa Spika, ninapenda kuwashukuru  Mawaziri wenzangu kwa ushirikiano wanaonipatia  ambao unaiwezesha Wizara yangu kuendelea  kuimarisha na kuboresha utoaji wa huduma za ustawi  wa jamii na maendeleo ya jamii.   11. Mheshimiwa Spika, nitumie nafasi hii,  kumshukuru Mheshimiwa Angellah Kairuki (Mb.)  ambaye ni Mwenyekiti wa Kamati ya Ushauri ya  Utekelezaji wa Ahadi za nchi katika Jukwaa la Kizazi  Chenye Usawa. Chini ya uenyekiti wake, Kamati  imeweza kusimamia utekelezaji wa Programu ya Kizazi  Chenye Usawa.  12.  Mheshimiwa Spika, napenda kuchukua  nafasi hii kumpongeza kwa dhati Profesa Mohammed  Yakoub Janabi kwa kuchaguliwa kuwa Mkurugenzi wa  Shirika la Afya Duniani (WHO) Kanda ya Afrika.  Kuchaguliwa kwake ni ushahidi wa heshima kubwa  sana kwa nchi yetu na kuonesha kutambulika kwa  michango ya wataalam wetu katika kuimarisha Sekta  ya Afya Barani Afrika na Dunia kwa ujumla.  13.  Mheshimiwa Spika, tarehe 27 Novemba,  2024 Taifa letu lilimpoteza Mheshimiwa Dkt. Faustine  Engelbert Ndugulile (Mb.), aliyekuwa Mkurugenzi  Mteule wa Shirika la Afya Duniani (WHO) Kanda ya  Page 9 of 38  Afrika na Mbunge wa Jimbo la Kigamboni. Aidha,  tarehe 07 Mei, 2025 Taifa lilipata msiba mwingine mzito  kwa kumpoteza Mheshimiwa David Cleopa Msuya  aliyekuwa Makamu wa Kwanza wa Rais na Waziri  Mkuu Mstaafu. Kwa masikitiko makubwa naungana na  Wabunge wenzangu kutoa pole kwa Mheshimiwa Dkt.  Samia Suluhu Hassan, Rais wa Jamhuri ya  Muungano wa Tanzania, familia za marehemu, ndugu,  jamaa, marafiki na watanzania wote kwa ujumla kwa  kuondokewa na viongozi hawa. Tunaomba Mwenyezi  Mungu azilaze roho za marehemu mahali pema peponi,  Amina.  14.  Mheshimiwa Spika, baada ya kutoa  maelezo ya awali, ninapenda sasa kutoa maelezo  kuhusu utekelezaji wa Mpango na Bajeti ya Wizara  kwa mwaka 2024/25, Mpango na Makadirio ya Mapato  na Matumizi pamoja na Maombi ya Fedha kwa ajili ya  kutekeleza Vipaumbele vya Wizara kwa Mwaka  2025/26.   B.  MAPITIO YA UTEKELEZAJI WA MPANGO NA  BAJETI YA WIZARA KWA MWAKA 2024/25.  15-  Mheshimiwa Spika, Wizara imeendelea  kutekeleza majukumu yake kwa kuzingatia Sera,  Sheria Mipango, Mikataba na Makubaliano ya  Page 10 of 38  Kimataifa na Kitaifa yenye lengo la kuimarisha utoaji  wa Huduma za Maendeleo na Ustawi wa Jamii nchini.   16- Mheshimiwa Spika, katika kuboresha utoaji wa  huduma za ustawi na maendeleo ya jamii mwaka  2024/25, Wizara ilipanga kutekeleza Vipaumbele  vifuatavyo:  i)  ii)  iii)  iv)  v)  vi)  Kukuza ari ya jamii kushiriki katika kupanga na  kutekeleza miradi ya maendeleo iliyoibuliwa  Ngazi ya Msingi;  Kuratibu afua za kukuza usawa wa kijinsia na  kutokomeza vitendo vya ukatili, uwezeshaji  wanawake kiuchumi, upatikanaji wa haki, ulinzi  na malezi chanya ya watoto;  Kuratibu na kuimarisha utoaji wa huduma za  msingi za ustawi wa jamii;  Kutambua, kuratibu na kuendeleza Makundi  Maalum  wakiwemo  Ndogondogo;  Wafanyabiashara  Kuboresha mazingira ya kufundishia na  kujifunzia katika Taasisi na Vyuo vya Ustawi na  Maendeleo ya Jamii; na     Kuimarisha ushiriki na mchango wa Mashirika  Yasiyo ya Kiserikali katika Maendeleo ya Taifa.  Page 11 of 38  Kuhusu Mapato na Matumizi ya Fedha za Wizara  (Fungu 53)  17- Mheshimiwa Spika, katika mwaka 2024/25,  Wizara ilipanga kukusanya kiasi cha Shilingi za  Kitanzania 7,040,129,000 kwa mchanganuo kama  unavyoonekana kwenye jedwali na 1 kwenye  hotuba yangu. Hadi kufikia mwezi Machi 2025, Wizara  imefanikiwa  kukusanya  kiasi  cha  Shilingi  3,523,597,415 sawa na asilimia 50 ya makadirio ya  mapato.  18- Mheshimiwa Spika, katika mwaka 2024/25,  Wizara  iliidhinishiwa  na  Bunge  Shilingi  67,905,259,000.00. Kati ya fedha hizo, Shilingi  47,487,079,000.00 ni bajeti ya Matumizi ya Kawaida  na Shilingi 20,418,180,000.00 ni kwa ajili ya Miradi ya  Maendeleo. Kati ya fedha za Matumizi ya Kawaida,  Shilingi 25,836,653,000.00 ni fedha za Matumizi  Mengineyo na Shilingi 21,650,426,000.00 ni  Mishahara. Aidha, kati ya fedha za maendeleo kiasi  cha Shilingi 18,025,673,000.00 ni fedha za ndani na  Shilingi 2,392,507,000.00 ni fedha za nje.   19- Mheshimiwa Spika, hadi kufikia mwezi Aprili  2025,  Wizara imepokea jumla ya Shilingi  35,206,488,106.00 kwa ajili ya Matumizi ya Kawaida  sawa na asilimia 74.1. Kati ya Fedha zilizopokelewa,  Shilingi 18,891,954,036.00 ni Matumizi Mengineyo na  Shilingi 16,314,534,070.00 ni Mishahara. Pia, Wizara  Page 12 of 38  imepokea  Fedha  za  Maendeleo  Shilingi  12,525,746,891.00 sawa na asilimia 61.4. ambapo,  Shilingi 11,840,673,000 ni Fedha za Ndani na  Shilingi 685,073,891 ni Fedha za Nje kama  ilivyooneshwa katika Jedwali Na. 2.  C. UTEKELEZAJI WA MAJUKUMU YA WIZARA  (FUNGU 53)   20- Mheshimiwa Spika, katika kutekeleza Vipaumbele  vya Bajeti kwa Mwaka 2024/25, Wizara kwa kushirikiana  na  Taasisi zake pamoja na Wadau mbalimbali  imetekeleza yafuatayo: -  ENEO LA 1:  MAENDELEO YA JAMII.  21- Mheshimiwa Spika, Sekta ya Maendeleo ya Jamii ni  mtambuka na  ina jukumu kubwa la kufanya mageuzi ya  kifikra na mitazamo ya jamii na kuifanya jamii kuwa  kitovu cha maendeleo. Sekta hiyo inawajibika katika  kuhamasisha na kuamsha ari ya wananchi kushiriki  kikamilifu katika kujiletea maendeleo yao wenyewe na  jamii kwa ujumla. Sekta hii ni kitovu muhimu katika  ushirikishwaji wa jamii na wadau na kwa msingi huo,  ina  mchango wa kipekee  katika mafanikio ya  sekta  mbalimbali.   Page 13 of 38  22- Mheshimiwa Spika, Wizara imeendelea kuratibu  utekelezaji wa Mpango wa Taifa wa Kuhamasisha na  Kusimamia Maendeleo katika Ngazi ya Msingi (2022/23 –  2025/26) ambao unalenga kuwawezesha wananchi kuwa  kitovu cha maendeleo na kuchochea mageuzi ya kifikra,  mtazamo na kiutendaji kwa timu ya wataalam ngazi ya  msingi ili kuboresha utendaji na utoaji wa huduma kwa  wananchi.  23- Mheshimiwa Spika, Wizara kwa kushirikiana na  Ofisi ya Rais, Tawala za Mikoa na Mamlaka za Serikali  za Mitaa (OR-TAMISEMI) imeendelea kuamsha ari ya  jamii  kushiriki katika kutekeleza miradi mbalimbali ya  maendeleo kwenye Mikoa 26 ya Tanzania Bara kupitia  Maafisa Maendeleo ya Jamii ambapo, wamehamasisha  utekelezaji wa jumla ya miradi 31,802.  24- Mheshimiwa Spika, mila na desturi ni muhimu katika  maendeleo na ustawi wa jamii yoyote. Hata hivyo, jamii  yetu ni miongoni mwa jamii zinazokabiliwa na  changamoto ya kuongezeka kwa kasi ya mmomonyoko  wa maadili. Aidha, mila na desturi chanya zikitumika kwa  ufanisi, zina uwezo mkubwa wa kudhibiti mmomonyoko  wa maadili na kujenga taifa lenye maadili mema. Kwa  kuzingatia hilo, Wizara iliandaa Kitini cha Uwezeshaji wa  Majadiliano ya Mila na Desturi Ngazi ya Jamii cha Mwaka  2023.   Page 14 of 38  25- Mheshimiwa Spika, Matumizi ya kitini hicho ni hatua  ya utekelezaji wa Mwongozo wa Maadili na Utamaduni  wa Mtanzania wa Mwaka 2022.    26- Mheshimiwa Spika, Jumla ya  Wananchi 20,211  wameshiriki mijadala hiyo katika Mikoa ya Mwanza, Mara  na Tabora. Wizara itaendelea kushirikiana na Wizara  ya Habari, Utamaduni, Sanaa na Michezo pamoja na  Wizara zote za kisekta katika kuhimiza uzingatiaji wa  Mwongozo huo wa Maadili na Utamaduni wa Mtanzania  wa Mwaka 2022 pamoja na miongozo mingine ya  kisekta, hatua ambayo itaongeza kasi ya jamii kuziishi  mila na desturi chanya.   27- Mheshimiwa Spika,  Wizara ina jukumu la  kusimamia na kuratibu vyuo 8 vya Maendeleo ya Jamii  nchini vya Ruaha, Rungemba, Uyole, Mlale, Monduli,  Buhare na Vyuo vya Maendeleo ya Jamii Ufundi  Mabughai na Misungwi.  ENEO LA 2: URATIBU NA USIMAMIZI WA SHUGHULI  ZA  KIUCHUMI  NDOGONDOGO.  KWA  WAFANYABIASHARA  28- Mheshimiwa Spika, Wizara imeendelea  kuratibu na kusimamia mipango ya kuwezesha na  kuendeleza kiuchumi Makundi Maalum ya  Wafanyabiashara Ndogondogo. Makundi hayo ni  pamoja na wachuuzi wa bidhaa (Machinga);  Page 15 of 38  mama na baba lishe; waendesha bodaboda na  bajaji;  wasusi; washonaji wa nguo; na  wafanyabiashara ndogondogo wenye mauzo  ghafi yasiyozidi Shillingi Milioni 4 kwa mwaka.   29- Mheshimiwa Spika, Wizara imesajili kwenye  mfumo wa kidigitali wafanyabiashara ndogondogo  54,999 (Me 20,140 Ke 34,859) kwa kipindi cha  Julai, 2024 hadi tarehe 08 Mei, 2025 na kufanya  jumla  ya  wafanyabiashara  ndogondogo  waliosajiliwa kuwa 78,984 (Ke 50,283 Me  28,701). Kati ya hao, 28,287 sawa na asilimia 36  wamepatiwa  vitambulisho  vya  kidigitali  vinavyowawezesha kupata huduma za mikopo ya  Serikali yenye masharti nafuu inayotolewa kupitia  Benki ya NMB.   30- Mheshimiwa Spika, Wizara kwa kushirikiana  na OR - TAMISEMI imeendelea kuratibu na  kufuatilia maendeleo ya ujenzi wa Ofisi za  Wafanyabiashara Ndogondogo katika ngazi ya  Mikoa ambapo hadi kufikia Aprili 2025 mikoa 17  kati ya mikoa 26 imekamilisha ujenzi wa ofisi hizo  na taarifa zaidi iko aya ya 42. Uwepo wa Ofisi  hizo ni juhudi za Mheshimiwa Dkt. Samia  Suluhu Hassan, Rais wa Jamhuri ya Muungano  wa Tanzania katika kuwajengea mazingira mazuri  wafanyabiashara hao katika kuratibu shughuli zao  Page 16 of 38  kiuchumi ambapo  alitoa kiasi cha Shilingi  Milioni 10 kwa kila mkoa mwaka 2022.  ENEO LA 3: HAKI NA MAENDELEO YA MTOTO.  31- Mheshimiwa Spika, Wizara ina jukumu la kuratibu  na kusimamia utoaji wa haki za msingi kwa mtoto.   32- Mheshimiwa Spika, Wizara imeendelea  kuimarisha mifumo ya kisheria kwa kufanya marekebisho  ya Sheria Tatu ambazo ni Sheria ya Mtoto, Sura ya 13,  Sheria ya Makosa ya Kimtandao, Sura ya 443, na Sheria  ya Msaada wa Kisheria, Sura ya 21. Marekebisho hayo  yamelenga kuondoa upungufu unaojitokeza katika  utekelezaji wa masharti katika sheria husika ili  kuimarisha ulinzi na maslahi bora ya mtoto. Aidha, kupitia  marekebisho hayo, adhabu dhidi ya vitendo vya ukatili.  33- Mheshimiwa Spika, Wizara iliratibu mafunzo  kuhusu Sayansi ya Malezi, Makuzi na Maendeleo ya  Awali ya Mtoto kwa Maafisa 281 ambapo kati ya hao 215  walitoka Mikoa na Halmashauri zote za Tanzania Bara.  Lengo la mafunzo hayo lilikuwa ni kuimarisha uwezo  katika kusimamia na kuratibu Programu Jumuishi ya  Taifa ya Malezi, Makuzi na Maendeleo ya Awali ya Mtoto  (PJT-MMMAM 2021/22 - 2025/26). Aidha, Wizara imetoa  mafunzo ya MMMAM kwa Waandishi wa Habari 26  kutoka katika kila Mkoa ambao ni Vinara katika kutoa  Page 17 of 38  taarifa za MMMAM ili kuimarisha utoaji wa elimu ya  MMMAM katika jamii.   34- Mheshimiwa Spika, Wizara imeratibu na  kusimamia Kampeni ya Taifa ya Usalama wa Mtoto  Mtandaoni (Child Online Protection - COP) katika Mikoa  26 ya Tanzania Bara. Kampeni ilikuwa na lengo la  kuelimisha Wazazi au Walezi na Watoto wenyewe  kuhusu Usalama wa Mtoto anapokuwa anatumia  mitandao. Kampeni ya Usalama wa Mtoto Mtandaoni  iliambatana na Mafunzo ya Wawezeshaji 516 kutoka  ngazi za Mikoa yote 26 ya Tanzania Bara. Aidha, Wazazi  au Walezi 821,098 walifikiwa na kampeni hiyo; na  Wanafunzi 786,901 kutoka Shule za Msingi na Sekondari  walipata elimu ya usalama wakati wa kutumia mitandao.  Wizara imeunda Kamati ya Taifa ya Ushauri ya Usalama  wa Mtoto Mtandaoni kwa lengo la kutoa ushauri wa  kitaalam kuhusu afua sahihi za ulinzi na usalama wa  mtoto mtandaoni.  ENEO LA 4: HUDUMA ZA USTAWI WA JAMII.  35- Mheshimiwa Spika, Wizara imeendelea kuboresha  huduma za ustawi wa jamii kwa mtu binafsi, familia na  makundi mbalimbali katika jamii kwa lengo la kuzuia  matatizo na kutatua athari zinazotokana na changamoto  mbalimbali.   Page 18 of 38  36- Mheshimiwa Spika, Wizara ilifanya mapitio ya Sera  ya Taifa ya Wazee ya mwaka 2003 ili kuimarisha  upatikanaji wa huduma za matunzo, ulinzi, ushiriki wa  wazee kwenye vyombo vya maamuzi katika jamii na  taasisi mbalimbali. Sera hiyo iliidhinishwa na Baraza la  Mawaziri tarehe 7 Oktoba, 2024.  37- Mheshimiwa Spika, Wizara kwa kushirikiana na OR-  TAMISEMI na Wizara ya Afya ilifanya utambuzi wa  Wazee na Wasiojiweza 4,975,473 (Wanaume 2,293,263  na Wanawake 2,682,210) na kutoa huduma za kiustawi  katika Mikoa 26 kufikia Aprili 2025. Kati ya hao, Wazee  na Wasiojiweza 2,199,588 (Wanaume 1,010,076 na  Wanawake 1,189,512) wamepatiwa Vitambulisho kwa  ajili ya Msamaha wa Matibabu na Bima ya Afya kwa ajili  ya kugharamia matibabu.   38- Mheshimiwa Spika, katika kipindi cha Julai 2024  hadi Aprili 2025, jumla ya Watoto 10,782 (Me 6,108, Ke  4,674) wanaoishi na kufanya kazi mtaani waliokolewa  kutoka kwenye mazingira hatarishi ya mtaani. Kati ya  hao, Watoto 2,410 (Me 1,890, Ke 520) wameokolewa  kupitia Kampeni Maalum inayoeendelea kwenye mikoa  yote nchini iliyoanza rasmi tarehe 7 Aprili 2025 kuelekea  Siku ya Kimataifa ya Watoto Waishio na Kufanya Kazi  Mitaani iliyofanyika kwa mara ya kwanza Kitaifa Mkoani  Mtwara.   Page 19 of 38  39- Mheshimiwa Spika, Wizara imeshughulikia jumla ya  Migogoro ya Ndoa 97,234 hadi kufikia Aprili, 2025 kupitia  Kitengo cha Ustawi wa Jamii katika ngazi ya  Halmashauri hadi Taifa ambapo, kati ya mashauri hayo  mashauri 81,820 yalipatiwa ufumbuzi na mashauri  15,414 yalipelekwa mahakamani kwa hatua zaidi.   40- Mheshimiwa Spika, Wizara kwa kushirikiana na  Wizara za kisekta pamoja na wadau imeendelea kuratibu  huduma kwa manusura wa vitendo vya ukatili wa kijinsia  na ukatili dhidi ya watoto. Katika kipindi cha Julai 2024  hadi Aprili 2025 jumla ya Manusura 19,717 waliripotiwa  wakiwemo Watoto 7,278 (Me 1,373, Ke 5,905) na Watu  Wazima 12,439 (Me 4,472, Ke 7,967) ambao, wote  walipata huduma katika Madawati ya Jinsia na Watoto ya  Polisi nchini.  41- Mheshimiwa Spika; kufuatia jitihada mbalimbali  zinazofanywa na Serikali katika kupinga ukatili dhidi ya  Wanawake na Watoto, matokeo chanya yanaonekana  yakiwemo kupungua kwa vitendo vya ubakaji kutoka  matukio 8,185 mwaka 2023 hadi matukio 7,670 mwaka  2024 ikiwa ni sawa na kupungua kwa asilimia 6.3.  Matukio ya Ulawiti nayo yamepungua kutoka 2,382  mwaka 2023 hadi 1,930 mwaka 2024 sawa na kupungua  kwa asilimia 19.   Page 20 of 38  ENEO LA 5: MAENDELEO YA JINSIA NA  UWEZESHAJI WANAWAKE.  42- Mheshimiwa Spika, Wizara katika kutekeleza  Ajenda ya Usawa wa Kijinsia na Uwezeshaji Wanawake  Kiuchumi inaratibu na kutekeleza programu na afua  mbalimbali zenye lengo la kukuza usawa na kuimarisha  wanawake na wasichana kushiriki katika nyanja zote za  maendeleo.   43- Mheshimiwa Spika katika kuhakikisha kuwa,  sekta ya umma na binafsi zinajumuisha na kuzingatia  Masuala ya Jinsia kwenye Sera, Mipango na Bajeti,  Wizara kwa kushirikiana na Ofisi ya Taifa ya Ukaguzi  imewajengea uwezo viongozi na watendaji wa ofisi hiyo  kuhusu ujumuishaji wa masuala ya jinsia katika Ukaguzi  wa Hesabu za Serikali ili, kuwa na taarifa ya kina ya  Sekta zinavyozingatia na kutekeleza masuala ya jinsia  nchini.  44- Mheshimiwa Spika, Katika jitihada za kukuza haki  na usawa wa kiuchumi, Serikali inaendelea kutekeleza  Programu ya Kitaifa ya Tanzania ya Kizazi Chenye  Usawa 2021/2022 – 2025/2026 ambayo, inatekelezwa na  wadau mbalimbali.  Page 21 of 38  45- Mheshimiwa Spika, kwa Mara ya Kwanza  Nchini, kuelekea Maadhimisho ya Kitaifa ya Siku ya  Wanawake Duniani yaliyofanyika kuanzia tarehe 01 - 08  Machi, 2025, Wizara iliratibu Makongamano ya Kitaifa  katika Kanda Saba (7) yaliyofunguliwa na Viongozi wa  Kitaifa. Hii ni hatua kubwa katika kusogeza karibu zaidi  na wananchi sauti ya wito wa wanawake kushiriki  shughuli za maendeleo na mchango wao kusikika kwa  sauti kubwa zaidi.  46- Mheshimiwa Spika, maadhimisho ya Kitaifa ya  Siku ya Wanawake Duniani yalihusisha shughuli na  huduma mbalimbali.  47- Mheshimiwa Spika, kilele cha maadhimisho ya  Kitaifa ya Siku ya Wanawake Duniani kilichofanyika  katika Uwanja wa Kumbukumbu ya Sheikh Amri Abeid  Kaluta Mkoani Arusha Tarehe 8 Machi, 2025. Mgeni  rasmi alikuwa Mheshimiwa Dkt. Samia Suluhu  Hassani, Rais wa Jamhuri ya Muungano wa Tanzania.  48- Mheshimiwa Spika, Serikali inatoa shukrani kwa  Wadau wote waliofanikisha maadhimisho hayo. Shukrani  ziende kwa wajumbe wote wa kamati ya Kitaifa ya  uratibu wa maadhimisho wakiongozwa na Bi. Sarah  Masasi, Mwenyekiti wa Kamati na Mlezi wa Chama cha  Wanawake Wachimbaji Wadogo wa Madini (TAWOMA).  Page 22 of 38  49- Mheshimiwa Spika, Wizara katika kuendelea  kuimarisha Uwezeshaji Wanawake Kiuchumi, ilifanya  maboresho ya Mwongozo wa Uundaji na Uratibu wa  Majukwaa ya Uwezeshaji Wanawake Kiuchumi wa  mwaka 2022 ili uweze kukidhi matakwa ya sasa. Hadi  kufikia Aprili 2025, Wizara imewapatia mafunzo Viongozi  na Waratibu wa Jukwaa katika mikoa 26 ili waweze  kueneza na kufanya uhuishaji wa Majukwaa kulingana na  Mwongozo huu mpya. Aidha, Wizara imeunda Kamati ya  Kitaifa ya Uhamasishaji wa Uundwaji wa Majukwaa  inayoongozwa na Mwenyekiti Bi. Lilian Mtali Mkurugenzi  wa Masoko wa Benki ya Taifa ya Biashara (TCB) na  Mlezi wake Dkt, Judith Mhina kutoka Sekta Binafsi.  Kamati hii ni ushirikiano kati ya Serikali na Sekta Binafsi   ambapo, imekuja na Kampeni ya kuongeza kasi ya  Uundwaji wa Vikundi na Majukwaa ya Uwezeshaji  Wanawake Kiuchumi yenye Kauli Mbiu ya Wanawake  “Inuka–Imarika–Tusua Kiuchumi” itakayotekelezwa  kwa miaka 5 kuanzia mwaka 2025.   50- Mheshimiwa Spika, Wizara iliratibu uandaaji wa  Mpango wa Kitaifa wa Ajenda ya Wanawake, Amani na  Usalama unaotekelezwa katika kipindi cha mwaka 2024  hadi 2029 ambao, Tanzania imeridhia utekelezaji wake  kupitia Azimio Na. 1325 la Umoja wa Mataifa kuhusu  Wanawake, Amani na Usalama. Utekelezaji wa mpango  huo unaendelea kama ilivyoelezwa kwenye aya ya 114.  Page 23 of 38  ENEO LA 6:  URATIBU WA MASHIRIKA YASIYO YA  KISERIKALI.  51- Mheshimiwa Spika, usajili, uratibu na ufuatiliaji  wa Mashirika Yasiyo ya Kiserikali unatekelezwa kupitia  Sheria ya Mashirika Yasiyo ya Kiserikali, Sura ya 56.  Katika kipindi cha Julai 2024 hadi Aprili, 2025 Wizara  imesajili Mashirika 1,202 hivyo kufanya jumla ya  mashirika yote yaliyosajiliwa kufikia 10,717.  52- Mheshimiwa Spika, Serikali imejenga mfumo wa  Kidigitali wa Utambuzi wa Mashirika Yasiyo ya Kiserikali  ambapo Mashirika yote yaliyosajiliwa yameunganishwa ili  kuwawezesha wananchi kuyaona kupitia Simujanja  kiganjani kama ilivyoelezwa zaidi kwenye aya ya 133.   53-Mheshimiwa Spika, katika kuimarisha Uratibu wa  Mashirika Yasiyo ya Kiserikali na Udhibiti wa Masuala ya  Mmomonyoko wa Maadili kupitia Mashirika Yasiyo ya  Kiserikali, Wizara imeboresha Mwongozo wa Uratibu wa  Mashirika Yasiyo ya Kiserikali wa Mwaka 2020 na kutoa  Toleo la Pili la Mwongozo huo la Mwaka 2024 kama  ilivyoelezwa kwenye aya ya 125-126).   54- Mheshimiwa Spika, Wizara kwa kushirikiana na  Wizara ya Fedha, OR-TAMISEMI kupitia Wasajili  Wasaidizi wa Mikoa na Halmashauri imefanya ufuatiliaji  wa shughuli za Mashirika Yasiyo ya Kiserikali na  Page 24 of 38  kuwasisitiza kutekeleza shughuli zao kwa mujibu wa  Sheria, Kanuni na Taratibu zilizowekwa kama  inavyosomeka kwenye aya ya 128.  55- Mheshimiwa Spika, Kupitia ufuatiliaji huo,  ilibainika kuwa, miradi ya maendeleo inayotekelezwa na  Mashirika hayo imezingatia vipaumbele vya kisekta na  kuwa na manufaa kwa jamii (kama inavyosomeka  kwenye aya ya 130).    56- Mheshimiwa Spika, kwa mwaka 2023/2024  Wizara iliandaa taarifa ya Mchango wa Mashirika Yasiyo  ya Kiserikali ya mwaka 2023 kama ilivyoelezwa kwa kina  kwenye aya ya 134-135. Taarifa ilionesha kuwa, jumla ya  Shilingi Trilioni 2.61 zilipokelewa na kutumika na  Mashirika hayo katika utekelezaji wa miradi ya afua  zilizoainishwa kwenye aya hizi.   57- Mheshimiwa Spika, manufaa yaliyopatikana  kutokana na uendeshaji wa miradi mbalimbali ni pamoja  na upatikanaji wa ajira za moja kwa moja 21,701 (Me  9,748 na Ke 11,953) wakiwemo Watanzania 21,582 na  Wageni 119. Maelezo zaidi yako aya ya 135.   58- Mheshimiwa Spika, nachukua fursa hii kutoa  shukrani zangu za dhati kwa Mheshimiwa Dkt  Samia Suluhu Hassan, Rais wa Jamhuri ya Muungano  wa Tanzania kwa kuanzisha Tume ya Maboresho ya  Kodi kwa ajili ya kupokea maoni na changamoto za  kikodi ambapo, kwa mara ya kwanza Mashirika Yasiyo  Page 25 of 38  ya Kiserikali yamepata fursa hii adhimu ya kuwasilisha  maoni yao ya maboresho ya kikodi mbele ya Tume hiyo.  Fursa hii inaonesha dhamira ya Serikali ya kuendelea  kujenga mazingira wezeshi kwa Mashirika Yasiyo ya  Kiserikali.  ENEO LA 7:  URATIBU WA MPANGO KAZI WA TAIFA  WA KUTOKOMEZA UKATILI DHIDI YA WANAWAKE  NA WATOTO (MTAKUWWA) (aya ya 145-150).  59- Mheshimiwa Spika, Wizara imeendelea kuratibu  Mpango Kazi wa Taifa wa Kutokomeza Ukatili Dhidi ya  Wanawake na Watoto Awamu ya Pili (MTAKUWWA –  2024/25 – 2028/29) wenye lengo la kuzuia na  kutokomeza vitendo vya ukatili. Mpango wa Awamu ya  Pili umeongeza mambo mapya kwa lengo la kuboresha  uratibu na utekelezaji. Masuala yaliyoongezeka ni  pamoja na: kuongezeka kwa Vyombo vya Usimamizi wa  MTAKUWWA ikiwemo Kamati Elekezi ya Mawaziri  Wakuu wa Mikoa na Wilaya kupitia Vikao vya Kamati za  Ushauri za Mkoa na Wilaya kwa lengo la kupata  msukumo wa kisera na kisiasa katika utekelezaji wa  mpango huo ngazi zote; pia kushirikisha Wanaume na  Vijana wa Kiume katika utekelezaji wa Afua za  Kutokomeza Vitendo vya Ukatili wa Kijinsia; na  kujumuisha Afua za Kupinga Ukatili wa Mtandaoni.   Page 26 of 38  60- Mheshimiwa Spika, ni hatua njema na kubwa  kuwa, Mwongozo wa Maandalizi ya Mpango na Bajeti ya  Mwaka 2025/26 uliotolewa na Wizara ya Fedha  umesisitiza Wizara, Idara, Taasisi za Serikali, Tawala za  Mikoa na Serikali za Mitaa kujumuisha Afua za  MTAKUWWA katika Mipango na Bajeti.   D. UTEKELEZAJI WA MAJUKUMU YA TAASISI ZILIZO  CHINI YA WIZARA (Aya ya 151-162).  61- Mheshimiwa Spika, kama nilivyoeleza hapo  awali, Wizara inaendelea kusimamia utekelezaji wa  majukumu ya Taasisi zilizo chini yake ambazo ni Taasisi  ya Maendeleo ya Jamii Tengeru na Taasisi ya Ustawi wa  Jamii.   E. UTEKELEZAJI WA MIRADI YA MAENDELEO.  62- Mheshimiwa Spika, katika kuboresha mazingira  ya utendaji kwa watumishi, Wizara inaendelea na ujenzi  wa jengo la Utawala katika Taasisi ya Maendeleo ya  Jamiii Tengeru. Jengo hilo litagharimu Shilingi Bilioni  5.7, ambapo katika mwaka wa fedha 2024/2025 Serikali  imetoa fedha za ndani za maendeleo shilingi Bilioni 1.2  na kufanya jumla ya Shilingi Bilioni 2.7 zilizopokelewa.  Hadi Aprili 2025, ujenzi umefikia asilimia 70 (maelezo  yako aya ya 152);   Page 27 of 38  63- Mheshimwa Spika, Wizara inaratibu utekelezaji  wa Programu ya Kizazi Chenye Usawa, ambapo Serikali  imetoa Shilingi Bilioni 1, zilizowezesha kuwajengea  uwezo Maafisa Viungo wa Wizara za Kisekta, Kuratibu  Ziara ya Kamati ya Kitaifa ya Ushauri wa Utekelezaji wa  Programu ya Kizazi Chenye Usawa, kujenga uwezo kwa  Vikundi vya Wanawake ili kunufaika na Zabuni kupitia  Sheria ya Manunuzi ya Umma ya 30% ambayo inataka  vikundi vijisajili kwenye Mfumo wa Manunuzi ya Umma  na ununuzi wa Pikipiki 100 ambazo zipo katika taratibu  za manunuzi.  64- Mheshimiwa Spika, katika kuwezesha na  kuendeleza  Makundi  Maalum  wakiwemo  wafanyabiashara ndogondogo, Serikali imetoa Shilingi  Bilioni 8 ili kutoa mikopo kwa wafanyabiashara hao  kupitia Benki ya NMB ili kuongeza kipato chao na  kuwainua kiuchumi. Hadi Aprili 2025, wafanyabiashara  ndogondogo 601 (Me 274; Ke 327) wamekopeshwa  mikopo yenye thamani ya Shilingi Bilioni 1,101,650,000  na zoezi hilo linaendelea. Vilevile, maombi 2,092  yanaendelea kuchakatwa yenye thamani ya Shilingi  Bilioni 3,590,477,000.  65- Mheshimiwa Spika, Wizara imekamilisha  maandalizi ya utekelezaji wa Mradi wa Kukuza Usawa  wa Kijinsia unaojulikana kwa jina la “PAMOJA  PROJECT’’ ambao, uwezeshaji wake ni kupitia Mkopo  wa Dola Millioni 100 na Ruzuku ya Dola Millioni 4 toka  Page 28 of 38  Benki ya Dunia (World Bank). Lengo la mradi ni kukuza  fursa za kiuchumi, kuboresha huduma za kifedha kwa  wanawake na pia,  kuzuia na kupambana na ukatili wa  kijinsia. Maelezo zaidi yako aya ya 159.  F. VIPAUMBELE VYA WIZARA NA BAJETI YA  MAPATO, MATUMIZI YA KAWAIDA NA MIRADI YA  MAENDELEO KWA MWAKA 2025/26 (Aya ya 171-173).  66- Mheshimiwa Spika, katika mwaka 2025/26,  Wizara kupitia Idara na Taasisi zilizo chini yake  itatekeleza vipaumbele vitano (5) kama vifuatavyo: -  i) Kukuza ari ya jamii kushiriki katika kupanga na  kutekeleza miradi ya maendeleo iliyoibuliwa katika  ngazi ya msingi;  ii) Kuratibu na kuimarisha utoaji wa huduma za ustawi  na maendeleo ya jamii ikiwa pamoja na kukuza  usawa wa kijinsia, kutokomeza vitendo vya ukatili,  uwezeshaji wanawake kiuchumi na upatikanaji wa  malezi bora katika familia;  iii) Kutambua, kuratibu maendeleo na ustawi Makundi  Maalum  wakiwemo  watoto,  wafanyabiashara ndogondogo;  wazee  na  iv) Kuboresha mazingira ya kufundisha na kujifunzia  katika Taasisi na Vyuo vya Ustawi na Maendeleo ya  Jamii; na  Page 29 of 38  v) Kuimarisha mazingira ya ushiriki na mchango wa  Mashirika Yasiyo ya Kiserikali katika Maendeleo ya  Taifa.   67- Mheshimiwa Spika, katika kutekeleza vipaumbele  vilivyoainishwa, Wizara kwa mwaka 2025/26 imekadiria  kutumia kiasi cha Shilingi            76,057,153,000.00. Kati  ya fedha hizo, Shilingi 49,115,697,000.00 ni Fedha za  Matumizi  ya  Kawaida  ambapo  Shilingi  22,646,148,000.00 ni Fedha za Mishahara na Shilingi  26,469,549,000.00 ni Fedha za Matumizi Mengineyo.  Aidha, Shilingi.   26,941,456,000.00 ni Fedha za  Utekelezaji wa Miradi ya Maendeleo ambapo kati ya  fedha hizo Shilingi 15,415,404,000 ni Fedha za Ndani  na Shilingi 11,526,052,000 ni Fedha za Nje.    68- Mheshimiwa Spika, baadhi ya maeneo  yaliyotengewa fedha kwa mwaka 2025/26 yameainishwa  kwenye aya ya 162 i-vi: -    G. SHUKRANI.  69- Mheshimiwa Spika, Ninaomba nitumie fursa hii  kuzishukuru Serikali za Nchi Rafiki zikiwemo; Japan,  Ufalme wa Sweden, Jamhuri ya Watu wa China,  Marekani, Ufalme wa Norway, Ufalme wa Uingereza,  Falme za Nchi za Kiarabu, Italia, Ujerumani, Ubelgiji,  Ufaransa, Canada, Ufalme wa Denmark, Ireland, Jamhuri  Page 30 of 38  ya Uswisi, Bangladesh na nchi nyingine ambazo  zimeendelea kuisaidia Wizara kwa njia mbalimbali.  70- Mheshimiwa Spika, ninayashukuru Mashirika na  Taasisi za Kimataifa ikiwa ni pamoja UNICEF, UNFPA,  UN-Women, WHO, UNDP, UNEP, ILO, IOM, WFP, FAO,  UNESCO na UNHCR. Vilevile, ninashukuru Jumuiya ya  Afrika Mashariki (EAC), Umoja wa Afrika (AU), Jumuiya  ya Nchi za Kusini mwa Afrika (SADC), na Jumuiya za  Umoja wa Nchi za Ulaya (EU).   Pia nayashukuru Mashirika ya Kimataifa ambayo ni:  Benki ya Dunia, Benki ya Maendeleo ya Afrika (AfDB),  Mfuko wa Abbott Fund, Global Fund na Hilton Condrad  Foundation. Aidha, ninazishukuru Taasisi za Kifedha  ambazo ni pamoja na Benki za CRDB, NBC, NMB, Benki  ya Biashara Tanzania (TCB), Benki ya Maendeleo ya  Kilimo (TADB), Stanbic, Azania, Equity, Benki ya Watu  wa Zanzibar (PBZ), Akiba Commercial Bank (ACB), DCB  Commercial Bank, Benki ya Mkombozi na Benki ya  Biashara Tanzania.   71- Mheshimiwa Spika, nayashukuru Mashirika  Yasiyo ya Kiserikali na Mashirika ya Dini. World  Vision,  PACT Tanzania, The Aga Khan Foundation,  Foundation for Civil Society, HelpAge Tanzania,   Compassion International, Responsible Organization  Tanzania, Both Ends Believing (BEB), Safe Society  Platform Tanzania, Children in Crossfire, Care  International Tanzania,   Railway Children Tanzania,  Page 31 of 38  WiLDAF, ICS, TAWLA, TAYOA, LSF, SOS Children’s  Village Tanzania, BRAC Maendeleo Tanzania, Plan  International - Tanzania, Kivulini, FSDT, WFT, TANLAP,  Save the Children, Equality for Growth (EfG), Landesa,   CAMFED, C-SEMA; REPPSI, Amani Girls, Girls Effect,  Pelum Tanzania, LHRC, Haki Elimu, TWCC, TECDEN,  EGPAF, FAGDI, HJFMRI, TGNP, CRS na MEWATA.  72- Mheshimiwa Spika, Shukrani kwa Sekta Binafsi  ikiwemo, Mgodi wa Geita (GGM), Barrick, State oil,  Bakhresa Group of Company, Total Energies, ASM  technology, Asas Group of Company, Camal Steel  Group, Afroil Investment Ltd, Oryx Gas, Great lakes,  Fleight, Bulyankuru Gold Mine Ltd, Bowmans Tanzania  Ltd na Highland Estate.   Shukrani zangu ziwafikie: - Baraza la Taifa la Ushauri la  Wazee, Chama cha Madereva na Wamiliki wa Pikipiki  Tanzania (CHAMWAPITA), Machifu na Viongozi wa  Kimila Tanzania, Umoja wa Wanawake Tanzania (UWT),  Chama Cha Wanawake Wajane Tanzania (CCWWT),  Jukwaa la ULINGO, Jumuiya ya Wazazi CCM, Baraza la  Watoto la Jamhuri ya Muungano wa Tanzania, TAWIA,  Shirikisho la Umoja wa Machinga Tanzania (SHIUMA) na  Umoja wa Mama na Baba Lishe Tanzania.   Pia, naomba nizishukuru Klabu za Mpira wa Miguu  Tanzania  hususan Yanga, Simba, AZAM na  vikundi/kampeni za Kijamii kama (SMAUJATA), TFF,  Page 32 of 38  LeMaChu, SAWATA, Malezi Bora Network pamoja na  Vyombo vyote vya Habari.  73- Mheshimiwa Spika, Mafanikio ya Wizara  yametokana na ushirikiano wa Wadau pamoja na Kamati  tulizounda na kuzipa majukumu ya kutekeleza. Nichukue  fursa kuwashukuru sana Wenyeviti na Wajumbe wa  Kamati hizo.  74- Mheshimiwa Spika, naomba kuchukua nafasi hii  kumpongeza kijana Samson Mgelwa, muandishi wa  kujitegemea kupitia Blog ya Muungwana kwa makala  yake ya ‘Kwanini Wananchi Wengi Hawatoi Ushahidi  kwenye Kesi za Ukatili’ iliyoshinda tuzo za ‘Mama Samia  Kalamu Award’;   75- Mheshimiwa Spika, nitoe shukrani zangu pia kwa  Viongozi na Taasisi za Dini zikiwemo CPCT, TEC,  BAKWATA, CCT na SDA.   76- Mheshimiwa Spika, Naomba kipekee niishukuru  Menejimenti na Wataalam wote wa Wizara wakiongozwa  na Dkt. John A. K. Jingu, Katibu Mkuu na wasaidizi  wake Wakili Amon A. Mpanju, Naibu Katibu Mkuu  Maendeleo ya Jamii na Makundi Maalum na Bi. Felister  Peter Mdemu, Naibu Katibu Mkuu Maendeleo ya Jinsia  na Wanawake kwa mchango na ushirikiano wao katika  kuwezesha utekelezaji wa majukumu yangu. Kipekee  namshukuru sana Katibu wangu Bi. Chantal Mishako  kwa ushirikiano wote alionipa kipindi chote.   Page 33 of 38  77- Mheshimiwa Spika, ninaomba kuwashukuru Bodi  ya Uratibu wa Mashirika Yasiyo ya Kiserikali, Baraza la  Taifa la Mashirika Yasiyo ya Kiserikali (NaCoNGO), Bodi  na Menejimenti za Taasisi ya Ustawi wa Jamii na Taasisi  ya Maendeleo ya Jamii Tengeru, Vyama vya Kitaaluma  CODEPATA) na TASWO.  Pia, nawashukuru Wakuu wa  Vyuo nane (8) vya Maendeleo ya Jamii kwa ushirikiano  wao mzuri.   78- Mheshimiwa Spika, kupitia OR– TAMISEMI  nawashukuru sana Wakuu wa Mikoa yote na Wataalam  wote chini ya Ofisi zao na Wadau wote wa Sekta  mbalimbali wanao hudumia katika maeneo yao pamoja  na Wananchi mmoja mmoja na mitandao ya habari za  kijamii.   79- Mheshimiwa Spika, nichukue fursa hii pia  kuishukuru sana familia yangu, hususan Mume wangu  Mpendwa Wakili Msomi Methusela Gwajima na watoto  wetu wote pamoja na wote ambao wamekuwa sehemu  ya familia yetu, kwa uvumilivu wao wa kipekee kwa  kunitia moyo katika kutekeleza majukumu yangu ya  Kitaifa.   Page 34 of 38  H. MAOMBI YA FEDHA KWA KAZI ZILIZOPANGWA  KUTEKELEZWA KATIKA MWAKA 2025/26 (Aya ya  185-188).  (i) Makadirio ya Makusanyo ya Maduhuli kwa  Mwaka 2025/26  80- Mheshimiwa Spika, katika mwaka 2025/26,  Wizara imekadiria kukusanya kiasi cha Shilingi  7,040,129,000.00 kutoka katika vyanzo mbalimbali kama  ilivyoanishwa kwenye aya ya 185.  (ii) Matumizi ya Kawaida  81- Mheshimiwa Spika, katika mwaka 2025/26,  Wizara inakadiria kutumia kiasi cha Shilingi  49,115,697,000.00 kwa ajili ya Matumizi ya Kawaida.  Kati ya fedha hizo, Shilingi 26,469,549,000.00 ni kwa  ajili  ya  Matumizi  Mengineyo  na  Shilingi  22,646,148,000.00 ni kwa ajili ya Mishahara ya  Watumishi.   (iii)   Miradi ya Maendeleo  82- Mheshimiwa Spika, kwa upande wa shughuli za  maendeleo, Wizara inakadiria kutumia Shilingi  26,941,456,000.00 kwa ajili ya Miradi ya Maendeleo. Kati  ya fedha hizo, Shilingi 15,415,404,000.00 ni Fedha za  Ndani na Shilingi 11,526,052,000.00 ni Fedha za Nje.   Page 35 of 38  83- Mheshimiwa Spika, kwa mwaka 2025/26, Wizara  ya Maendeleo ya Jamii, Jinsia, Wanawake na Makundi  Maalum (Fungu 53) inaomba Jumla ya Shilingi  76,057,153,000.00 ili kutekeleza majukumu yake.   84- Mheshimiwa Spika, Hotuba hii inapatikana pia  katika tovuti ya Wizara ya Maendeleo ya Jamii, Jinsia,  Wanawake na Makundi Maalum www.jamii.go.tz  85- Mheshimiwa Spika, Ninaomba Kutoa Hoja.  Page 36 of 38  Page 37 of 38  Page 38 of 38 