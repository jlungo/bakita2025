1. UTANGULIZI Wizara ya Ujenzi, ikiwa sehemu ya Serikali ya Jamhuri ya Muungano wa Tanzania inalo jukumu la kusimamia Sekta za Ujenzi ambayo ni kichocheo muhimu cha maendeleo ya kiuchumi na kijamii nchini. 2. DIRA NA DHAMIRA YA WIZARA Dira ya Wizara ni kuwa na: Barabara, Vivuko, Nyumba za Serikali na Huduma za Ujenzi zenye ubora wa kiwango cha juu, zenye gharama nafuu, zinazozingatia usalama na utunzaji wa mazingira. Aidha, dhamira ya Wizara ni kuwa na: Barabara, Vivuko, Nyumba za Serikali na Huduma za Ujenzi ambazo ni salama, zinazotegemewa, zilizo na uwiano na ambazo zinakidhi mahitaji ya usafiri na uchukuzi katika kiwango bora kwa bei nafuu na zinazoendana na mikakati ya Serikali ya maendeleo ya kiuchumi na kijamii na zikiwaendelevu kiuchumi na kimazingira. 3. MAJUKUMU YA WIZARA Wizara ya Ujenzi imekabidhiwa majukumu ya kusimamia ujenzi na matengenezo ya Barabara, Madaraja, Vivuko na Majengo ya Serikali na Masuala ya Ufundi ambayo yanahusisha Magari, Mitambo, Umeme na Elektroniki pamoja na shughuli za Uhandisi na Usanifu wa Ujenzi, Usalama wa Miundomninu na Mazingira; na uboreshaji wa Utendaji na Uendelezaji wa Watumishi wa Wizara, na Taasisi zinazosimamiwa kisera na Wizara. Majukumu ya Wizara yamekuwa yakibadilika katika nyakati tofauti. Hata hivyo jukumu la msingi ambalo limekuwa likisimamiwa kwa kipindi chote cha miaka 50 ni usimamizi wa Sera, Sheria, Kanuni na miradi ya sekta ya Ujenzi na Usafirishaji. Wizara ya ujenzi ndiyo yenye dhamana ya kutoa miongozo (guidelines), vigezo (standards) na viwango (specifications) vya ubora katika sekta hii ikiwa ni pamoja na usimamizi wa usalama wa miundombinu inayoendana na eneo linalosimamiwa na wizara hii. 4. MALENGO YA WIZARA Malengo ya Wizara ni pamoja na kuhakikisha kuwa miji yote mikuu ya mikoa inaunganishwa kwa barabara za lami ifikapo mwaka 2017/18 na kuendelea kusimamia wataalamu wa sekta (Wahandisi, Wahandisi Washauri, Makandarasi, Wabunifu Majengo na Wakadiriaji Majenzi) kwa kutumia bodi husika ili kuhakikisha huduma zinazotolewa zinakidhi viwango. Aidha, Wizara itaendelea kuweka mazingira mazuri ya kuvutia sekta binafsi kuwekeza katika sekta ya Ujenzi na inaendelea kushirikiana na taasisi husika katika kushughulikia masuala mtambuka kama vile kampeni za kupunguza maambukizi ya ugonjwa wa UKIMWI, uhifadhi wa mazingira, masuala ya jinsia na uendelezaji wa matumizi ya Teknolojia ya Habari na Mawasiliano (TEHAMA). 5. HISTORIA YA VIONGOZI WA WIZARA Mwaka 2011, Tanzania inasheherekea miaka 50 ya Uhuru wa Tanganyika wakati ambapo Wizara ya Ujenzi inaongozwa na Waziri Mheshmiwa, Dkt. John Pombe Magufuli Mbunge wa jimbo la Chato (CCM), na Naibu Waziri Mheshimiwa Dkt.Harrison L. Mwakyembe Mbunge wa jimbo la Kyela (CCM). Katibu Mkuu ni Balozi Herbert Eliadi Mrango ambaye anasaidiwa na Naibu Katibu Mkuu, Eng. Dkt. John Ndunguru. Kuanzia mwaka 1961, Viongozi Wakuu walioongoza Wizara ya Ujenzi ni kama ifuatavyo: 5.1.1. Mawaziri 1961 – 1963 Bw. Amir Jamal Mawasiliano, Umeme na Ujenzi 1963 – 1965 Bw. George Kahama Mawasiliano, Umeme na Ujenzi 1965 – 1975 Bw. Job Lusinde Mawasiliano, Kazi na Ujenzi 1975 – 1975 Bw. L. A. Sazia Mawasiliano, Kazi na Ujenzi 1976 – 1976 Bw. Alfred Tandau Mawasiliano na Ujenzi 1976 – 1982 Bw. Samwel Sitta Mawasiliano na Ujenzi 1982 – 1984 Bw. John S. Malecela Mawasiliano na Ujenzi 1983 – 1985 Bw. Gutram Itatiro Mawasiliano na Ujenzi 1985 – 1988 Bw. Mustafa Nyang‟anyi Mawasiliano na Ujenzi 1988 – 1989 Bw. Steven Kibona Mawasiliano na Ujenzi 1989 – 1990 Bw. Dkt. Pius Ng‟wandu Ujenzi 1990 – 1995 Bw. Nalaila Kiula Ujenzi, Mawasiliano na Uchukuzi 1995 – 2000 Bibi Anna Abdallah Ujenzi 2000 – 2005 Bw. John P. Magufuli Ujenzi 2005 – 2006 Bw. Basil Mramba Miundombinu 2006 – 2008 Bw. Andrew Chenge Miundombinu 2008 – 2010 Bw. Shukuru Kawambwa Miundombinu Kuanzia 2010 Bw. Dkt. John P. Magufuli Ujenzi 5.1.2. Naibu Mawaziri 1963 - 1964 Chief Erasto Mang‟enya Mawasiliano, Umeme na Ujenzi 1964 - 1965 Bw. John Mhavile Mawasiliano, Umeme na Ujenzi 1965 - 1967 Bw. Omar Muhaji Mawasiliano, Umeme na Ujenzi 1967 - 1968 Bw. Fulgence Mponji Mawasiliano, Kazi na Ujenzi 1968 - 1969 Bw. Edward Sokoine Mawasiliano, Kazi na Ujenzi 1969 - 1973 Bw. Richard Wambura Mawasiliano, Kazi na Ujenzi 1973 - 1974 Bw. Robert Ng‟itu Mawasiliano, Kazi na Ujenzi 1974 - 1978 Bw. Mustafa Nyang‟anyi Mawasiliano na Ujenzi 1978 - 1984 Bw. Edger Majogo Mawasiliano na Ujenzi 1984 - 1987 Bw. Arcado Ntagazwa Mawasiliano na Ujenzi 1987 - 1991 Bw. Edger Majogo Mawasiliano na Ujenzi 1991 – 1993 Bw. Meja Sigellah Nswima Ujenzi 1993 - 1995 Bw. Gerald Ghachocha Ujenzi/Mawasiliano/Uch. 1995 - 2000 Bw. John P. Magufuli Ujenzi 2000 - 2005 Bw. Hamza Mwenegoha Ujenzi 2005 - 2006 Bw. Dkt. Makongoro Mahanga Miundombinu 2006 - 2008 Bw. Dkt. Makongoro Mahanga Miundombinu 2008 - 2010 Bw. Hezekiah Chibulunje Miundombinu Kuanzia 2010 Bw. Dkt. Harisson Mwakyembe Ujenzi 5.1.3. Makatibu Wakuu 1962 Bw. Frederick Burengelo 1998 - 2002 Bw. Solomon Odunga 1962 – 1965 Bw. Juma Maggid 2002 - 2006 Bw. Eng. John Kijazi 1965 - 1968 Bw. Ainamansa Mbuya 2006 - 2008 Bw. Dkt. Ernos Bukuku 1968 - 1978 Bw. J. Sepeku 2008 - 2010 Bw. Eng. Omar Chambo 1978 - 1979 Bw. Daniel Mloka Kuanzia 2011 Bw. Herbert E. Mrango 1979 - 1980 Bw. Odira Ongara 1980 - 1983 Bw. Richard Juma 1984 - 1987 Bw. Odira Ongara 1987 - 1989 Bw. Paul Mkanga 1989 - 1990 Bw. Felician Mujuni 1990 - 1995 Bw. Eng. Dkt.George Mlingwa 1995 - 1998 Bw. Abdi Mshangama 5.1.4. Naibu Makatibu Wakuu 2006 - 2008 Bw. Eng. Omar Chambo 2008 - 2009 Bibi Joyce Mapunjo 2010 - 2011 Bw. Herbert E. Mrango Kuanzia 2011 Bw. Eng. Dkt. John S. Ndunguru 6. HALI YA BARABARA, NYUMBA ZA SERIKALI, HUDUMA ZA UFUNDI NA VIVUKO MWAKA 1961 Wakati tunapata Uhuru mwaka 1961, hali ya Barabara, Nyumba za Serikali, Ufundi na Vivuko ilikuwa kama ifuatavyo; 6.1. Barabara Mwaka 1961 wakati wa Uhuru, nchi ya Tanganyika, ilikuwa na ukubwa wa maili za mraba 360,000 (921,600 km2) na watu 9,540,000, wengi wao wakijishughulisha na kilimo, ufugaji na uvuvi sehemu za vijijini. Wakati huo wa Uhuru mtandao wa barabara ulikuwa na jumla ya kilometa 33,600 zilizojumuisha kilometa16,000 zilizokuwa zikitambuliwa kama Barabara Kuu za Nchi na za Kawaida (Territorial Main and Local Main Roads) na kilometa 17,600 zikiwa ni Barabara za Wilaya (District Roads): Barabara ya Dodoma – Singida eneo la Saranda mwaka 1969 6.2. Ufundi na Umeme Idara ya Ufundi na Umeme (Electrical and Mechanical – E&M) ilianza tangu mwaka 1961 chini ya Idara ya Kazi za Umma (Public Works Department – PWD) i. Karakana za Ufundi Wakati tunapata Uhuru kulikuwepo na Karakana Kuu ya M. T. Depot Dar es Salaam pamoja na karakana nyingine nane (8) katika mikoa ya Dodoma, Tanga, Tabora, Morogoro, Mwanza, Mbeya, Mtwara na Iringa kwa ajili ya matengenezo ya magari ya Serikali. Wakati huo kulikuwa na magari yaliyosajiliwa yapatayo 38,000 yakiwa ni magari ya Serikali na watu binafsi.. Aidha, kulikuwepo na karakana ya mitambo mikubwa (Heavy Plant) mjini Morogoro kwa ajili ya matengenezo ya mitambo mikubwa iliyokuwa ikihusika na matengenezo ya barabara na miundombinu ya maji. ii. Vivuko Wakati nchi yetu inapata Uhuru mwaka 1961 hapakuwa na kivuko hata kimoja kinachojiendesha chenyewe. Vivuko vichache vilivyokuwepo vilikuwa ni vya kuvutwa kwa kamba. Baadhi ya maeneo yaliyokuwa na vivuko vya aina hiyo ni pamoja na; Utete (Mto Rufiji), Kigongoni (Mto Ruvu), Kisauke (Mto Wami), Kirumi (Mto Kirumi) na Ruhuhu (Mto Ruhuhu). 6.3. Nyumba za Serikali Wakati Tanganyika inapata Uhuru mwaka 1961, Serikali ilirithi kutoka kwa utawala wa Wakoloni nyumba zipatazo 6,000 ambazo zilikuwa zimegawanyika katika makundi mawili; nyumba za Daraja A walizokuwa wanaishi watumishi wa ngazi za juu (wengi wao wakiwa wazungu) ambazo zilikuwa katika maeneo maalum (prime areas) na nyumba za Daraja B zilizokuwa zinatumiwa na watumishi waandamizi Serikalini (waafrika). Idadi hiyo ndogo ya nyumba za Serikali ilikidhi kiasi cha asilimia tatu (3%) tu ya watumishi wa Serikali. Idadi ya nyumba za kuishi watumishi wa Serikali ambazo zilikuwa chini ya usimamizi wa Idara Kuu ya Utumishi haikuongezeka kwa kipindi kirefu bali zilizokuwepo ziliendelea kufanyiwa ukarabati mdogo mdogo. Kutokana na idadi ya watumishi Serikalini kuongezeka kadri ukubwa wa Serikali ulivyokuwa unaongezeka, tatizo la uhaba wa makazi ya kudumu kwa watumishi wa Serikali liliongezeka. Kutokana na changamoto hiyo Serikali iliunda tume mbalimbali zilizotoa ushauri wa kitaalamu kuhusu namna bora ya kupunguza tatizo hili. Baadhi ya tume hizo ni; • Tume ya ADU mwaka 1963 • Tume ya Nsekela ya mwaka 1975 • Tume ya Mramba mwaka 1984 Tume hizo zote zilipendekeza kuwa Serikali iondokane na gharama kubwa ya kumiliki na kukarabati nyumba hivyo, kupendekeza kuanzishwa kwa chombo kinachojitegemea kitakachoshughulikia suala la ujenzi wa nyumba za kuishi watumishi. Kwa kutumia Sheria Na. 30 ya mwaka 1997 ya Wakala za Serikali (Executive Agencies Act No. 30/1997), Serikali ilianzisha Wakala wa Majengo ya Serikali tarehe 17 Mei, 2002. 7. MAFANIKIO YA MIAKA 50 YA UHURU KATIKA SEKTA YA UJENZI Katika kipindi cha miaka 50 ya Uhuru wa Tanzania Bara kuanzia mwaka 1961 hadi 2011 tumepata mafanikio makubwa katika Sekta ya Ujenzi kwenye maeneo ya Barabara, Ufundi na Umeme, Vivuko na Nyumba. Aidha, kumekuwa na mabadiliko mbali mbali ya kisera yaliyoendana na utungwaji wa sheria kadhaa. Mafanikio haya katika Sekta ya Ujenzi yamefanikisha kukua kwa mtandao wa barabara na hasa ujenzi wa barabara za lami, matengenezo na ukarabati wa barabara, madaraja, magari na vivuko na nyumba za Serikali yamekwenda sambamba na ongezeko la bajeti ya kutoka Shilingi bilioni 2.1 mwaka 1962/63 hadi kufikia Shilingi trilioni 1.496 mwaka 2011/2012. 7.1. BARABARA Tangu Uhuru mwaka 1961 hadi 2011, Tanzania Bara imepata mafanikio makubwa katika sekta ya barabara, sekta ambayo ina mchango muhimu katika kuinua uchumi wa Taifa kwa ujumla. Mtandao wa barabara nchini umekuwa ukiboreshwa na kuongezeka kwa kuweka mkazo katika ujenzi na ukarabati wa Barabara Kuu, Barabara za Mikoa, Barabara za Wilaya na Madaraja kwa lengo la kuleta uhakika na nafuu ya usafiri na usafirishaji nchini. Aidha, kipaumbele kimetolewa katika kutunza, kutengeneza na kukarabati barabara kupitia mipango na miradi mbali mbali iliyoandaliwa. Juhudi hizi za Serikali zimewezesha mtandao wa barabara kupanda kutoka kilometa 33,600 zilizokuwepo mwaka 1961 hadi kufikia kilometa 86,472 mwaka 2011 (ramani zinazoonyesha mtandao unaoonyesha Barabara Kuu na za mikoa kwa kila mkoa zimeonyeshwa katika Sura ya Na. 8). Aidha mtandao wa barabara za lami umeongezeka kutoka kilometa 1,360 hadi kufikia kilometa 6,500 wakati sasa (2011) zaidi ya kilometa 11,154 ziko katika hatua mbali mbali za ujenzi kwa kiwango cha lami. 7.1.1. Mpango wa Kwanza wa Maendeleo: 1964 – 1969. Ili kufanikisha malengo ya kiuchumi kitaifa, mwaka 1964 Serikali ilitayarisha mpango wa kwanza wa ujenzi na ukarabati wa barabara. Mpango wa maendeleo wa miaka mitano wa mwaka 1964 hadi 1969 ulilenga kufanya yafuatayo: i. Barabara Kuu (Trunk and Major Links) kuendelezwa na kuboreshwa kwa kuzingatia wingi na uzito wa magari ii. Barabara zilizojulikana kama „Major Feeder Roads‟ kuboreshwa au kujengwa kwa kuzingatia vigezo vya kurahisisha usafirishaji wa kiuchumi pale inapodhihirika kuna ongezeko la mazao yanayozalishwa na bidhaa nyingine. iii. Barabara zilizojulikana kama „Minor Feeder Roads‟ kuboreshwa au kujengwa kwa lengo la kuhakikisha zinaunganishwa na kupitika katika maeneo yaliyothibitika kuwa na maendeleo. iv. Kuhakikisha kila mradi unafanyiwa upembuzi yakinifu kabla ya kuanza kutekelezwa. Kwa kulinganisha na mpango wa miaka mitatu ya kwanza (1961 hadi 1963) mpango huu ulikuwa na sifa mbili kuu: i. Bajeti ya maendeleo iliongezwa kwa asilimia sabini na tano (75%) kwa kila mwaka ikilinganishwa na mpango wa miaka mitatu ii. Kuliwekwa mkazo mkubwa zaidi katika bababara za vijijini (feeder roads). Mafanikio ya Mpango wa Kwanza wa Maendeleo (1964 – 1969) yalikuwa ni kujengwa kwa kiwango cha lami vipande vifuatavyo vya Barabara Kuu ya Dar es Salaam – Moshi – Arusha – Namanga: i. Chalinze – Segera ii. Mkumbara – Kisangiro Kujengwa kwa kiwango cha changarawe (engineered gravel standard) Barabara Kuu zifuatazo: i. Mtwara – Mingoyo – Masasi ii. Songea – Njombe (kipande cha milimani) Kujengwa kwa Barabara Kuu za Ndani (Major Feeder Roads) zifuatazo: i. Uyole – Itungi Port (Lami) ii. Kolandoto – Bariadi (Changarawe) iii. Bunda – Nansio (Changarawe) 7.1.2. Mpango wa Pili wa Maendeleo: 1969 - 1974 Mpango ulikuwa na malengo yaliyoandaliwa kwa kuzingatia maono ya muda mfupi (hadi mwaka 1974), muda wa kati (1980 na 1985) na wa muda mrefu (mwaka 1990) ili kuweza kuongoza utendaji na kuruhusu kurejewa kwa mipango kwa kuzingatia changamoto zilizotarajiwa kujitokeza pamoja na mabadiliko ya kiuchumi na kijamii. Aidha, lengo lilikuwa kwamba ifikapo mwaka 1990 Mikoa yote iwe imeunganishwa kwa barabara zinazopitika wakati wote. Kwa kuzingatia upatikanaji wa fedha vipaumbele vilikubalika kama ifuatavyo: i. Ujenzi kwa kiwango cha lami wa TanZam Highway kilometa 496, ii. Ujenzi wa barabara nyingine kwenye mtandao wa Barabara Kuu za Nchi kilometa 890, iii. Ujenzi wa kuboresha uwezo wa njia kwa kiwango kinachokubalika ili kupitika muda wote barabara nyingine zilizo kwenye mtandao wa „Major Link Roads‟ kilometa 1203, iv. Kuweka Msukumo mkubwa kwenye „Minor Feeder Roads‟ ikilinganishwa na „Major Feeder Roads‟ katika maeneo yenye uzalishaji mkubwa wa kilimo, na v. Kuchagua miradi kwa kuzingatia matakwa ya kukua kwa uchumi Mafanikio ya Mpango wa Pili wa Maendeleo 1969 – 1974 yalikuwa ni kupewa majina rasmi ya utambulisho wa barabara kama ifuatavyo; Jina Mwelekeo T1 Kenya Border – Tanga – Segera – Chalinze – Mtwara (kupitia „Stiegler‟s Gorge – Nachingwea – Nanganga – Mingoyo‟ au „Dar es Salam – Kibiti – Mohoro – Lindi‟) T2 Kenya Border (Namanga) – Arusha – Makuyuni – Babati – Dodoma – Iringa T3 Uganda Border – Bukoba – Biharamulo – Nyakanazi – Kasulu – Mpanda – Sumbawanga – Tunduma. T4 Segera – Korogwe – Moshi – Arusha – Makuyuni – Maswa – Mwanza – Usagara – Geita – Biharamulo – Rwanda Border. T5 Morogoro – Dodoma – Singida – Nzega – Shinyanga – Usagara – Mwanza T6 Dar es Salaam – Chalinze – Morogoro – Iringa – Makambako – Mbeya – Tunduma T7 Mtwara – Masasi – Tunduru – Songea – Njombe – Makambako Aidha Ramani Na 2 (Uk 12) inafafanua utekelezaji wa miradi husika. Daraja la Rusumo mwaka 1972. Daraja hili liko katika mpaka wa Tanzania na Rwanda 7.1.3. Miradi Mikubwa ya Barabara Katika Kipindi cha Miaka 50 ya Uhuru Kwa kutumia fedha za ndani na kwa kushirikiana na washirika mbali mbali wa maendeleo wa ndani na nje, Tanzania Bara imeweza kutekeleza miradi mbali mbali ya ujenzi na ukarabati wa barabara na madaraja kama ifuatavyo; i. Mradi wa Kwanza wa Barabara Kuu (1st Highway Project) 1962 hadi 1968. ii. Mradi wa Pili wa Barabara Kuu (Second Highway Project) 1969 hadi 1971 iii. Mradi wa tatu wa barabara Kuu (Third Highway Project) 1971 hadi 1974) iv. Mradi wa Nne wa Barabara Kuu (4th Highway Project) 1974 hadi 1982 v. Mradi wa Tano wa Barabara Kuu (5th Highway Project) 1980 hadi 1985 vi. Mradi wa Sita wa Barabara Kuu (6th Highway Project) 1986 hadi 1994 vii. Miradi ya Barabara za Mazao viii. Mradi wa uwiano wa barabara nchini - awamu ya kwanza (Integrated Road Project II – IRP - I) 1991 - 1999 ix. Mradi wa Uwiano wa Barabara nchini - awamu ya pili (Integrated Road Project II – IRP - II) x. Mradi wa Kuendeleza Ukanda wa Kati wa Usafirishaji (Central Transport Corridor Project) 2004 hadi 2010 Katika kutekeleza miradi hii, barabara zilizojengwa kwa kiwango cha lami ni chache kwani miradi mingi ilijengwa kwa kiwango cha changarawe. Baadhi ya miradi iliyotekelezwa kwa kiwango cha lami ni kama ifuatavyo; Dar es Salaam – Morogoro, Morogoro – Dodoma, Singida – Shelui – Nzega, Nzega – Tinde – Shinyanga – Mwanza Border, Tinde – Isaka, Isaka – Lusahunga - Lusumo, Mwanza – Musoma – Sirari, Chalinze – Segera – Tanga, Segera – Moshi – Arusha – Namanga, Arusha – Makuyuni – Minjingu, Makuyuni – Ngorongoro, Morogoro – Iringa – Mbeya - Tunduma, Makambako – Songea, Mtwara – Mingoyo – Masasi. Aidha madaraja makubwa ya Mkapa (Pwani), Kirumi(Mara), Mpiji (Pwani/DSM), madaraja ya Tanzam na Tunduma – Sumbwanga na Tanga – Horohoro n.k. Tangu 1961 hadi 2011 tunapoadhimisha miaka 50 ya Uhuru, kuna jumla ya madaraja 4,880 yaliyokwisha jengwa. 7.1.4. Mradi Maalum wa Barabara (2000 hadi 2011) Mradi Maalum wa Barabara uliendana na ujenzi wa barabara na madaraja kwa kutumia fedha za ndani. Hivyo, ili kuongeza kasi ya ujenzi wa barabara za lami, mwaka 2001 Serikali iliamua kuanzisha mradi maalum wa kujenga barabara kwa kutumia fedha zake yenyewe. Kiasi cha Shilingi bilioni 1.84 kilikuwa kikitengwa kila mwezi kwa ajili ya kujenga kwa kiwango cha lami barabara zifuatazo; i. Barabara ya kuunganisha Dar es Salaam na mikoa ya kusini. Katika mradi huu sehemu za Somanga – Matandu (km 33), Nangurukuru – Mbwemkuru (km 95) na Mbwemkuru – Mingoyo (km 95) zilijengwa kwa kiwango cha lami na kukamilika. ii. Barabara ya kuunganisha Dar es Salaam, mikoa ya kati na kanda ya ziwa. Katika mradi huu sehemu za; Geita – Buzirayombo – Kyamyorwa (km 120), Geita – Usagara (km 90), Dodoma – Manyoni (km 127) na Manyoni – Singida (km 118) zilijengwa kwa kiwango cha lami na na kukamilika. iii. Kagoma – Biharamulo - Lusahunga (km 154) Kazi zilianza tarehe 16 septemba 2009 na zinatarajiwa kukamilika mwaka 2012 kwa gharama ya shilingi bilioni 191.46. iv. Barabara za Kahama Mjini (km 5) Ujenzi wa kilometa 1.5 za mwanzo umekamilika mwezi Machi 2011 kwa gharama ya shilingi milioni 760. v. Barabara ya Uwanja wa Ndege – Pugu – Kisarawe – Mpuyani (km 25.5) Ujenzi kwa sehemu ya Uwanja wa Ndege – Pugu na sehemu ya Pugu – Kisarawe Mpuyani ulikamilika mwaka 2007 vi. Barabara ya TAMCO – Tumbi – Picha ya Ndege (km ) Ujenzi ulikamilika mwaka 2002 vii. Barabara ya Kyaka - Bugene (km 59.1) Kazi zilianza mwaka 2010 na zinatarajiwa kukamilika mwaka 2012. Gharama ya ujenzi ni shilingi bilioni 64.96. viii. Barabara ya Kyabakari – Butiama (km 12) Ujenzi ulikamilika mwaka 2005. ix. Barabara ya Bariadi - Lamadi (km 71.8) Kazi zilianza tarehe 8 Julai 2010 na zinatarajiwa kukamilika mwaka 2013. Gharama ya ujenzi ni shilingi bilioni 67.41. x. Barabara ya Sumbawanga - Matai-Kasanga Port (km 112) Kazi zilianza tarehe 13 Januari, 2010 na zinafanyika kwa njia ya kusanifu na kujenga (Design & Build). Kazi za ujenzi zinatarajiwa kukamilika mwaka 2013 kwa gharama ya shilingi bilioni 133.29 . xi. Barabara ya Sumbawanga-Kanyani-Nyakanazi (km 829). Mradi huu imegawanywa katika sehemu nne kama ifuatavyo:- Sumbawanga - Kanazi (km 75) Kazi zilianza tarehe 16 Desemba 2009 na zinatarajiwa kukamilika mwaka 2012. Gharama ni shilingi bilioni 78.84 . Kanazi – Kizi - Kibaoni (km 76.6) Kazi zilianza tarehe 16 Desemba 2009 na zinatarajiwa kukamilika mwaka 2012. Gharama ni shilingi bilioni 82.84 . Kizi – Sitalike - Mpanda (km 95) Usanifu kwa ajili ya ujenzi kwa kiwango cha lami umekamilika kwa kutumia fedha za ndani. Mpanda – Uvinza – Kanyani - Nyakanazi (km 582.4) Usanifu kwa ajili ya ujenzi kwa kiwango cha lami umekamilika kwa kutumia fedha za ndani. xii. Barabara ya Marangu - Rombo Mkuu na Mwika - Kilacha (km 34) Kazi zimekamilika mwaka 2011 kwa gharama ya shilingi bilioni 25.1. xiii. Rombo Mkuu – Tarakea (km 32) Ujenzi kwa kiwango cha lami ulikamilika mwaka 2010 xiv. Tarakea – Rongai – Kamwanga (km 32) Ujenzi kwa kiwango cha lami ulikamilika mwaka 2008 xv. Barabara ya Kwa Sadala-Masama (km 12.5) Kazi zilianza tarehe 10 Machi 2010 na ujenzi unaendelea. Kazi zinatarajiwa kukamilika katika mwaka 2011. Gharama ni shilingi bilioni 5.34 fedha za ndani. xvi. Kibosho Shine – Kwa Rafael - International School (km 43) Kazi zilianza tarehe 2 Machi 2010 na ujenzi unaendelea. Kazi zinatarajiwa kukamilika mwishoni mwa mwaka 2011. Gharama ni shilingi bilioni 8.93 fedha za ndani. xvii. Barabara ya Rau Madukani – Mawela - Uru Njari (km 12.5) Kazi zilianza tarehe 2 Machi 2010. Ujenzi unaendelea na kazi zinatarajiwa kukamilika mwaka 2011. Gharama ni shilingi bilioni 4.88 fedha za ndani. xviii. Barabara ya Kilua Nduoni - Marangu Mtoni (km 31.5) Kazi zilianza tarehe 2 Machi 2010. Ujenzi unaendelea na kazi zinatarajiwa kukamilika mwishoni mwa mwaka 2011. Gharama ni shilingi bilioni 9.10 fedha za ndani. xix. Barabara ya Handeni - Mkata (km 54) Kazi zilianza tarehe 28 Desemba, 2009 na zinatarajiwa kukamilika tarehe 17 Novemba 2011. Gharama ni shilingi bilioni 57.34. xx. Korogwe – Handeni (km 65) Kazi zilianza mwaka 2009 na zinatarajiwa kukamilika mwaka kwa gharama ya shilingi bilioni 63.199 xxi. Barabara ya Mziha-Turiani-Magole (km 84.6). Mradi huu umegawanywa katika sehemu mbili kama ifuatavyo: Magole – Turiani (km 48) Kazi zilianza tarehe 3 Machi, 2010 na zinatarajiwa kukamilika tarehe 2 June 2012. Gharama ni shilingi bilioni 48.2. Turiani – Mziha (km 36.6) Usanifu umekamilika kwa kutumia fedha za ndani. xxii. Barabara ya Dumila – Kilosa (km 63) Mradi umegawanywa katika sehemu mbili kama ifuatavyo: Dumila - Ludewa (km 45) Kazi zilianza tarehe 1 Februari 2009 na zinatarajiwa kukamilika tarehe 10 Februari 2012. Gharama ni shilingi bilioni 41.93 . Ludewa - Kilosa (km 18) Usanifu umekamilika. xxiii. Barabara ya Mbeya-Chunya-Makongorosi (km 115). Mradi huu unagharamiwa kwa . Utekelezaji wake umegawanywa katika sehemu tatu kama ifuatavyo: Mbeya - Lwanjilo (km 36) Mkataba mpya ulisainiwa mwezi Desemba 2010 baada ya Mkandarasi wa awali (Kundan Singh) kushindwa kazi na kufukuzwa. Lwanjilo - Chunya (km 36) Kazi zilianza tarehe 5 Agosti, 2009 zinatarajiwa kukamilika tarehe 4 Novemba 2011. Gharama ni shilingi bilioni 40.28. Chunya - Makongorosi (km 43) Usanifu kwa ajili ya ujenzi kwa kiwango cha lami umekamilika. xxiv. Barabara ya Ndundu-Somanga (km 60). Kazi zilianza tarehe 15 Julai, 2008 na zinatarajiwa kukamilika mwaka 2011. Gharama ni shilingi bilioni 58.82 xxv. Barabara ya Masasi - Mangaka (km 55.1). Kazi zilianza tarehe 9 Desemba 2009 na zinatarajiwa kukamilika mwaka 2011. Gharama ni shilingi bilioni 21.62 fedha za msaada toka Serikali ya Japan kupitia JICA. xxvi. Barabara ya Bagamoyo (Makofia) - Msata (km 64). Kazi zilianza tarehe 11 Agosti 2010 na zinatarajiwa kukamilika tarehe 10 Agosti 2012 kwa gharama ya shilingi bilioni 89.61. xxvii. Barabara ya Nzega - Tabora (km 115). Utekelezaji wa mradi huu umegawanywa katika sehemu mbili kama ifuatavyo:- Nzega - Puge (km 56.1) Mkataba wa ujenzi ulisainiwa tarehe 30 Julai 2010. Kazi zinatarajiwa kukamilika tarehe 29 Oktoba 2012. Gharama ni shilingi bilioni 66.36. Puge - Tabora (km 58.8) Mkataba wa ujenzi ulisainiwa tarehe 30 Julai 2010 na kazi zinatarajiwa kukamilika tarehe 29 Oktoba 2012. Gharama za ujenzi ni shilingi bilioni 62.74. xxviii. Manyoni – Itigi - Tabora (km 264). Mradi huu utekelezaji wake umegawanywa katika sehemu tatu kama ifuatavyo; Tabora - Nyahua (km 85) Mkataba wa ujenzi ulisainiwa tarehe 30 Julai 2010 na kazi zinatarajiwa kukamilika mwaka 2013. Gharama ni shilingi bilioni 93.41 . Manyoni – Itigi - Chaya (km 89.4) Mkataba wa ujenzi ulisainiwa tarehe 30 Julai 2010 na kazi zinatarajiwa mwaka 2013. Gharama ni shilingi bilioni 109.64 Chaya – Nyahua (km 90) Sehemu hii usanifu wake kwa ajili ya ujenzi kwa kiwango cha lami umekamilika. xxix. Tabora - Urambo (km 94). Mradi huu umegawanywa katika sehemu mbili kama ifuatavyo Tabora - Ndono (km 42): Mkataba ulisainiwa tarehe 30 Julai 2010 na kazi zinatarajiwa kukamilika tarehe 29 Julai 2012. Gharama za ujenzi ni shilingi bilioni 51.35 Ndono - Urambo (km 52) Mkataba ulisainiwa tarehe 30 Julai 2010 na kazi zinatarajiwa kukamilika tarehe 29 Julai 2012. Gharama za ujenzi ni shilingi bilioni 59.77. xxx. Barabara ya Dodoma – Manyoni (km 127) Ujenzi kwa kiwango cha lami umekamilika mwaka 2009 xxxi. Barabara za Manyoni – Isuna (km 54) Ujenzi kwa kiwango cha lami umekamilika mwaka 2011 xxxii. Barabara ya Isuna – Singida (km 65) Ujenzi kwa kiwango cha lami ulikamilika mwaka 2008 xxxiii. Barabara ya Geita – Buzirayombo (km 120) Ujenzi kwa kiwango cha lami ulikamilika mwaka 2008 xxxiv. Barabara ya Buzirayombo – Kyamyorwa (km 100) Ujenzi kwa kiwango cha lami ulikamilika mwaka 2008 xxxv. Barabara ya TMJ - Monduli (km 14) Ujenzi kwa kiwango cha lami ulikamilika mwaka 1999 xxxvi. Geita – Sengerema – Usagara (km 90) Ujenzi kwa kiwango cha lami umekamilika mwaka 2010 xxxvii. Kigoma - kidahwe (km 36) Ujenzi kwa kiwango cha lami zimekamilika mwaka 2010. xxxviii. Mwandiga – Manyovu (km 60) Ujenzi kwa kiwango cha lami umekamilika mwaka 2010. xxxix. Barabara ya Dodoma – Babati (km 261). Utekelezaji umegawanyika katika sehemu mbili kama ifuatavyo:- Dodoma - Mayamaya (km 43.6) Mkataba wa ujenzi umesainiwa mwezi Mei 2010 na unatarajiwa kukamilika mwaka 2013. Gharama ni shilingi bilioni 40.61 . Bonga - Babati (km 19.2) Mkataba wa ujenzi umesainiwa tarehe 31 Mei 2010 na ujenzi unatarajiwa kukamilika mwaka 2012 kwa gharama za shilingi bilioni 19.69 fedha za ndani. xl. Barabara ya Musoma - Mwanza/Mara Border (km 85.5) Ujenzi ulianza mwaka 2010 na unatarajiwa kukamilika 2012. Gharama za ujenzi ni shilingi bilioni 85.368. xli. Barabara ya Nangurukuru - Kilwa (km 30) Ujenzi kwa kiwango cha lami ulikamilika mwaka 1994 xlii. Barabara ya Sam Nujoma (km 4) Ujenzi wa kuipanua kuwa njia nne ulikamilika mwaka 2008 kwa gharama ya shilingi bilioni 13.563 xliii. Barabara za Jijini Dar es Salaam (km 65) Barabara nyingi za Jijini Dar es Salaam zilijengwa miaka ya 70 na zimekuwa zikifanyiwa matengenezo makubwa kwa vipindi tofauti. Barabara hizo ni Kongowe – Mjimwema (km 20), Tabata – Kinyerezi – Ukonga (km 14), Kigamboni – Mjimwema – Nafco Farm, Barabara ya Uhuru, Barabara ya Nyerere (km 12.5), Sokoine Drive, Old Bagamoyo,Bananaa – Kitunda, Mbagala – Msongola xliv. Barabara zilizojengwa kwa Otta Seal Barabara za Otta Seal ziko katika mikoa mbalimbali kama vile Dodoma, Kagera, Dar es Salaam n.k 7.1.5. Utekelezaji wa miradi ya barabara kwa kushirikiana na Wadau wa Maendeleo i. Barabara ya Dar es Salaam – Chalinze – Morogoro – Iringa (km 530) ii. Barabara ya Iringa – Mafinga – Makambako – Mbeya – Tunduma (km 403) iii. Barabara ya Mikumi – Kidatu – Ifakara sehemu ya Mikumi – Kidatu (km 35) Ujenzi kwa kiwango cha lami ulikamilika mwaka 1998 kwa fedha za msaada wa SDC iv. Barabara ya Mikumi – Kidatu – Ifakara sehemu ya Kiberege – Ziginali (km 10) Ujenzi kwa kiwango cha lami ulikamilika mwaka 2006 kwa fedha za msaada wa SDC v. Barabara ya Mikumi – Kidatu – Ifakara sehemu ya Kibaoni – Ifakara Mjini (km 7) Ujenzi kwa kiwango cha lami ulikamilika mwaka 2008 kwa fedha za msaada wa SDC vi. Barabara ya Msamvu – Morogoro (km 3.1) Ujenzi kwa kiwango cha lami ulikamilika mwaka 2000 kwa fedha za msaada wa SDC vii. Barabara ya Makambako – Songea (km 295) Ujenzi kwa kiwango cha lami ulikamilika mwaka 1985 viii. Barabara ya Songea – Peramiho (km 20) ix. Barabara ya Morogoro – Dodoma (km 259) Ujenzi kwa kiwango cha lami ulikamilika mwaka 1978 x. Barabara ya Singida – Shelui (km 110) Ujenzi kwa kiwango cha lami ulikamilika mwaka 2008 xi. Barabara ya Shelui – Nzega (km 112) Ujenzi kwa kiwango cha lami ulikamilika mwaka 2005 kwa fedha za mkopo wa ADB xii. Barabara ya Nzega – Tinde – Shinyanga – Ilula (km 138.5) Ujenzi kwa kiwango cha lami ulikamilika mwaka 2007 kwa fedha za EU xiii. Barabara ya Mwanza – Magogo River – Ilula (km 102) Ujenzi kwa kiwango cha lami ulikamilika mwaka 1998. xiv. Barabara ya Mtukura – Bukoba – Kagoma (km 139) Ujenzi kwa kiwango cha lami ulikamilika mwaka 2005 kwa fedha za mkopo wa Benki ya Maendeleo ya Afrika xv. Barabara ya Tinde – Isaka (km 30.5) Ujenzi kwa kiwango cha lami ulikamilika mwaka 2007 kwa fedha za EU xvi. Barabara ya Isaka – Lusahunga – Rusumo (km 332) Ujenzi kwa kiwango cha lami ulikamilika mwaka 1994 Ukarabati wa Barabara ya Isaka - Lusahunga (km 242). Mradi huu umegawanywa katika sehemu mbili kama ifuatavyo: Isaka - Ushirombo (km 132) Kazi zilianza tarehe 18 Februari 2010 na zinatarajiwa kukamilika mwaka 2013 kwa gharama ya shilingi bilioni 145.34 fedha kutoka Jumuia ya Nchi za Ulaya (European Union). Ushirombo-Lusahunga (km 110) Kazi zilianza tarehe 18 Februari 2010 na zinatarajiwa kukamilika mwaka 2012 kwa gharama ya shilingi bilioni 114.56 kutoka Jumuia ya Nchi za Ulaya (EU). xvii. Barabara ya Tunduma - Sumbawanga (km 231) Mradi huu unagharamiwa na fedha za MCC na umegawanyika katika sehemu tatu kama ifuatavyo:- Tunduma - Ikana (km 63.7): Kazi zilianza tarehe 22 Septemba 2010 na zinatarajiwa kukamilika mwaka 2012. Gharama ni shilingi bilioni 82.52 Ikana - Laela (km 64.2) Kazi zilianza tarehe 17 Septemba 2010 na zinatarajiwa kukamilika mwaka 2012. Gharama ni shilingi bilioni 76.1. Laela - Sumbawanga (km 95.1) Kazi zilianza tarehe 1 Aprili 2010 na zinatarajiwa kukamilika mwaka 2012. Gharama ni shilingi bilioni 130.1. xviii. Barabara ya Tanga - Horohoro (km 65) Ujenzi unaendelea kwa fedha za MCC na unatarajiwa kukamilika mwaka 2012. xix. Barabara ya Mandela (km 16.8). Kazi zilianza tarehe 1 Oktoba 2007 na zimekamilika tarehe 30 Juni 2011 kwa gharama ni shilingi bilioni 41.22 fedha za msaada toka EU. xx. Ukarabati wa Barabara ya TANZAM sehemu ya Msimba – Ikokoto – Mafinga (km 219) Mradi huu unagharamiwa na Serikali ya Denmark kupitia DANIDA. Utekelezaji umegawanywa katika sehemu mbili kama ifuatavyo: Msimba-Ruaha - Mbuyuni/Ikokoto - Mafinga (km 149.6) Kazi za ukarabati zinatarajiwa kukamilika mwaka 2011. Gharama ni shilingi bilioni 127.7. Iringa - Mafinga (km 69.4) Kazi zilianza mwaka 2011 na zinatarajiwa kukamilika mwaka 2014. xxi. Barabara ya Arusha - Minjingu (km 104) Ujenzi kwa kiwango cha lami ulikamilika kwenye miaka ya sabini. Aidha, kazi za ukarabati zitaanza mwaka 2011 na ukarabati unatarajiwa kukamilika mwaka 2014 kwa kugharamiwa na fedha za mkopo toka Benki ya Dunia.Jumla ya shilingi bilioni 78 zitatumika xxii. Barabara ya Minjingu – Babati - Singida (km 223.5). Mradi huu unagharamiwa na Serikali na Benki ya Maendeleo ya Afrika (ADB). Utekelezaji wa mradi huu umegawanywa katika sehemu tatu kama ifuatavyo: Singida - Kateshi (km 65.1) Kazi zilianza tarehe 11 Machi, 2009 na zinatarajiwa kukamilika Septemba 2011. Gharama ni shilingi bilioni 51.63. Kateshi - Dareda (km 73.8) Kazi zilianza tarehe 11 Machi, 2009 na zinatarajiwa kukamilika mwishoni mwa 2011. Gharama ni shilingi bilioni 64.14 Dareda – Babati - Minjingu (km 84.6) Kazi zilianza tarehe 11 Machi, 2009 na zimefikia asilimia 75 na zinatarajiwa kukamilika tarehe 10 Machi, 2012. Gharama ni shilingi bilioni 84.92. Barabara ya Korogwe - Handeni (km 65) Kazi zilianza tarehe 15 Februari, 2010 zinatarajiwa kukamilika tarehe 14 Mei, 2012. Gharama ni shilingi bilioni 63.2 xxiii. Barabara ya Chalinze-Segera - Tanga (km 245). Mradi unagharamiwa na Serikali na DANIDA. Ukarabati umekamilika kwa sehemu ya Chalinze – Kitumbi (km 125), kwa sehemu ya Kitumbi-Tanga (km 120) kazi zinatarajiwa kukamilika mwaka 2014. xxiv. Barabara ya Korogwe (Segera) – Mkumbara – Same - Himo (km 254). Ujenzi kwa kiwango cha lami ulikamilika kwenye miaka ya 70 - 80. .Aidha, mchakato wa kumpata mkandarasi wa ukarabati kwa sehemu ya Korogwe – Mkumbara – Same (km 172) uko kwenye hatua za mwisho na unatarajiwa kuwa umekamilika ifikapo mwezi Novemba 2011. Ukarabati utagharamiwa kwa fedha za mkopo toka Benki ya Dunia. xxv. Barabara ya Himo – Moshi – Arusha – Namanga (km 216) Ujenzi kwa kiwango cha lami ulikamilika mwanzoni mwa miaka ya 90. Aidha ukarabati kwa sehemu ya Barabara ya Arusha - Namanga (km 105), kazi zilianza tarehe 14 Julai, 2008 na zinatarajiwa kukamilika Desemba 2011. Gharama ni shilingi bilioni 81.77 kwa fedha za Serikali na ADB/JICA. xxvi. Barabara ya Himo – Horiri (km 11) xxvii. Barabara ya Makuyuni – Ngorongoro (km 77) Ujenzi kwa kiwango cha lami ulikamilika mwaka 2005 kwa fedha za msaada toka Serikali ya Japan xxviii. Barabara ya Kilwa/Dar es Salaam (km 12). Mkataba wa kumalizia kilometa 1.5 zilizobaki ulisainiwa tarehe 19 Oktoba 2010 na kazi ya ujenzi inatarajiwa kukamilika mwaka 2012. xxix. Barabara ya Kawawa Junction - Mwenge-Tegeta (km 17). kazi za ujenzi kwa sehemu ya Mwenge – Tegeta zinaendelea kwa fedha za msaada kutoka Serikali ya Japan. Aidha, sehemu ya Mwenge – Kawawa Junction (km 4.3) itafadhiliwa pia na Serikali ya Japan. xxx. Barabara ya Dodoma - Iringa (km 260). Ujenzi unagharamiwa na fedha za mkopo toka ADB na JICA na kazi zimegawanywa katika sehemu tatu. Mikataba ya ujenzi ilisainiwa tarehe 13 Januari 2011 na kazi zinatarajiwa kukamilika mwaka 2014. xxxi. Barabara ya Uvinza - Kidahwe (km 76.6). Kazi zilianza tarehe 24 Septemba 2010 na kazi zinatarajiwa kukamilika tarehe 23 Juni 2013. Gharama za ujenzi ni shilingi bilioni 78.24 zikiwa ni kutoka Serikalini na mkopo kutoka Mfuko wa Abu Dhabi. xxxii. Daraja la Malagarasi na barabara zake (km 48) Mkataba ulisainiwa mwezi Oktoba 2010 na kazi inategemewa kukamilika mwaka 2013. Gharama za ujenzi ni shilingi bilioni 78.91 zikiwa ni kutoka Serikalini na mkopo Serikali ya Korea. xxxiii. Barabara ya Mtwara – Mingoyo - Masasi (km 2005) Ujenzi kwa kiwango cha lami ulikamilika mwaka 1977. xxxiv. Barabara ya Dar es Salaam – Kibiti – Ikwiriri (km 165) Ujenzi kwa kiwango cha lami ulikamilika mwaka 1994 kwa sehemu ya Kibiti – Ikwiriri na sehemu ya Dar es Salaam – Kibiti mwaka 2008 kwa fedha za Serikali na OPEC. xxxv. Masasi – Mangaka (km 55) Ujenzi ulianza mwaka 2007 na umekuwa ukifanyika kwa awamu. Kazi zinatarajiwa kukamilika mwaka 2012 kwa gharama ya shilingi bilioni 30.184 kwa kugharamiwa na Serikali ya Japan kupitia Shirika la Maendeleo la JICA. xxxvi. Barabara ya Tunduru - Namtumbo (km 194). Ujenzi unagharamiwa na fedha za mkopo toka Ujenzi unagharamiwa na fedha za mkopo toka ADB na JICA na kazi zimegawanywa katika sehemu tatu. Mikataba ya ujenzi ilisainiwa tarehe 24 Desemba 2010 na kazi zinatarajiwa kukamilika mwezi Aprili 2013. xxxvii. Barabara ya Namtumbo - Songea (km 70). Ujenzi unaendelea kwa fedha za MCC na unatarajiwa kukamilika mwaka 2013. Gharama za ujenzi ni shilingi bilioni 62.88. xxxviii. Barabara ya Peramiho - Mbinga (km 78) Ujenzi unaendelea kwa fedha za MCC na unatarajiwa kukamilika mwaka 2013. Gharama za ujenzi ni shilingi bilioni 79.81. xxxix. Barabara ya Tunduma - Sumbawanga (km 231) xl. Barabara ya Mwanza – Nyanguge – Musoma – Sirari (km 305.9) Ujenzi ulikamilika kwenye miaka ya 70 na ukarabati wa sehemu ya Mwanza – Nyanguge (km 35) ulifanyika mwaka 2000/2002 kwa fedha za EU xli. Miradi ya Usanifu Miradi ya usanifu iliyokamilika katika kipindi cha 2005/2010 ni; Rujewa - Madibira-Mafinga (km 152), Mayamaya - Bonga (km 198.2), Nata - Fort Ikoma (km 141), Chaya - Nyahua (km 90), Mangaka - Mtambaswala (km 65), Mto wa Mbu – Loliondo – Mugumu - Nata-Makutano (km 452), Mbinga – Mbamba Bay (km 66), Kamwanga - Sanya Juu (km 75), Uyovu – Bwanga - Biharamulo (km 112), Kisesa – Usagara (km 17), Sanya Juu - Bomang‟ombe (km 25) na Katumba – Mbambo - Tukuyu (km 80). Miradi ya usanifu kwa ajili ya ujenzi kwa kiwango cha lami inayoendelea ni; Bunda – Kisorya - Nansio (km 93), Ipole – Koga - Mpanda (km 255), Makurunge – Saadani – Pangani - Tanga (km 178), Matai - Kasesya (km 65), Same - Himo (km 96), Makambako – Songea (km 295), Mtwara – Masasi (km 200), Arusha – Moshi – Himo – Holili (km 140), Tabora – Mambali – Bukene – Itobo - Kahama (km 149), Lupilo – Malinyi - Kilosa kwa Mpepo – Londo - Kitanda (km 396), Ifakara - Mahenge (km 67), Kibondo - Mabamba (km 35), Kolandoto – Lalago – Mwanhuzi –Matala - Oldean Junction (km 328), Omugakorongo – Kigarama - Murongo (km 105), Mpemba - Isongole (Tanzania/Malawi) (km 49), Soni – Bumbuli – Dindira - Korogwe (km 74), Makofia – Mlandizi - Vikumburu (km 148), Kibaoni – Majimoto - Inyonga (km 162), Mpanda – Ugala – Kaliua – Ulyankulu - Kahama (km 428), Makongolosi – Rungwa - Mkiwa (km 412), Mtwara – Newala - Masasi (km 209), Handeni – Kiberashi – Kondoa - Singida (km 460), Kibaha - Mapinga (km 23), Geita – Bukoli - Kahama (km 107) na Mbande - Kongwa Junction - Mpwapwa (km 50). 7.1.6. Miradi Mikubwa ya Madaraja i. Madaraja yaliyo kamilika kujengwa katika kipindi cha miaka 50 ya Uhuru Kuna jumla ya madaraja 4,880 yaliyokamilika katika Barabara Kuu na Mikoa hadi kufikia 2011 nchi nzima. Baadhi ya madaraja makubwa yaliyokamilika ni; Daraja la Kirumi lilikamilika na kufunguliwa na Rais wa Awamu ya Kwanza Mwalimu Julius Kambarage Nyerere tarehe 14 Oktoba, 1985. Daraja la Mto Kagera (1992), Daraja Rusumo (1974), Daraja la Mto Wami (1959), Daraja la Mto Ruvu (2008), Daraja la Mkapa (2003), Daraja la Umoja (2008), madaraja 11 katika barabara ya TANZAM, madaraja 7 katika barabara ya Tanga – Horohoro na Madaraja 4 katika barabara ya Tunduma - Sumbawanga. ii. Madaraja yaliyo katika hatua za Usanifu na Ujenzi a. Daraja la Kilombero Usanifu wa Daraja la Mto Kilombero umekamilika na ujenzi utaanza mwaka 2011/2012. b. Daraja la Mto Mwatisi Kazi ya ujenzi wa Daraja la Mto Mwatisi inaendelea na kiasi cha shilingi milioni 870.0 kimekwisha tolewa. Gharama kulingana na mkataba wa kazi ni shilingi bilioni 1.39. c. Daraja la Malagarasi Ujenzi wa Daraja la Malagarasi umeanza kwa ufadhili wa Serikali ya Korea. d. Daraja la Kigamboni Serikali na NSSF wanaendelea na maandalizi ili kuanza ujenzi wa Daraja kwa njia ya Public Private Partnership katika mwaka wa fedha 2011/12. 7.1.7. Miradi ya kupunguza msongamano wa magari katika jiji la Dar es Salaam. Ili kukabiliana na tatizo la kupunguza msongamano wa magari Dar es Salaam hatua mbali mbali zimechukuliwa ikiwa ni pamoja na; i. Kujenga barabara ya Juu (Fly Overs) kwenye Makutano ya Barabara Maeneo ya TAZARA. Usanifu wa „Flyover‟ ya TAZARA umeanza Juni 2011 kwa ufadhili wa JICA. ii. Kupanua Mtandao wa Barabara za Jiji la Dar es Salaam kwa Kujenga na Kukarabati Barabara Zifuatazo: iii. Barabara za Ubungo Bus Terminal – Mabibo - Kigogo Roundabout (km 6.4), Kigogo Roundabout - Bonde la Msimbazi –Twiga/Msimbazi Junction (km 2.7) na Jet Corner-Vituka-Davis Corner (km 10.3) kazi za ujenzi zinaendelea na zinategemewa kukamilika mwaka 2012. iv. Aidha barabara za Tabata Dampo – Kigogo - Ubungo Maziwa External (km 2.25), Mbezi (Morogoro road) – Maramba Mawili – Kinyerezi - Banana (km 14), Tegeta - Kibaoni-Wazo – Goba - Mbezi Mwisho (km 20) na Tangi Bovu-Goba (km 9) usanifu umekamilika. v. Barabara za; Old Bagamoyo - Garden Road (km 9.1), Kimara BarutiMsewe-Changanyikeni (km 2.6) na Kimara – Kilungule - External Mandela Road (km 9) kazi za usanifu zinaendelea na zitakamilika mwaka 2012. 7.1.8. Mradi wa mabasi yaendayo kasi (DART) (km 20.9): Mradi wa mabasi yaendayo kasi (DART) una sehemu zifuatazo: - i. Ujenzi wa barabara ya Kimara - Magomeni (km 10.4) na Magomeni – Kivukoni, Kawawa na Msimbazi (km 10.5): ii. Mchakato wa kumpata Mkandarasi unaendelea na mradi unafadhiliwa na Benki ya Dunia. 7.1.9. Wakala wa Barabara Nchini Moja ya mafanikio makubwa katika Sekta ya Barabara ni uanzishwaji wa Wakala wa Barabara Nchini (Tanzania National Roads Agency – TANROADS). Wakala huu wa Barabara ulianzishwa chini ya Sheria Na 30 ya Mwaka 1997 (Executive Agencies Act No. 30/1997) na ulianza kazi mwezi wa Julai 2000. Wakala unahusika na Matengenezo, Ukarabati na Ujenzi wa Barabara Kuu na za Mikoa katika Tanzania Bara. i. Dira ya Wakala Katika utendaji wa kazi zake Wakala umejiwekea Dira, Mikakati na Sera ambazo zinaiongoza katika utekelezaji wa majukumu yake. Dira ya Wakala ni Kuwa na mtandao wa Barabara Kuu na Mikoa ambazo ni salama, endelevu, unaozingatia utunzaji wa mazingira na unaopitika majira yote ya mwaka, katika kuchangia maendeleo ya kiuchumi na kijamii ya Tanzania. ii. Dhamira ya Wakala Kuendeleza, kufanyia matengenezo na kusimamia Barabara Kuu na za Mkoa kwa ufanisi zaidi kwa lengo la kuwa na mtandao wa barabara ulio endelevu na salama ambao unazingatia mkakati wa kupunguza Umaskini na Sera nyingine za Serikali. iii. Majukumu ya Wakala Majukumu ya Wakala ni kuratibu na kusimamia matengenezo, ukarabati na ujenzi wa Barabara kwenye mtandao wenye jumla ya kilometa 33,891 unaohusisha barabara Kuu (km 12,786) na barabara za Mikoa (km 21,105). Wakala unajihusisha pia na usimamizi wa Karakana za Mitambo ya Barabara pamoja na Kitengo cha Maabara Kuu ya Vifaa na Maabara za Mikoa. Aidha, Wakala husimamia pia jukumu la udhibiti wa uzito wa magari. Wakala hutekeleza majukumu yake kwa kuzingatia mikataba maalum na Mfuko wa Barabara kwa kazi za matengenezo ya barabara na Wizara ya Ujenzi kwa kazi za miradi ya maendeleo. Mafanikio yaliyokwishapatikana tangu kuanzishwa kwa Wakala hadi mwaka huu wa 2011 ni pamoja na; • Barabara zenye hali nzuri zimeongezeka kutoka asilimia 19 hadi 53: • Barabara zenye hali ya wastani zimeongezeka kutoka asilimia 32 hadi 36 • Barabara zenye hali mbaya zimepungua kutoka asilimia 49 hadi 12 iv. Udhibiti wa Uzito wa Magari Wakala umepewa jukumu la kudhibiti uharibifu wa barabara kutokana na magari kuzidisha uzito kupita viwango vilivyo ruhusiwa kisheria. Kwa kutekeleza hilo Wakala una mizani 22 ya isiyohamishika na 23 inayohamishika. Jumla ya magari yapatayo 13,994,104 yalipimwa katika kipindi cha mwaka 2000 hadi 2010 na kati ya hayo 1,979,512 yalikuwa yamezidisha uzito na kutozwa faini. Fedha zilizopatikana kutokana na faini za kuzidisha uzito ni Shilingi bilioni 24. Kutokana na mafanikio haya, kati ya Juni 30, 2001 na Juni 30, 2010 mtandao wa Barabara za lami kwa barabara Kuu na za Mkoa uliongezeka kutoka kilometa 3,972 mwaka 2000 hadi kilometa 6,500 mwaka 2011 ikiwa ni ongezeko la kilometa 2,528 ndani ya Miaka 10. Kuimarika kwa mtandao wa barabara kumepelekea kupungua muda wa kusafiri barabarani mfano wakazi wa kanda ya ziwa walikuwa wanatumia zaidi ya saa 30 kusafiri kwa basi kutoka Dar es Salaam hadi Mwanza na hata wakati mwingine kulazimika kupitia nchi jirani kama vile Kenya (Nairobi). Kwa sasa (2011) wasafiri wanatumia muda wa chini ya saa 15 kwa safari hiyo. Aidha, kuboreka kwa mtandao wa barabara kumepelekea kupungua kwa gharama za usafirishaji. Miradi iliyotekelezwa kwa kipindi hicho, miradi inayoendelea na iliyo katika hatua mbalimbali ya utekelezaji imefafanuliwa katika Sura 7 Aya ya 7.1. v. Mikakati a. Wakala kwa kushirikiana na wadau mbalimbali utaendelea kuwaelimisha wasafirishaji kuhusu umuhimu wa kutozidisha viwango vya uzito unaokubalika kisheria ili barabara zetu zidumu. b. Wakala kwa kushirikiana na taasisi nyingine utaendelea kubuni namna ya kukuza uwezo wa makandarasi na wahandisi washauri wa ndani kwa lengo la kuongeza mitaji, ujuzi na uzoefu ili waweze kushindana kimataifa. c. Jitihada zitaendelezwa kutoa elimu kwa wadau mbalimbali wa barabara ili kudhibiti uharibifu wa vifaa mbalimbali kama alama za barabarani, madaraja, barabara zenyewe pamoja uhifadhi wa miliki ya barabara. 7.1.10. Mfuko wa Barabara Bodi ya Mfuko wa Barabara ni moja ya mafanikio yaliyofikiwa katika sekta ndogo ya barabara na ilianzishwa mwaka 2000 ikiwa ni moja ya mikakati ya kuboresha Sekta ya barabara hususani katika kukusanya, kutoa na kuratibu matumizi ya fedha za matengenezo ya barabara. Serikali ilitunga Sheria ya ushuru wa Barabara (Marekebisho Na.2) ya 1998, iliyounda Bodi ya Mfuko wa Barabara na Mfuko wa Barabara. Sheria hiyo ilifanyiwa marekebisho mwaka 2006, na kuitwa “Road and Fuel Tolls Act Cap 220, Revised edition 2006”. 