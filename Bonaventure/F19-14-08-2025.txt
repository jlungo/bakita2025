 HOTUBA YA KAMATI YA MAWASILIANO ARDHI NA NISHATI YA BARAZALAWAWAKILISHI KUHUSU MAKADIRIO YA MAPATO NA MATUMIZI YAKAZI ZAKAWAIDA NA MAENDELEO YA WIZARA YA MAJI NISHATI NA MADINI KWAMWAKA2023/2024   UTANGULIZI Mheshimiwa Spika, Awali ya yote napenda kumshukuru Mwenyezi Mungu muumbawambingu na ardhi na vilivyomo ndani yake kwa kutujaalia uzima na afya njema nakuwezakusimama mbele ya Baraza hili kuwasilisha hotuba ya Kamati ya Mawasiliano, Ardhi naNishati ya Baraza la Wawakilishi kuhusu Makadirio ya Mapato na Matumizi yaKazi zaKawaida na Maendeleo ya Wizara ya Maji, Nishati na Madini kwa Mwaka 2023/2024. Mheshimiwa Spika, Aidha napenda kukushukuru wewe binafsi kwa kunipatiafursahii ya kwanza kuchangia katika Hotuba ya Waziri wa Maji, Nishati na Madini kuhusuMakadirio ya Bajeti ya Wizara yake kwa Mwaka huu wa fedha 2023/2024. Mheshimiwa Spika, Pia napenda kutoa shukrani zangu kwa Waziri na Naibu Waziri waWizara ya Maji, Nishari na madini pamoja na Katibu Mkuu, Naibu KatibuMkuu, Wakurugenzi na watendaji wote wa Wizara hii kwa ushirikiano mkubwa walioutoakatikakufanikisha kumalizika kwa kazi hii ya Kamati. 2 | P a g e Mheshimwa Spika, Kwa upekee kabisa napenda kumpongeza Rais wa Zanzibar naMwenyekiti wa Baraza la Mapinduzi Dkt. Hussein Ali Mwinyi kwa busara nahekimazake kwa mashirikiano na ushauri anaoupata kutoka kwa wasaidizi wake Mhe. Makamuwa Kwanza wa Rais Mheshimiwa Othman Masoud Othman na Makamu wa Pili waRaisMheshimiwa Hemed Suleiman Abdulla kwa kuifikisha nchi yetu mpaka hapatulipotukiwa katika hali ya amani na mshikamano jambo ambalo tunajivunia. Mheshimiwa Spika, Vile vile, pongezi za dhati kabisa ziende kwa wajumbe waKamati yangu kwa kazi nzuri wanayoifanya na ushirikiano wanaouonesha kwa pamojakatikakutekeleza majukumu ya kazi zetu kwa muda wote, naomba sasa niwatambue wajumbehawa kama ifuatavyo:- 1. Mhe. Yahya Rashid Abdulla Mwenyekiti 2. Mhe. Hudhaima Mbarak Tahir Makamu Mwenyekiti 3. Mhe. Mussa Foum Mussa Mjumbe 4. Mhe. Hussien Ibrahim Makungu Mjumbe 5. Mhe. Bahati Khamis Kombo Mjumbe 6. Mhe. Kombo Mwinyi Shekhe Mjumbe 7. Ndg. Rahma Kombo Mgeni Katibu 8. Ndg. Himid Haji Choko Katibu UINGIZWAJI WA FEDHA Mheshimiwa Spika, Kamati ya Mawasiliano, Ardhi na Nishati inaaza kutoa maoni yakekuhusiana na Bajeti ya Wizara ya Maji, Nishati na Madini kwa masikitiko yahali yauingizwaji wa fedha kwa Wizara hii kutoka serikalini. Kamati imelazimikakutoamasikitiko hayo kufiatia Ripoti ya Mheshimiwa wa Waziri wa Maji, Nishati naMadini kuhusiana na Upatikanaji wa Fedha za Utekelezaji wa Shughuli walizojipangiakwaMwaka wa Fedha unaomalizika hivi sasa. 3 | P a g e Mheshimiwa Spika, Mheshimiwa Waziri amefanya rejea katika KiambatanishonambaMoja katika Hotuba yake, ambayo kinafafanua kwamba katika robo tatu za Mwakahuu, Serikali imeipatia Wizara hii asilimia 29% tu ya fedha zote zilizotengwa kwamwaka2022/2023. Kamati inaishauri Serikali kuiingizia fedha zote wizara hii kwakiasi kilichoombwa na kilichotengwa ili iweze kutekeleza majukumu yakekamawalivyojipangia. SEKTA YA MAJI Mheshimiwa Spika, Tukiangalia utekelezaji wa Wizara hii, tuanze kutazamakatikaSekta ya Maji. Mhehimiwa Waziri ameripoti kwamba hali ya uzalishaji wa nishati yamaji kwa sasa hapa Zanzibar ni asilimia 67% ambapo kiwango hicho kinatarajiwakupandakwa asilimia 8% na kufikia uzalishaji wa asilimia 75% kwa mwaka wa fedha 2023/2024. Mheshimiwa Spika, Kamati yangu bado haijaridhika na kasi hii ya uzalishaji wamaji iliyopo pamoja na ongezeko linalotarajiwa hapo mwakani ukizingatia tunatarajiakuzindua miradi mingi ya maji katika muda mfupi ujao. Mheshimiwa Spika, Pamoja na takwimu hizo za uzalishaji wa sasa na matarajioyamwakani, matarajio ya wananchi ni kufikiwa na huduma ya maji safi na salamakatikamaeneo wanayoishi na sio uzalishaji. Hivyo, tunaiomba Wizara kuhakikisha maji yanayozalishwa yanawafikia wananchi mijini na vijijini, badala ya kuendelea kujilabu kuwa na kiwango kikubwa cha uzalishaji, wakati huduma hiyo inaishia katika matangi ya kuhifadhia maji na mabomba huku kukiwanakiwango kikubwa cha maji yanayoendelea kupotea kutokana na mivujo inayotokananauchakavu wa mabomba. 4 | P a g e Mheshimiwa Spika, Kamati yangu pia imeshtushwa juu ya matokeo ya tathmini yamiradi ya Maji iliyotekelezwa hapa Zanzibar kati ya mwaka 1990 hadi 2020ili kubaini hali ya upatikanaji wa maji na kuishauri vyema serikali juu ya namna bora ya utekelezaji wa miradi ya maji inayoendelea kwa sasa na itakayokuja. Mheshimiwa Spika, kama alivyobainisha Mheshimiwa Waziri jumla ya miradi mitano(5)ilifanyiwa tathmini na kubainika changamoto kadhaa ikiwemo kutoshirikishwakwawakaazi husika na watendaji wa ZAWA wakati wa utekelezaji na kupelekea kutofikiwakwa shabaha ya miradi hiyo. Mheshimiwa Spika, Wakati Serikali kupitia Wizara ya Maji, Nishati na Madini ikijiandaana ukamilishaji na utekelezaji wa Miradi mingi ya maji katika muda mfupi ujao, tunaomba kasoro kama hizo kudhibitiwa mapema ili hatimae kupata matokeahasi yamiradi hiyo. MAKUSANYO YA ZAWA Mheshimiwa Spika, Kwa mwaka wa fedha 2022/2023 Mamlaka ya Maji Zanzibariliopangiwa kukusanya jumla ya shilingi Bilioni 7.3 lakini hadi kufikia Mwezi Machi 2023ilifanikiwa kukusanya shilingi Bilioni 2.3 sawa na asilimia 32%. Mheshimiwa Spika, Kamati inajiuliza ZAWA inauwezo gani wa kukusanya mapatohayowakati wateja wao na wananchi walio wengi hado hawafikiwi na huduma ya uhakikayamaji safi na salama yanayozalishwa na ZAWA. Aidha kunataarifa za kuwa ZAWA hivi sasa haina mfumo wa kutambua wateja waowalamiundo mbinu yao. Hapa Kamati inapongeza jitihada za ZAWA kwa kazi zinazoendeleaza kuwaunganisha wateja wote katika mfumo pamoja na zoezi la kuhakiki taarifazotewateja wao katika Mikoa yote ya Zanzibar. 5 | P a g e MIRADI YA EXIM INDIA PAMOJA UVICO 19. Mheshimiwa Spika, Mradi wa Uhuishwaji na Uimarishaji wa Mfumo wa Usambazaji Maji Zanzibar (EXIM â€“ India) ni Miongoni mwa Miradi ya Maendeleo katika sektayaMaji. Kamati imeridhika kwa kiasi fulani na kazi za Uchimbaji wa Visima, Ujenzi waMatangi, Ulazaji wa Mabomba, na Ulipaji wa Fidia kwa walioathirika kwa pisha Miradi hiyo. Kazi za utekelezaji wa shughuli hizo zinaripotiwa kuwa katika hatua nzuri kwani zinafikiaasilimia 85- hadi 100%. Mheshimiwa Spika, Shughuli kama hizo pia zinatekelezwa katika Mradi wa Uimarishaji wa Usambazaji wa Maji Zanzibar kupitia fedha za UVICO -19 ambao nazohatuazautekelezaji wake zinaripotiwa kutekelezwa kwa asilimia kubwa. Kamati imejengwanamatumaini makubwa kutokana na hatua kubwa za utekelezaji wa Miradi hii. Mheshimiwa Spika, Kamati ya Mawasiliano, Ardhi na Nishati kwa mara nyenginetenapamoja na kupongeza hatua hiyo ambayo tunategemea itaongeza uzalishaji wamaji hapa nchini, lakini tunasisitiza haja ya kuwa na tija katika miradi hiyo kwa upatikanaji wa huduma hiyo kwa wananchi na sio kuongeza uzalishaji, kuhifadhi au kusambazaji. Mheshimiwa Spika, Tunalazimika kusema hivyo kwani tunaamini ya kwamba uzalishaji wa Nishati ya maji ni kitu chengine na Upatikanaji wa Nishati hiyo kwa wananchi katikamaeneo yao ni jambo jengine. Mheshimiwa Spika, Kwa kumalizia na hoja za Kamati katika Sekta hii ya Maji, nakwakufanya rejea kupitia Kifungu PN0302 - Programu Kuu ya Usimamizi wa HudumazaMaji katika kitabu cha Bajeti, tumebaini kushuka kwa Bajeti kutokashilingi 106,703,257,000 kwa mwaka 2022/2023 hadi shilingi 83,768,109,000 makisioyamwaka wa fedha 2023/2024. Kamati ilihoji juu ya jambo hili ilijulishwa kwamba, kushuka huko kwa Bajeti kunatokanana kukamilika kwa Miradi ya Maji iliyokuwa ikisimamiwa mwaka jana. Aidha 6 | P a g e Mheshimiwa Spika, Kukamilika kwa Miradi hiyo, pia tutarajie kushuka kwa makusanyoyanayotokana na Programu hii hapo mwakani. SEKTA YA UMEME Mheshimiwa Spika, Tukigusia katika Sekta ya Nishati ya Umeme, Kamati inapongezajuhudi za uimarishaji wa upatikanaji wa huduma ya Umeme katika vijiji vyotevyaZanzibar kwa kubadilisha nguzo mbovu, kufanya ukaguzi wa transfoma na kuongezaidadi ya wateja wapya. Aidha tunaunga mkono juhudi za kufanya ukarabati wamiundombinu ya waya wa chini ya bahari (submarine Cable) ya zamani. Kamati inaamini kwamba juhudi hizo endapo zitafanikiwa zitapunguza kwa kiasi kikubwa matatizoyaukatikaji na ukosefu wa huduma ya nishati ya umeme kwa wananchi wetu. Mheshimiwa Spika, Vile vile Kamati yetu inaridhika na maendeleo ya Mradi waKujengaUwezo na Matengenezo ya Miundombinu ya Umeme Zanzibar pamoja na Mradi waMageuzi ya Sekta ya Nishati (ZESTA). Tunaamini miradi hiyo inachochea upatikanaji waumeme wenye kukidhi mahitaji ya taifa katika hali ya ubora, salama na upatinanaji waumeme kwa uhakika. Mheshimiwa Spika, Kamati pia inatiwa moyo kutokana na shabaha za mwakani zaZECO. Kamati tunakubaliana na azma yao ya kuendelea kuondoa changamotokatikamaeneo ambayo yanapata umeme mdogo pamoja na miundombinu chakavu. Aidhatunapongeza azma yao nyengine ya kuimarisha mifumo ili kupongeza upotevuwaumeme na kuongeza ufanisi wa ukusanyaji wa mapato. Kamati inatarajia mafanikiomakubwa endapo shabaha hizo zitafikiwa. MAMLAKA YA UDHIBITI WA HUDUMA ZA MAJI NA NISHATI ZANZIBAR Mheshimiwa Spika, Kama alivyoeleza Mheshimiwa Waziri kuwa, kwa upandewaMamlaka ya Udhibiti wa Huduma za Maji na Nishati Zanzibar (ZURA), Mamlakahii imefanikiwa kuvuka malengo ya Ukusanyaji wa Mapato hadi kufikia asilimia122%. 7 | P a g e Kamati inapongeza hatua hii na inazihimiza taasisi nyengine kuiga Mfano wa ZURAkwaupande wa ukusanyaji. Mheshimiwa Spika, Kamati inayo taarifa kwamba ZURA imefanikiwa kudhibiti kikamilifu huduma za maji na nishati kwa kukaguwa vyanzo 43 vya maji nakubaini kwamba vilikua vimekidhi viwango vya ubora wa matumizi ya binadamu. AidhaZURAIlikaguwa vituo 41 vya umeme pamoja na miundombinu ya Umeme na kugunduakuwabaadhi ya miundombini hiyo ilihitaji masawazisho. Kamati inapongeza juhudi kamahizi za udhibiti wa nishati tunazotumia ili kuhakikisha ubora na usalama wake. Mheshimiwa Spika, Kamati inaungana na Mheshimiwa Waziri kuliomba Barazalakotukufu kukubaliana na maombi ya Mheshimiwa Waziri ya kuidhinishiwa jumla yaShilingi 20,061,335,397 kwa mwaka ujao wa fedha kwa Mamlaka ya Usimamizi wa HudumazaMaji na Nishati ili iweze kutekeleza vyema majukumu yake iliyojipangiaikiwemoKuimarisha nyenzo za Udhibiti wa Maji na Nishati pamoja na Kuandaa Kanuni zamiongozo ya namna ya kudhibiti maji safi, maji machafu pamoja na miongozoyauunganishwaji wa umeme. SEKTA YA NISHATI NA MADINI Mheshimiwa Spika, Maelezo, Mipango na Majadiliano pamoja na upembezi yakinifujuuya kuhakikisha kuwa Zanzibar inakuwa na chanzo chake cha kuzalisha umemeni yamuda mrefu sasa. Takriban kila Vikao vya Kamati na Wizara hii tunapojadili utekelezaji wa Wizara tumekuwa tukipewa maelezo yanayofanana lakini yasiyokuwa na maendeleoya utekelezaji wa suala hili. Tunaiomba Wizara kupitia Idara ya Nishati naMadini kulikamilisha jambo hili ili kupunguza Changamoto ya umeme Mdogo hapa Zanzibar. Mheshimiwa Spika, Kwa mara nyengine tena Kamati inaishauri Idara kuendeleakuhuisha Maeneo yaliyovunwa rasilimali zisizorejesheka ikiwemo mashimo ya mchanga, mawe na Kokoto pamoja na kifusi na pia kudhibiti uchimbaji haramu. Mheshimiwa Spika, Kamati iliwahikukaguwa uhuishwaji wa maeneo ya uvunaji wa 8 | P a g e rasilimali zisizorejesheka Wilaya ya Kaskazini B na kushuhudia maeneokadhaayanayohuishwa na Serikali yakiwa katika hali isiyoridhisha hukomaeneoyanayosimamiwa na watu binafsi yakinawiri vizuri na kuonesha matumaini nadalili njema za kunawiri. Tunaiomba Wizara itafute njia bora na nafuu za uhuishaji wa maeneo yaliyochimbwakifusi, mawe na mchanga huku ikiweka Sera, Sheria na Kanuni imara za usimamizi waMadini Zanzibar ili kupata miongozo bora ya kiutendaji katika sekta hiyo. Mheshimiwa Spika, Kamati yetu inadhani suala hili litatekelezwa na kufanikiwakwakiwango kikubwa ukizingatia kuna ongezeko kubwa la fedha zilizotengwa kwaajili yaUsimamizi na Uimarishaji wa Huduma za Madini kutoka shilingi Milioni 48,565,000mwaka unaomalizika hadi Shilingi Bilioni 7,042,975,000 kwa mwaka ujao wa fedha. UENDESHAJI NA URATIBU WA WIZARA Mheshimiwa Spika, Kwa upande wa Uendeshaji na Uratibu wa Wizara, Kamati inazitakiaheri juhudi za Maandalizi ya Usimamizi na Kufanya Mapitio ya Sera, Sheria naMipangoya Kisekta kwa mujibu wa Vipaumbele vya wizara pamoja na kuratibu na kufanyatafiti mbali mbali zenye mnasaba na Sekta za Wizara. Tunaamini shughuli hizo zikikamiliaitakua ni muongozo mzuri wa utekelezaji wa wizara hii. 9 | P a g e HITIMISHO Mheshimiwa Spika, Kwa kumalizia kwa mara nyengine tena napenda kukushukuruwewe binafsi mheshimiwa Spika kwa kunipatia nafasi hii ya kuwasilisha maoni kwaniaba ya Kamati na pia napenda kuwashukuru Wajumbe wa Baraza lako tukufukwakuifatilia kwa ukaribu sana hotuba yangu hii na kwa kunisikiliza. Ni matumaini yangu kuwa Wajumbe wataichangia, wataijadili na hatimae kuyapitishamakadirio ya Bajeti ya Wizara ya Maji, Nishati na Madini ili tumuwezeshe MheshimiwaWaziri kutekeleza Shabaha walizojipangia. Naomba kuwasilisha. â€¦â€¦â€¦â€¦â€¦â€¦â€¦â€¦â€¦. (Mhe: Yahya Rashid Abdalla), Mwenyekiti, Kamati ya Mawasiliano, Ardhi na Nishati, Baraza la Wawakilishi, ZANZIBAR.