Sekta ya Uvuvi Yainua Wananchi Kiuchumi Sekta ya Uvuvi ni moja ya sekta tatu zinazoajiri wananchi wengi wa kipato cha chini ikiongozwa na sekta za kilimo na mifugo. Sekta hii inachangia upatikanaji wa chakula na lishe kwa asilimia 30, ajira za moja kwa moja za wavuvi 195,435 na zaidi ya wananchi milioni 4.5 na inachangia pato la taifa kwa asilimia 1.7. 12 Toleo Na. 234, 2021 Idara ya Habari MAELEZO. 2021 Kabla ya uhuru kati ya mwaka 1960 hadi 1961 Sekta ya Uvuvi ilikuwa chini ya Wizara ya Maliasili na Maendeleo ya Ushirika. Baada ya kupata uhuru mwaka 1961 usimamizi wa Rasilimali za Uvuvi ulifanyika chini ya Sheria ya “Fisheries Ordinance and Trout Protection Ordinance CAP 368” kupitia Wizara ya Kilimo, Misitu na Wanyamapori. Mwaka 1971 Idara ya Uvuvi ilihamishiwa Wizara ya Maliasili na Utalii. Mnamo mwaka 1985 Sekta ya Uvuvi ilihamishiwa Wizara ya Ardhi, Maliasili na Mazingira. Mwaka 1997 Wizara ya Ardhi, Maliasili na Mazingira ilivunjwa ambapo Wizara ya Maliasili na Utalii ilirejeshwa na Idara ya Uvuvi ilikuwa chini yake. Februari mwaka 2008 Wizara ya Maendeleo ya Mifugo na Uvuvi iliundwa ambapo sekta ya uvuvi ilipanua majukumu yake na kukasimiwa kwenye Idara mbili ambazo ni Idara ya Maendeleo ya Uvuvi na Idara ya Ukuzaji Viumbe Maji. Pamoja na mabadiliko yote hayo katika Wizara, sekta ya uvuvi imekuwa ikiende lea kusimamia jukumu lake la msingi ambalo ni kuhakikisha rasilimali za uvuvi zinalindwa, zinahifadhiwa, zinaendelezwa na zinatumiwa kwa njia endelevu kwa faida ya kizazi kilichopo na vizazi vijavyo. Tangu uhuru mpaka sasa, sekta ya uvuvi imekuwa ikifanya mapitio na mabadiliko ya sheria, kanuni na miongozo kulingana na uhitaji, mfano wa mabadiliko ya miaka ya hivi karibuni ni Sheria ya Taasisi ya Utafiti Tanzania Na. 6 ya mwaka 2016, Sheria ya Kusimamia na Kuendeleza Uvuvi wa Bahari Kuu Na. 5 ya mwaka 2020 na Kanuni zake za mwaka 2020. UVUNAJI WA RASILIMALI ZA UVUVI KIBIASHARA Shughuli za uvuvi katika kipindi cha mwaka 1961-1988 katika maeneo yote ya uvuvi nchini zilikuwa zikifanywa na wavuvi wadogo ambapo kiasi cha samaki kilichozalishwa kutoka kwenye maji ya asili kimeonekana kuongezeka kutoka tani 385,771.80 zenye thamani ya shilingi bilioni 7.73 mwaka 1986 hadi tani 473,593.24 zenye thamani ya shilingi trilioni 2.36 mwaka 2020 sawa na ongezeko la asilimia 18.54. USIMAMIZI WA UBORA, USALAMA, VIWANGO VYA SAMAKI NA MAZAO YA UVUVI Tangu kupatikana kwa uhuru, Serikali imeende leza jitihada za kudhibiti ubora, usalama wa samaki na mazao ya uvuvi ili kulinda soko la ndani na nje ya nchi ambapo mwaka 1997 ilianzishwa Maabara ya Taifa ya Uvuvi ya Nyegezi. Kufuatia jitihada hizo mazao ya uvuvi yanayouzwa nje ya nchi yameendelea kuongezeka kutoka tani 17,269.90 na samaki wa mapambo 4,477.97 zenye thamani ya shilingi bilioni 11.93 mwaka 1995 hadi tani 40,477.97 na samaki wa mapam bo 128,316 zenye thamani ya shilingi 386.37 mwaka 2020. Mauzo hayo ya mwaka 1995 yaliliingizia Taifa shilingi milioni 629.57 ikilingan ishwa na shilingi bilioni 21.67 za mwaka 2020 kama mrabaha. KUHAMASISHA UWEKEZAJI KWENYE SEKTA YA UVUVI Suala la uhamasishaji limekuwa likifanyika katika vipindi tofauti kwa kutumia mbinu mbalimbali katika miaka hii 60 ya uhuru. Serikali imeendelea kuboresha mazingira ya uwekezaji katika sekta ya uvuvi kwa kuanzisha Dawati la Sekta Binafsi Wizarani kwa ajili ya kutoa elimu na kuwaungani sha wadau wa uvuvi na taasisi za kifedha ili kuwawezesha kupata mikopo yenye masharti nafuu. Mazingira hayo yamehamasisha ongezeko la viwanda mathalani mwaka 1992 kulikuwa na viwanda 4 vilivyokuwa na uwezo wa kuzalisha tani 3 kwa siku lakini mwaka 2021 vipo viwanda 15 vyenye uwezo wa kuzalisha tani 40 – 60 kwa siku. UJENZI WA BANDARI YA UVUVI Mojawapo ya mafanikio makubwa ya sekta hii ndani ya miaka 60 ni ujenzi wa Bandari ya Uvuvi ambapo kwa sasa Wizara inaendelea kufanya upembuzi yakinifu kupitia Mtaalam Mwelekezi ambaye ni Kampuni ya M/S Sering Ingegneria ya nchini Italia kwa gharama ya shilingi 1,421,041,703.08. Serikali tayari imechagua eneo la bandari ya Kilwa Masoko kwa ajili ya kujenga bandari ya uvuvi na tayari katika bajeti ya mwaka 2021/2022 imetenga shilingi bilioni 50 kwa ajili ya kuanza ujenzi mara baada ya kukamili ka kwa upembuzi yakinifu. SHIRIKA LA UVUVI TANZANIA Shirika la Uvuvi Tanzania (TAFICO) lilianzishwa kupitia Tamko la Rais la mwaka 1974 chini ya Sheria ya Mashirika ya Umma Na. 17 ya mwaka 1969. Mwaka 1996 TAFICO iliwekwa kwenye orodha ya mashirika ya umma yaliyotakiwa kubinafsishwa. Serikali inakamilisha taratibu za kulifufua shirika hilo ili liweze kufanya majukumu yake ya kusimamia sekta ya uvuvi kibiashara ambapo Serikali itanunua meli tano (5) za uvuvi wa bahari kuu ambapo meli moja itapatikana kupitia msaada wa Serikali ya Japan na meli nne (4) kupitia mradi wa IFAD.