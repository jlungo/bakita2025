SURA YA KWANZA LIFAHAMU BARAZA LA USHAURI LA WATUMIAJI WA HUDUMA ZA USAFIRI ARDHINI 

1.1 Utangulizi  Baraza la Ushauri la Watumiaji wa Huduma za Usafiri Ardhini (LATRA Consumer Consultative Council), lipo kwa mujibu wa kifungu namba 29 cha Sheria namba 3 ya Mamlaka ya Udhibiti Usafiri ardhini, (LATRA) ya Mwaka 2019. Sheria ya LATRA imefuta iliyokuwa Sheria ya Mamlaka ya Udhibiti Usafiri wa Nchi Kavu na Majini (SUMATRA). Sheria hiyo ilianza rasmi kutumika tarehe 29 Aprili, 2019, baada ya kutangazwa katika Gazeti la Serikali ( GN. No. 358) la tarehe 26/04/2019. Sheria hii inaanzisha taasisi mbili, kila moja ikiwa huru na inayojitegemea kimuundo, kimajukumu, kimalengo, kimaamuzi na kiutendaji.  Baraza lipo chini ya Wizara ya Ujenzi na Uchukuzi na lilizinduliwa tena upya mnamo tarehe 19 Aprili, 2021 na Katibu Mkuu Uchukuzi Bw. Gabriel Migire Jukumu kuu la Baraza ni kuwa kiungo baina ya watumiaji wa huduma zinazodhibitiwa na LATRA, Watoa Huduma, LATRA yenyewe na Serikali. Aidha, Baraza lina wajibu wa kuhakikisha kuwa maslahi ya watumiaji wa huduma za usafiri Ardhini, yanawasilishwa kimkakati na kikamilifu katika utengenezaji wa Sera, Sheria na Kanuni zinazohusu sekta ya usafiri wa Reli na Barabara waya nchini. 1.2 Majukumu ya Baraza Kwa mujibu wa Sheria inayoanzisha Baraza hili, majukumu yake yameainishwa kwenye kifungu cha 29 cha Sheria hiyo kama ifuatavyo:- 1.2.1 Kuwakilisha maslahi ya watumiaji wa Huduma za Usafiri Ardhini, kwa kuwasilisha, kupata maoni na taarifa na kwa kushauriana na Mamlaka, Waziri mwenye dhamana na wadau wa sekta mbalimbali zinazodhibitiwa; 1.2.2 Kupokea na kusambaza taarifa na maoni mbalimbali Tovuti: www.latraccc.go.tz 2 3 Tovuti: www.latraccc.go.tz kuhusu masuala yanayowagusa watumiaji wa huduma zinazosimamiwa na LATRA; 1.2.3 Kuunda Kamati za Watumiaji wa Huduma za Usafiri wa Sekta zinazodhibitiwa na LATRA katika Mikoa na kushauriana nazo; 1.2.4 Kushauriana na wadau, Serikali na makundi ya watumiaji kuhusu huduma; 1.2.5 Kuunda Mabaraza ya Watumiaji wa Huduma za Usafiri Ardhini, kwenye maeneo ya Jamii na Kushauriana nayo; 1.2.6 Kufanya utafiti juu ya maslahi, haki, wajibu na masuala mengine yanayogusa watumiaji. 1.3 Malengo ya jumla ya Baraza Pamoja na majukumu yaliyoainishwa na sheria inayoanzisha Baraza, Baraza limejiwekea malengo ya jumla ili kuweza kutekeleza majukumu yake ipasavyo. Lengo ni kulinda haki za watumiaji wa sekta ya usafiri kupitia ushawishi na mikakati mahususi wakati wa kutunga Sera, Sheria na Kanuni mbali mbali. Baraza hutumia njia ya kujenga hoja ili kuishawishi mifumo ya kufanya maamuzi inayoweza kuathiri haki na maslahi ya watumiaji katika sekta ya Usafiri wa Ardhini nchini, kuwa na usawa kwa lengo la kuhakikisha kwamba haki na wajibu za watumiaji zinalindwa ipasavyo. Ili kufanikiwa katika malengo hayo, Baraza linafanya yafuatayo:- 1.3.1	 Kuwaelimisha watumiaji wa huduma za usafiri Ardhini, juu ya haki na wajibu wao pindi wanapotumia vyombo vya usafiri. 1.3.2 Kuongeza ushawishi wa haki za watumiaji wa huduma za usafiri Ardhini kwa kuchangia maendeleo ya watumiaji wa huduma hizo kwa kuhamasisha vitendo vinavyoweza kuimarisha nafasi ya watumiaji wa huduma za usafiri Ardhini. 1.3.3 Kufuatilia masuala mbali mbali yanayowagusa watumiaji wa Huduma kwa lengo la kupata taarifa za hali halisi ya usafiri nchini 1.3.4 Kushughulikia kero mbalimbali zinazohusu usafiri wa barabara waya na reli; 1.3.5 Kushiriki kikamilifu katika kufuatilia hali ya usafiri nchini na hatimaye kutoa ushauri jinsi ya kuuboresha. 1.3.6 Kujitangaza katika vyombo mbali mbali vya habari ili umma wa watanzania waweze kufahamu majukumu yake kwa lengo la kuwapatia fursa ya kulifahamu na kulitumia katika kutatua kero zao. 1.4 Muundo wa Baraza Baraza linaundwa na wajumbe saba (07) ambao huteuliwa na Waziri mwenye dhamana ya Wizara ya Ujenzi na Uchukuzi kwa kipindi cha miaka mitatu. Wajumbe huteuliwa kutoka sekta za Serikali, binafsi na makundi ya watumiaji ambao wanauelewa wa masuala yanayowagusa watumiaji hasa wale wenye kipato cha chini na wanaoishi maeneo ya vijijini. Kazi kuu ya wajumbe wa Baraza ni kuweka sera ambazo zinasaidia utekelezaji wa majukumu ya Baraza kama yalivyoainishwa na Sheria. Kiutendaji, Baraza linaongozwa na Sekretarieti ambayo majukumu yake ni pamoja na kuhakikisha Baraza linafikia malengo yake. Katibu Mkuu wa Wizara ya Ujenzi na Uchukuzi (Uchukuzi), Bw. Gabriel J.Migire akiwa na Wajumbe wa Baraza la Ushauri la Watumiaji wa Huduma za Usafiri Ardhini, wakati wa kikao cha kuchagua Mwenyekiti wa Baraza. Kulia kwake ni Dr.George Makuke, aliyechaguliwa kuwa Mwenyekiti wa Baraza hilo kwa kipindi cha miaka mitatu (03) kuanzia tarehe 26 Februari 2021. Kushoto kwake ni Bw.Leo John Ngowi, Kaimu Katibu Mtendaji wa Baraza.Wengine waliosimama kuanzia kulia ni Bi.Fatuma Kulita (Sekretarieti), Bw.Ebenezer S.Mshana (Mjumbe) Bw.Saidi H.Putta (Mjumbe) Bw.Hassani R.Mnyone (Mjumbe) Bw.Manyama M.Kanyere (Mjumbe) Bw.Gilliard W.Ngewe (DG LATRA) na Bw.Samwel D.Keenja (Ag.DFA-LATRA) aidha wajumbe wengine ambao hawapo pichani ni Bw. Kafigi Jeje na Augustus Fungo Tovuti: www.latraccc.go.tz 4 5 Tovuti: www.latraccc.go.tz 1.5 Dira ya Baraza Ni kuwa Baraza bora kikanda katika kuwezesha na kulinda maslahi ya watumiaji wa huduma za usafiri Ardhini. 1.6 Hadhi ya Baraza Baraza ni chombo cha kiutawala ambacho kina mamlaka maalum ya kisheria. Baraza ni chombo huru hususani kwa masuala yote yanayohusu sera ya watumiaji wa huduma zinazodhibitiwa na LATRA. Aidha, Baraza ni huru katika kutoa maamuzi yake dhidi ya ushawishi wa sekta ya biashara na taasisi nyinginezo. 1.7 Lengo kuu la Baraza Ni kukuza na kulinda maslahi ya watumiaji ili kupata uwakilishi na mwitikio mpana kwa mdhibiti, watunga sera na mtoa huduma ya usafiri Ardhini. 1.8 Wadau wa Baraza 1.8.1 Watumiaji wa huduma za usafiri wa mabasi ya mijini (daladala). 1.8.2 Watumiaji wa mabasi yaendayo haraka (BRT); 1.8.3 Watumiaji wa huduma za usafiri wa mabasi yaendayo mikoani na nchi jirani. 1.8.4 Watumiaji wa huduma za usafiri wa gari moshi (Treni). 1.8.5 Watumiaji wa huduma za usafiri wa pikipiki za magurudumu mawili na matatu; na 1.8.6 Watembea kwa miguu 1.9 Mafanikio ya Baraza 1.9.1 Kujenga mifumo ya kiutawala, 1.9.2 Kuwasilisha maslahi ya watumiaji ipasavyo katika tozo mbali mbali ambapo watoa huduma hutaka kupata faida kubwa, 1.9.3 Kutengeneza wimbo wa Baraza, 1.9.4 Kuendesha semina kwa wasioona katika mkoa wa Dar es Salaam, 1.9.5 Kuwakilisha watumiaji katika masuala ya sera zinazolenga kuathiri haki na maslahi ya watumiaji, 1.9.6 Kushiriki katika mijadala inayoitishwa kwa ajili ya kutengeneza kanuni mbali mbali za sekta ya uchukuzi, 1.9.7 Kuunda kamati za mikoa katika mikoa 16, 1.9.8 Kuunda vilabu vya wanafunzi katika shule 86 za Msingi na Sekondari katika mikoa 17 ambazo zina jumla ya wanafunzi 4,300, 1.9.9 Kuunda majukwaa ya wanafunzi kwenye vyuo vikuu vya Dar es Salaam (UDSM) na Dodoma (UDOM) ambavyo vina jumla ya wanajukwaa 100 1.9.10 Kutoa mafunzo kwa wanakamati wa Kamati za Mikoa za Watumiaji kwenye mikoa 8 1.9.11 Kushiriki kwenye shughuli za Jukwaa la Watumiaji (Tanzania Consumer Forum), 1.9.13 Kuwa Mwenyekiti wa Jukwaa la Watumiaji Tanzania (TCF) 1.9.14 Kuelimisha jamii juu ya dhana ya haki na wajibu wa mtumiaji kwa kutumia vyombo vya habari (radio, luninga na magazeti), vipeperushi, tovuti, mitandao ya kijamii na matukio ya kijamii. 1.9.15 Kuhamasisha watumiaji kujikinga na uviko 19 katika vyombo vya usafiri wa umma nchini 1.9.16 Kuhamasisha watumiaji kubadili tabia, na kuingia kwenye mabasi kistaarabu (kufuata mstari) 1.9.17 Kuelimisha jamii juu ya ukataji wa tiketi kwa njia ya mtandao  1.10 Changamoto 1.10.1 Uelewa mdogo wa watumiaji juu ya haki na wajibu wao. 1.10.2 Ajali za barabarani, miundombinu isiyokidhi mahitaji ya watumiaji wote hasa makundi yenye mahitaji maalum. Tovuti: www.latraccc.go.tz 6 7 Tovuti: www.latraccc.go.tz 1.10.3 Mfumo usiokidhi haja ya uendeshaji wa sekta ya uchukuzi hasa usafiri wa barabara 1.10.4 Usafiri usiotosheleza mahitaji hasa mijini na vijijini SURA YA PILI DHANA YA UDHIBITI KATIKA UCHUMI WA SOKO “Udhibiti” ni dhana ambayo kwayo huduma/bidhaa zenye ukiritimbaasili kibiashara huwekewa mdhibiti na serikali. Kazi kuu ya udhibiti ni kutengeneza kanuni (Regulations) ambazo watoa huduma wanapaswa kuzifuata, kutengeneza viwango (Standards) vya huduma, kutoa leseni (Licensing) kwa watoa huduma ndani ya sekta inayodhibitiwa, kuridhia tozo (Tariff) mbali mbali (bei kikomo), kuchochea ushindani wa haki (fair competition) ndani ya sekta inayodhibitiwa na kulinda maslahi ya watoa huduma na watumiaji. Hivyo basi, Udhibiti ni njia inayotumiwa na Serikali katika kusimamia uchumi wa nchi kwa ajili ya kuendeleza ustawi wa jamii kwa kuhakikisha kwamba huduma na bidhaa za msingi kwa maisha ya wananchi zinapatikana kwa wingi na kwa bei nafuu na za haki. Jukumu la serikali ni kutengeneza sera na kuunda taasisi za kutekeleza sera hizo ili kufikia malengo yaliyokusudiwa kiuchumi na kijamii. Udhibiti hapa nchini, ni matokeo ya mabadiliko ya mfumo wa uchumi kutoka uchumi hodhi (Planned Economy) kwenda uchumi wa soko (Market Economy), ambapo Serikali ilijivua jukumu la kupanga, kuzalisha na kusambaza huduma na bidhaa za msingi. Jukumu la kupanga, kuzalisha na kusambaza huduma na bidhaa iliachiwa sekta binafsi (Private Sector). Ili kuhakikisha kuna mwendelezo na kuhakikisha maslahi mapana na endelevu ya Taifa na watumiaji yanalindwa, Serikali iliunda Mamlaka za Udhibiti katika sekta zote zilizokuwa na ukiritimba-asili kwa ajili ya kulinda misingi ya soko kama ilivyoainishwa hapo juu. Ili kukidhi lengo hilo, ziliundwa Mamlaka za udhibiti nne (4), Mamlaka ya Udhibiti wa Usafiri Ardhini (LATRA), Mamlaka ya Udhibiti wa Mawasiliano Tanzania (TCRA), Mamlaka ya Udhibiti wa Nishati na Maji (EWURA) na Mamlaka ya Usafiri wa Anga Tanzania (TCAA). Udhibiti wa huduma za sekta ya usafiri wa Barabarani, Relini na Waya ni jukumu la LATRA, ilihali Udhibiti wa huduma za sekta ya usafiri wa Anga ni jukumu la TCAA. Udhibiti wa huduma za sekta za Maji, Nishati, Petroli na Gesi ni jukumu la EWURA, na Udhibiti wa huduma za sekta ya mawasiliano ni jukumu la TCRA. Makamu wa Pili wa Rais Zanzibar Mhe. Hemed Suleiman Abdalla wa kati kati kwa waliokaa akiwa kwenye picha ya pamoja na makatibu watendaji na wenyeviti wa taasisi mbalimbali za watumiaji pamoja na viongozi wengine wa Serikali ya Mapinduzi ya Zanzibar kwenye kilele cha maadhimisho ya siku ya mtumiaji duniani yaliyofanyika Tarehe 15 Machi 2022 ukumbi wa Sheikh Idrissa Abduwakili Zanzibar, Mhe.Makamu wa Pili wa Rais alikuwa ni mgeni rasmi. Tovuti: www.latraccc.go.tz 8 9 Tovuti: www.latraccc.go.tz 2.1 Aina za mifumo ya uchumi. 2.1.1 Uchumi hodhi Katika mfumo huu wa uchumi, Serikali inamiliki njia kuu za uchumi (major economic pillars). Kabla ya Serikali kupanga, huzalisha na kusambaza huduma na bidhaa kwa watumiaji. Maamuzi ya kuzalisha na kusambaza hutolewa kwa kutegemea mpango wa serikali na mahitaji ya jamii kwa ujumla. Katika mfumo wa uchumi hodhi, mchango wa sekta binafsi ni mdogo sana na hakuna ushindani katika soko. 2.1.2 Uchumi wa soko Katika mfumo huu, sekta binafsi inamiliki njia kuu za uchumi (major economic pillars). Mfumo huu unatoa nafasi kwa sekta binafsi kupanga, kuzalisha na kusambaza bidhaa na huduma mbali mbali. Maamuzi ya uwekezaji, uzalishaji na usambazaji wa bidhaa na huduma hutawaliwa na ugavi wa bidhaa au huduma husika (supply) na uhitaji wa bidhaa au huduma husika (demand) kwa watumiaji kwenye soko. Bei ya bidhaa na huduma huamuliwa na nguvu ya upatikanaji (supply) wa bidhaa au huduma na kiwango cha uhitaji (demand) wa bidhaa au huduma hiyo. 2.1.3 Uchumi mseto Huu ni mfumo wa uchumi ambao serikali na sekta binafsi hushirikiana (Public Private Partnership Arrangement - PPPA) katika kuwekeza, kuzalisha, kugawa bidhaa na huduma kwa watumiaji. Katika uchumi wa namna hii serikali hushughulika na kuweka sera na mazingira mazuri ya uwekezaji na kulinda maslahi ya watumiaji na watoa huduma na bidhaa. 2.2 Historia ya mfumo wa uchumi Tanzania Baada ya uhuru, Tanzania ilianza kujenga uchumi wa ujamaa; ambao ni aina mojawapo ya mifumo ya uchumi hodhi, ambapo Serikali ilikuwa mzalishaji na msambazaji wa huduma na bidhaa zote kwa watumiaji. Kwa mfano, yalikuwepo maduka ya ushirika ambayo yaliuza bidhaa mijini na vijijini. Baadhi ya huduma muhimu kama vile afya na elimu vilitolewa bure na kwa ubora sawa kwa wote. Sekta binafsi ilikuwa ndogo sana na hapakuwepo ushindani katika soko. Huduma za usafiri zilitolewa na mashirika ya umma yaliyokuwa yanamilikiwa na serikali za mikoa kama vile UDA (Usafiri Dar es Salaam), Kamata n.k. Uchumi hodhi ulishindwa kuifikisha nchi katika malengo ya maendeleo ya kiuchumi yaliyokusudiwa. Katika miaka ya 1980 Serikali iliamua kufanya mageuzi ya kiuchumi kwa kujitoa katika uzalishaji na usambazaji wa bidhaa na huduma. Hivyo mfumo wa uchumi wa soko ulianzishwa. Sekta binafsi iliruhusiwa kupanga, kuzalisha na kusambaza bidhaa na huduma mbali mbali ikiwemo ya usafirishaji, Serikali ilibaki na jukumu la kutunga na kusimamia sera. 2.3 Mfumo wa uchumi wa soko unavyofanya kazi. Huu ni mfumo wa uchumi ambapo maamuzi kuhusu uwekezaji, uzalishaji na usambazaji wa bidhaa na huduma hutegemea upatikanaji na uhitaji wa bidhaa na huduma husika. Hivyo, uchumi wa soko ni uchumi unaodhibitiwa na nguvu mbili za soko: ugavi wa huduma au bidhaa kwa upande mmoja, na uhitaji wa huduma au bidhaa kwa upande mwingine. Nyuma ya nguvu ya ugavi kuna mzalishaji/msambazaji bidhaa/huduma husika na nyuma ya nguvu ya uhitaji kuna mtumiaji bidhaa/ huduma husika. Uchumi wa Soko uliokomaa na kustaarabika unaendeshwa kwa misingi ya ushindani miongoni mwa wazalishaji/wasambazaji wa bidhaa/huduma husika. Ili mfumo huu uweze kuwa na manufaa kwa uchumi wa nchi, sharti kuwepo wazalishaji wa bidhaa/ huduma waliobobea na wenye weledi na umahiri wa hali ya juu katika upangaji, uzalishaji na usambazaji bidhaa/huduma kwa haraka sana na kwa ufanisi wa hali ya juu; mambo ambayo huwezekana pale tu panapokuwepo na sekta binafsi kubwa na iliyokomaa, inayoendeshwa kwa kuzingatia misingi mikuu mitatu: ■ Kutengeneza faida katika mitaji yao, ■ Ugavi wa bidhaa/huduma uendao sambamba na uhitaji wa bidhaa/huduma husika, Tovuti: www.latraccc.go.tz 10 11 Tovuti: www.latraccc.go.tz ■ Huduma bora kwa watumiaji. Kwa bahati mbaya hapa nchini sekta binafsi bado ni ndogo na changa. Kwa hiyo, huduma zitolewazo hazifuati msingi ya uchumi wa soko ambalo mteja/mtumiaji ni mfalme. 2.3.1 Matokeo ya uchumi wa soko kutumika hapa Tanzania Kuanzia miaka ya 1980 na kuendelea kumekuwa na mabadiliko makubwa ya sera katika sekta ya usafirishaji. Mchango wa sekta binafsi ulisisitizwa na kuimarishwa ili kuziba pengo la huduma za usafiri zilizodorola kutokana na ufinyu wa bajeti. Aidha, kuna uhusiano mkubwa kati ya mabadiliko ya uchumi na uanzishwaji wa vyombo vya udhibiti ili kulinda maslahi ya makundi yote kwenye soko. 2.3.2	 Chimbuko la haki za Mtumiaji wa usafiri Ardhini nchini Tanzania Chimbuko la dhana ya haki za Mtumiaji ni mfumo wa uchumi wa soko ambao uliruhusu sekta binafsi kuendesha uzalishaji mali, huduma na kusambaza kwa watumiaji. Sekta binafsi hupenda kutoa huduma hafifu kwa gharama kubwa ili kutengeneza faida kubwa. Watumiaji hupenda kupata huduma bora kwa gharama nafuu. Serikali inapenda kukusanya Kodi. Kwa mazingira hayo, Soko hukosa uwiano baina ya ubora wa huduma zitolewazo na gharama za huduma hizo. Hivyo, Watumiaji hubaki waangaliaji kwa kukosa mbinu za kukabiliana na watoa huduma wasio waaminifu. Ni dhahiri kwamba, maslahi ya mtoa huduma yanarandana na maslahi ya Serikali katika uchumi wa soko. Faida kubwa kwa mtoa huduma - huzaa kodi kubwa kwa Serikali. Katika hali hiyo, Serikali iliamua kuanzisha Mamlaka za Udhibiti ili kulinda maslahi ya makundi yote kwa uwiano ulio sawa. 2.4	 Majukumu ya Mdhibiti wa Huduma za Usafiri Ardhini Mamlaka ya LATRA ni mdhibiti wa sekta ya usafiri Ardhini a.	 Sekta zinazodhibitiwa na LATRA ni pamoja na Usafiri wa Barabara, Reli na Waya. Sekta hii inahusisha kundi la watoa huduma na watumiaji. Hivyo basi, ili mamlaka ya LATRA ifanye kazi ya kuweka mizania sawa kwenye soko, ina majukumu yafuatayo: b. Kuhakikisha kwamba watoa huduma wenye ufanisi wanalindwa ili kuendeleza na kuboresha huduma. c. Kudhibiti mbinu chafu katika soko lenye ushindani kidogo unaoathiriwa na ukiritimba. d. Kuweka vivutio ili kuhakikisha huduma ya usafiri inapatikana maeneo yote ya nchi. e. Kukuza ushindani na ufanisi katika soko la usafirishaji wa ardhini. f. Kulinda maslahi ya watumiaji wa huduma. g. Kuhakikisha huduma za usafirishaji zinakidhi mahitaji ya watumiaji ikiwa ni pamoja na wenye kipato cha chini na makundi yote yenye mahitaji maalum. h. Kuwaelimisha watumia huduma kuhusu sekta zinazodhibitiwa ili wafahamu. i. Haki na wajibu wa watumiaji na watoa huduma, ii. Jinsi ya kuwakilisha malalamiko / migongano na utatuzi wake na iii. Kazi na majukumu ya Mamlaka. 2.5 Sekta ya Uchukuzi 2.5.1 Maana ya Uchukuzi. Uchukuzi ni utoaji wa huduma ya usafiri kwa kusafirisha abiria au bidhaa kutoka eneo moja kwenda eneo jingine ndani ya nchi au nje ya nchi. 2.5.2 Njia za uchukuzi Uchukuzi unafanyika kwa kutumia njia kuu tano. Njia hizo kuu ni pamoja na Maji, Anga, Barabara, Reli na Bomba. Aidha, kulingana na maendeleo ya usafirishaji katika jamii mbalimbali kuna mahitaji ya aina mpya ya usafiri wa waya (cable transport). Tovuti: www.latraccc.go.tz 12 13 Tovuti: www.latraccc.go.tz 2.5.3 Njia ya Maji Huu ni usafiri unaopitia majini kama vile baharini, maziwa na mito. Tanzania inapakana na bahari ya Hindi kwa upande wa mashariki. Aidha, Tanzania ina maziwa makubwa kama vile, Victoria, Tanganyika, Nyasa n.k. Tanzania ina mito mirefu kama vile Rufiji, Ruvuma, Malagarasi, Kagera n.k. 2.5.4 Njia ya Anga Huu ni usafiri unaotumia anga, ndege hutumika kusafirisha abiria na bidhaa mbalimbali. 2.5.5 Njia ya Ardhini. Hii ni njia mojawapo ya usafiri kwa kutumia barabara, reli, bomba na waya. 2.5.5.1 Barabara Barabara ni njia rahisi ya usafiri ambayo humgusa kila mtumiaji. Vyombo vya usafiri vinavyotumia njia ya barabara ni vingi mno ukilinganisha na njia nyingine za usafiri. Zaidi ya asilimia tisini (90%) ya wasafiri hutumia usafiri wa barabara. Mojawapo ya vyombo vinavyotumia barabara ni kama vile magari, pikipiki za magurudumu mawili na matatu, baiskeli, maguta, mikokoteni n.k. ■ Barabara kuu hujengwa na kutunzwa na Wakala wa Barabara “Tanzania National Roads Agency” (TANROADS). ■ Barabara za mitaa hujengwa na kuhudumiwa na Wakala wa Barabara Vijijini na majini (TARURA). 2.5.5.2	 Usafiri wa Reli Reli ni usafiri ambao husafirisha abiria na mizigo mizito na mingi kwa wakati mmoja kwa gharama nafuu. Hapa nchini kuna reli tatu, reli ya kati (Meter gauge), Standard Gauge Railway (SGR) na Tanzania Zambia Railway Authority (TAZARA). Reli ya kati huanzia Dar es salaam hadi Mwanza, Kigoma na Mpanda. Aidha, kuna tawi linaloelekea mikoa ya kaskazini hadi Tanga. Reli ya kati ina urefu wa kilomita 1,229 kati ya Dar es Salaam na Mwanza na kilomita 1,254 kati ya Dar es Salaam na Kigoma. Reli ya TAZARA inamilikiwa kwa ubia wa Serikali ya Jamhuri ya Muungano wa Tanzania na Jamhuri ya Zambia. TAZARA inaanzia Dar es Salaam hadi Kapiri Mposhi nchini Zambia ikiwa na urefu wa kilometa 1,860 ambapo kilomita 975 ziko upande wa Tanzania na kilomita 885 zikiwa upande wa Zambia. SGR ni reli ya kisasa yenye upana mkubwa wa milimita 1435 ambayo baada ya kukamilika kujengwa na Shirika la Reli Tanzania itasafirisha abiria na mizigo kwa haraka; awamu ya kwanza itakuwa kati ya "Dar es Salaam na Morogoro". 2.5.5.3	 Usafiri wa Bomba. Usafiri wa bomba hutumika kusafirisha vimiminika na gesi. Hapa Tanzania, usafiri wa bomba unatumika, mifano mizuri ni “TAZAMA pipeline” husafirisha mafuta kutoka Dar es Salaam hadi Zambia, Bomba la kusafirisha gesi kutoka Mtwara hadi Dar es Salaam na bomba linaloendelea kujengwa kutoka Hoima-Uganda hadi Bandari ya Tanga kwa ajili ya kusafirisha mafuta 2.5.5.4	 Usafiri wa Waya Huu ni usafiri unaojengwa kwenye maeneo ya milimani kwa lengo la kusafirisha bidhaa mbalimbali kama magogo au watu kwa lengo la kufanya utalii au kujipatia huduma ndogondogo. Usafiri huu unategemea kujengwa kwenye maeneo ya mlima Kilimanjaro.  2.6 Fursa za kiuchumi katika sekta ya uchukuzi. Fursa ni upenyo unaokupa nafasi ya kujipatia kipato kwa kufanya uzalishaji mali ambao unakuinua kiuchumi ndani ya jamii. Fursa nyingine hutegemea mazingira unayoishi, japokuwa mara nyingi walio karibu na fursa huwa hawazioni kama wasemavyo wahenga kuwa “penye miti mingi huwa hapana wajenzi”. Fursa zinazo patikana katika sekta hii ni pamoja na:- Tovuti: www.latraccc.go.tz 14 15 Tovuti: www.latraccc.go.tz i. Fursa ya mafunzo ya urubani na uhandisi wa kutengeneza ndege. Vyuo vya urubani na uhandisi wa ndege vinapatikana nje ya nchi. Hata hivyo, Chuo cha Taifa cha Usafirishaji (National Institute of Transport – NIT) kinatoa mafunzo ya awali katika uhandisi wa ndege. ii. Fursa za ubaharia, "Kuna fursa za kujifunza ubaharia zinapatikana hapa nchini katika chuo cha Ubaharia yaani Dar es Salaam Maritime Institute (DMI)". iii.	 Fursa za kumiliki vyombo vya usafiri majini katika maziwa na mito na bahari. Kuna fursa zinapatikana za kuwekeza katika ziwa Tanganyika, Nyasa na Viktoria kwa kuweka vyombo vya kusafirisha abiria na mizigo. iv. Fursa za kuondoa mizigo bandari; ambazo zinatoa fursa za kuondoa mizigo bandarini: ambazo ni fursa za kusafirisha mizigo kutoka katika bandari zetu za Dar es Salaam, Mtwara na Tanga kwenda nchi jirani za Burundi, Rwanda, Jamhuri ya Demokrasia ya Kongo, Malawi, Zambia na Uganda. v. Ndani ya bahari kuna rasilimali nyingi kama vile gesi na mafuta ambavyo vimegunduliwa na vinaendelea kugunduliwa. Wataalam wa uhandisi wa uchimbaji wa gesi na mafuta wanahitajika. Hii ni fursa kubwa kwa vijana wenye maono ya mbali kuchukua masomo ya sayansi kwa lengo la kuchangamkia fursa hizi. vi. Kuna fursa ya kujifunza kuendesha au kutengeneza gari moshi na kufanya shughuli zingine za reli. Chuo cha kujifunza fani za kuendesha au kutengeneza reli na garimoshi kipo katika mkoa wa Tabora. vii. Fursa za kutengeneza mifumo ya kimtandao katika ukataji wa tiketi za kimtandao. Vijana wengi wanaohitimu shule za sekondari au vyuo wanahimizwa kusoma masomo ya tehama viii. Kutengeneza mifumo ya utoaji huduma wa taxi mtandao. Mifumo hii hurahisisha kuwaunganisha dereva na abiria. SURA YA TATU HAKI ZA MTUMIAJI WA USAFIRI ARDHINI 3.1 Chimbuko la Haki za Watumiaji Dhana ya haki za mtumiaji duniani ilianzia nchini Marekani mwanzoni mwa mwaka 1960. Chimbuko lake ni hotuba ya Rais wa Marekani kwa wakati ule John F. Kennedy aliyoitoa mbele ya Baraza la Kongresi tarehe 15 Machi 1960. Katika hotuba hiyo, John F. Kennedy alitoa wito kwa haki za watumiaji kulindwa. Aliainisha haki nne (4) za mtumiaji ambazo ni:- Haki ya usalama, Haki ya kupewa taarifa, Haki ya kuchagua na Haki ya kusikilizwa. Haki hizi nne (4) zilijulikana kama haki za Kennedy (Kennedy’s Principles) "Hotuba hiyo ilitia chachu na kuanzisha vuguvugu la kutetea maslahi ya watumiaji. Mwaka 1970 Rais Gerald Ford aliongeza haki moja (1) Haki ya Kuelimishwa. Tarehe 23/03/1978 Consumer International, katika mkutano wake mkuu uliofanyika Kyoto, Japan, uliongeza haki nyingine tatu (3), ambazo ni Haki ya kupata mahitaji muhimu, Haki ya kulipwa fidia na Haki ya mazingira salama. Tarehe 09/04/1985 Umoja wa mataifa uliridhia kupitia azimio Na. a/res/38/248 na kuzipitisha rasmi kama Haki nane za kimataifa za mtumiaji". 3.1.1 Haki ya Usalama Mtumiaji wa huduma za usafiri wa Ardhini awapo safarini, ana haki ya kusafirishwa na chombo (pikipiki za magurudumu mawili, magurudumu matatu, basi la masafa marefu na mafupi, gari moshi n.k) ambacho ni salama na kinamfikisha salama aendapo. Vilevile chombo cha usafiri kupata ajali inayosababishwa na makosa ya kibinadamu kama dereva kuendesha kwa mwendo kasi, kuendesha akiwa amelewa, kutofuata kanuni na sheria ya usalama barabarani kama kupita gari la mbele mahali pasipofaa ni kuhatarisha maisha ya watumiaji na ukiukwaji wa haki hii. Aidha, mizigo ya abiria inabidi itunzwe na kusafirishwa na kufikishwa salama. Hivyo, usalama wa abiria unapaswa kupewa kipaumbele kwa wote kufanya maamuzi. Tovuti: www.latraccc.go.tz 16 17 Tovuti: www.latraccc.go.tz 3.1.2 Haki ya kupewa taarifa Mtumiaji wa huduma na bidhaa anayo haki ya kupewa taarifa muhimu zinazohusu bidhaa au huduma inayotarajiwa kuuzwa au kutolewa kwake. Mfano, mtumiaji wa huduma za usafiri Ardhini ana haki ya kupewa taarifa mbalimbali zinazohusu safari yake. Aidha, abiria ana haki ya kupewa taarifa sahihi kabla ya kuanza safari na awapo safarini. 3.1.3 Haki ya kuchagua Mtumiaji wa usafiri ana haki ya kuchagua aina gani ya usafiri atumie, mfano: basi, boti, meli, ndege n.k. Vyombo hivyo vya usafiri inabidi viwepo vya kutosha ili kumwezesha mtumiaji aweze kuchagua chombo cha kusafiria. Mtumiaji anapaswa kutimiza wajibu wake wa kuchagua bila kushawishiwa na mpiga debe au mtoa huduma. 3.1.4 Haki ya kusikilizwa (kuwakilishwa) Mtumiaji wa huduma ya usafiri anayo haki ya kusikilizwa katika masuala yote yanayogusa maslahi yake katika soko kupitia njia ya uwakilishi. Mojawapo ya kazi kuu ya Baraza hili ni kuwasilisha maoni ya watumiaji kwa Serikali na Mamlaka ya udhibiti wa huduma za usafiri Ardhini ili mchakato wa maamuzi ufikiwe kwa usahihi. Mtumiaji ana wajibu wa kukemea vitendo vya dereva anapokuwa mzembe barabarani kwa kutumia haki yake ya kutoa taarifa kwa Baraza au Jeshi la Polisi juu ya vitendo hivyo vinapoendelea kutokea. Hiyo itaondoa mgogoro wa kimaslahi kwa mtoa huduma na mtumia huduma. 3.1.5 Haki ya kuelimishwa Kila Mtumiaji ana haki ya kuelimishwa au/na kujielimisha juu ya haki na wajibu wake pale anapokuwa anatumia huduma ya usafiri. Inabidi mtumiaji wa usafiri afahamu wajibu wa kukata tiketi kwa njia ya mtandao au kwenye ofisi ya kampuni husika au wakala wa kampuni aliyeidhinishwa, kuchagua usafiri anaoutaka mwenyewe na utakaomfikisha salama. Aidha, abiria ana haki ya kupewa elimu ya namna ya kutumia vifaa vya kiusalama ndani ya chombo anachosafiria, au kupewa taarifa ya namna ya kujiokoa kutoka kwenye chombo cha moto pale ajali inapotokea. Mafunzo Juu ya Ukataji tiketi Mtandao kwa wasioona yaliyofanyika Tarehe 07 Mei 2021 Katika Ukumbi wa Mikutano uliopo Kituo Cha Mabasi Cha J.P.M Mbezi Luis Dar -es Salaam, Mafunzo hayo yalihurudhuriwa na zaidi ya washiriki hamsini (50) Wasioona. 3.1.6 Haki ya kupata mahitaji muhimu Usafiri endelevu na wenye kujali utu wa kila mmoja ni moja ya mahitaji muhimu katika maisha ya kila siku. Usafiri kwa uchumi ni sawa na damu kwenye mwili wa binadamu. Tunahitaji usafiri kwenda maofisini na/au sehemu za kazi, sehemu za utalii, kusafirisha mazao ya mashambani, viwandani na sokoni, kwenda kwenye kumbi za starehe, viwanja vya michezo n.k. Kukosekana kwa usafiri endelevu ni ukiukwaji wa haki ya msingi ya mtumiaji wa huduma za usafiri Ardhini. 3.1.7 Haki ya kulipwa Fidia Mtumiaji wa huduma ya usafiri anayo haki ya kulipwa fidia endapo atapata hasara inayotokana na uzembe wa mtoa huduma. Hasara inaweza kusababishwa na ajali, kucheleweshwa, uharibifu wa mizigo n.k. Sheria ya leseni za usafirishaji (Transport Licensing Act cap 317) imeweka sharti la kila waombaji wa leseni kuwa na bima ambayo itawawezesha kuwalipa fidia abiria wao zinapotokea ajali. 3.1.7.1	 Nyaraka muhimu wakati wa kulipwa fidia ya ajali. Mojawapo ya nyaraka muhimu zinazotakiwa kuambatanishwa na barua ya abiria ya kuomba kulipwa fidia ni pamoja na:- ■ Tiketi aliyokata wakati wa safari kwa njia ya mtandao au kwa njia ya kawaida ■ Fomu ya bima ya kampuni husika ambayo mmiliki wa gari amekata bima, Tovuti: www.latraccc.go.tz 18 19 Tovuti: www.latraccc.go.tz ■ Kadi ya usajili wa gari, pikipiki ya magurudumu mawili au matatu, ■ Maelezo na michoro ya polisi kuonyesha jinsi ajali ilivyotokea, ■ Taarifa ya polisi ya ukaguzi wa gari lililopata ajali, ■ Fomu ya maelezo ya awali ya Polisi ya kuthibitisha kuwa wewe ni mhanga wa ajali husika na umeumia (PF 3), ■ Nakala ya maelezo ya mwenendo wa kesi mahakamani, ■ Nakala ya hukumu ya kesi ya gari na dereva aliyepata ajali. Hii inapatikana mahakamani baada ya hukumu ya kesi kutolewa, ■ Stakabadhi ya malipo ya gharama za matibabu yaliyokuwa yanafanywa, ■ Kama abiria amefariki dunia basi, ambatanisha cheti cha kifo. ■ Taarifa ya daktari juu ya matibabu na kiwango cha kiungo cha mwili kilivyoathirika. Baadhi ya nyaraka hizi zinapatikana kituo cha Polisi kilichopima ajali husika, hospitali iliyomtibu majeruhi, mahakama na mmiliki wa chombo kilichopata ajali. Aidha Nyaraka zingine zinaweza kuhitajika kwa kadri ya mahitaji ya kampuni husika ya bima itakavyoona inafaa kwa mujibu wa sheria ya Bima. 3.1.8	 Haki ya kusafiri katika mazingira salama Mtumiaji ana haki ya kusafiri na kutumia huduma ya usafiri katika mazingira yaliyo salama. Mtumiaji wa usafiri ana haki ya kutosumbuliwa awapo safarini. Ni wajibu wa mmiliki wa chombo cha usafiri na mtoa huduma ya usafiri na mamlaka zinazosimamia sekta ya usafirishaji kuhakikisha mabasi, treni, boti, ndege na meli vinaendeshwa vikiwa katika hali salama. Abiria ana wajibu wa kutunza usafi ndani ya chombo cha usafiri na nje ya chombo hicho.  3.2	 Haki ya watu wenye ulemavu kwenye sekta ya usafiri Watu wenye ulemavu wanalindwa na Sheria ya watu wenye ulemavu ya Mwaka 2010 na Kanuni za LATRA. 3.2.1 Mtu mwenye ulemavu ana haki ya kusafiri na chombo chochote cha usafiri bila kubughudhiwa au kukataliwa kwa sababu ya kisingizio cha ulemavu wake. Kifungu cha 50(b) cha Sheria ya watu wenye ulemavu ya mwaka 2010 inatamka bayana kuwa ni kosa la jinai kumkatalia mtu kupata usafiri kwa kisingizio cha ulemavu wake. 3.2.2 Kanuni za Leseni za usafirishaji (Magari ya Abiria) za mwaka 2020 kupitia kanuni 38 (1) (b) kinatamka bayana kwamba vifaa saidizi vinavyotumiwa na mtu mwenye ulemavu wa viungo kwa ajili ya kutembea wakati anaposafiri kwenye gari linalotoa huduma mijini au kati ya mji na mji au nchi na nchi vitasafirishwa bure. 3.3	 Haki za Mtumiaji wa Huduma za Usafiri Ardhini 3.3.1 Abiria ana haki ya kurudishiwa nauli yake pale chombo cha usafiri kinapochelewa kuanza safari baada ya masaa mawili kupita baada ya muda uliopangwa kuanza safari kulingana na ratiba na tiketi ya safari. 3.3.2 Abiria ana haki ya kupewa tiketi ya safari yake ndani ya ofisi ya mtoa huduma wa chombo alicho chagua kusafiria. Abiria anapaswa akatiwe tiketi ya Mtandao au tiketi ya karatasi ndani ya ofisi ya kampuni ya mabasi au wakala. 3.3.3 Abiria ana haki ya kutonyanyaswa kwa lugha za matusi au vitendo vyovyote kinyume na taratibu au kwa mujibu wa haki za binadamu iwe kwa abiria mtu mzima au mwanafunzi. 3.3.4 Abiria ana haki ya kusafirishwa na kufikishwa mwisho wa safari yake yaani kutoka kituo anachoanzia hadi anachoishia. 3.3.5 Abiria ana haki ya kutosimamishwa ndani ya chombo cha usafiri hasa mabasi yaendayo mikoani. Kwa mabasi yaendayo mikoani, hayaruhusiwi kusimamisha abiria. Tovuti: www.latraccc.go.tz 20 21 Tovuti: www.latraccc.go.tz 3.3.6 Abiria ana haki ya kulipa nauli iliyoidhinishwa na mamlaka ya LATRA 3.3.7 Abiria ana haki ya usalama wakati wa safari yake. Mabasi ya abiria yaendayo mikoani ambayo safari ni zaidi ya mwendo wa saa nane (8), basi lazima liwe na madereva wawili. 3.3.8 Abiria awapo safarini ana haki ya kupata huduma muhimu ya chombo cha kuweka takataka, huduma ya kwanza, kujisaidia (kuchimba dawa sehemu yenye vyoo) na taarifa zinazohusiana na safari yake. Abiria anaposafiri na basi au chombo kingine cha usafiri inabidi apatiwe huduma ya chakula kwenye vituo maalum. 3.3.9 Abiria mwenye tiketi ana haki ya kutolipia mzigo usiozidi kilogramu ishirini (20). 3.3.10 Abiria ana haki ya kurudishiwa nauli yote pale ambapo ameahirisha safari yake na kutoa taarifa hiyo ndani ya saa ishirini na nne (24) au zaidi kabla ya muda wa safari kama ilivyoainishwa kwenye tiketi ya abiria. 3.3.11 Abiria ana haki ya kurudishiwa nauli pungufu ya asilimia kumi na tano tu (15%) ya kiasi alicholipa kama ilivyoainishwa kwenye tiketi endapo abiria atavunja safari ndani ya muda chini ya saa ishirini na nne (24) kabla ya muda wa chombo cha usafiri kuanza safari. 3.3.12 Abiria ana haki ya kuhifadhiwa/kutunziwa vifaa au mali vinapothibitishwa kusahaulika ndani ya chombo cha usafiri husika. 3.3.13 Abiria ana haki ya kupewa tiketi yenye jina lake pamoja na namba ya kiti chake. SURA YA NNE WAJIBU WA MTUMIAJI NA DEREVA KATIKA SEKTA YA USAFIRISHAJI Wajibu ni uwezo wa kutimiza kwa vitendo maamuzi halali, sheria na kanuni zilizowekwa au wadhifa uliopewa ili kulinda na kutetea maslahi ya watumiaji wa usafiri na watoa huduma za usafiri wa Ardhini. Wajibu huu unatimizwa na dereva, kondakta na mtumiaji wa usafiri kwa kuonyesha matokeo kwa vitendo. 4.1 Wajibu wa Abiria 4.1.1	 Wajibu wa kusafiri salama Mtumiaji wa huduma ya usafiri wa Ardhini ana wajibu wa kujali na kulinda usalama wake awapo kwenye chombo cha moto. Aidha, abiria ana wajibu wa kutoa taarifa kwenye vyombo vya usalama pale anapoona dalili za kuhatarisha usalama wake kama vile mwendo kasi, kuendeshwa na dereva asiyekidhi viwango, kubeba abiria kuzidi uwezo wa gari, kuongea na simu akiwa mwendo kasi. Pia hairuhusiwi kusimamisha abiria kwa mabasi yaendayo mikoani. 4.1.2 Wajibu wa kutafuta taarifa Mtumiaji wa huduma ya usafiri Ardhini ana wajibu wa kutafuta taarifa zilizopo kwa ajili ya kujiridhisha kabla ya kuchagua chombo cha usafiri. 4.1.3 Wajibu wa Kuchagua Abiria kama mtumiaji mwingine ana wajibu wa kuchagua aina ya chombo anachotaka kutumia wakati wa safari yake. Vitendo vya wapiga debe kuwafuata abiria huku na huko ni ishara tosha kwamba abiria hawatimizi wajibu wao hususani wajibu wa kuchagua. 4.1.4 Wajibu wa kuwasilisha maoni na kero. Mtumiaji wa huduma ya usafiri Ardhini anao wajibu wa kutoa maoni yake kwenye Baraza au chombo chochote kinachodhibiti huduma za usafiri. Pia anawajibika kutoa taarifa anapoona kero yeyote ya usafiri ili kuzisaidia mamlaka husika kuboresha huduma za usafiri Ardhini. Tovuti: www.latraccc.go.tz 22 23 Tovuti: www.latraccc.go.tz 4.1.5 Wajibu wa kusoma na kufuata maelekezo ya usalama Abiria anao wajibu wa kusoma au kufuata maelekezo anayopewa na kuyafuata kwa ajili ya usalama wake na abiria wenzake pale inapobidi. Kwa mfano, kufunga mkanda wakati wa safari. 4.1.6 Wajibu wa kutafuta/kudai mahitaji muhimu Mtumiaji wa huduma ya usafiri Ardhini ana wajibu wa kudai na kupatiwa mahitaji muhimu kama vile usafiri kutoka sehemu anakoishi hadi sehemu za uzalishaji mali, vyuoni, mashuleni, kumbi za starehe n.k. 4.1.7	 Wajibu wa kudai kulipwa fidia Mtumiaji wa huduma za usafiri Ardhini ana wajibu wa kudai kulipwa fidia pale anapopata hasara ya aina yoyote ambayo imesabababishwa na uzembe wa mwenye chombo cha usafiri, kama vile kucheleweshwa, kuumia, kudhalilishwa n.k, abiria ana wajibu wa kudai fidia. 4.1.8 Wajibu wa kutunza mazingira Mtumiaji wa huduma ya usafiri Ardhini anao wajibu wa kuyatunza mazingira ya ndani ya chombo cha usafiri anachosafiria na mazingira yale yanayomzunguka nje kwa kuepuka kutupa takataka ovyo ndani na nje ya gari au kujisaidia (kuchimba dawa) mahali pasipo na choo. Muda wote wa safari abiria atupe takataka ndani ya chombo cha taka kilichowekwa ndani ya gari au kwenye kituo maalum cha kupumzika. 4.1.9 Wajibu wa kufanya “booking”na kulipa nauli halali Mtumiaji wa huduma ya usafiri anapaswa kufanya “booking”/ kukata tiketi mapema na kulipa nauli halali ya chombo cha usafiri au gari la abiria iliyoidhinishwa na LATRA, kununua tiketi kwa njia ya mtandao, ofisini na kuepuka kununua tiketi kwa wapiga debe au walanguzi. Aidha, pale mtoa huduma anapozidisha nauli zaidi ya nauli halali, mtumiaji anapaswa kutoa taarifa kwa mamlaka ya LATRA au Jeshi la Polisi. 4.2	 Wajibu wa abiria awapo kwenye vyombo vya usafiri wa barabara 4.2.1 Kuhakikisha anapanda kwenye gari mapema na kuweka mizigo yake mahali salama. Abiria ana wajibu wa kuwa mwangalifu na wezi wa mali zake za mkononi au alizoweka ndani ya chombo. 4.2.2 Kufunga mkanda wa kiti kwa ajili ya usalama wake. Mkanda wa kiti hupunguza madhara ya ajali endapo ajali itatokea. 4.2.3 Kutoleta usumbufu wa aina yeyote kwa abiria wengine kama vile; kupiga kelele hovyo, kuchafua mazingira ya ndani ya basi, kuvuta sigara ndani ya basi n.k. 4.2.4 Kulipa kiasi cha nauli kilichothibitishwa na LATRA vinginevyo wajibika kwa kutoa taarifa kwa mamlaka ya LATRA ili upate msaada zaidi. 4.2.5 Ni wajibu wa kila abiria kukemea mwendo kasi wa basi au chombo chochote cha moto anachosafiri nacho ili kunusuru maisha yake na watu wengine. KUMBUKA MAISHA YAKO NI ZAIDI YA SAFARI. 4.2.6 Ni wajibu wa kila abiria kutokubali kubebwa zaidi ya abiria mmoja “mshikaki” katika pikipiki au kupangwa kama magunia katika gari la abiria. 4.2.7 Kutoa taarifa, kwa polisi au mamlaka yoyote inayohusika kuhusu vitendo vyovyote vinavyofanywa na dereva vinavyoweza kuhatarisha maisha ya abiria ndani ya basi au watumiaji wengine wa barabara. 4.2.8 Ni wajibu wa abiria kutoshuka au kusogezwa mbele na kondakta au dereva kila basi lifikapo kwenye mizani kwa ajili ya kupima uzito wa gari. Kwa kushiriki katika udanganyifu huo, abiria unashiriki bila kujua katika kuharibu barabara zinazotengenezwa kwa gharama kubwa na hela za walipa kodi. 4.2.9 Ni wajibu wa abiria kutoshirikiana na msafirishaji au dereva wa basi kuficha makosa ya kuvunja masharti ya leseni. Tovuti: www.latraccc.go.tz 24 25 Tovuti: www.latraccc.go.tz 4.3	 Wajibu wa abiria wa usafiri wa treni 4.3.1 Abiria anapokuwa katika kituo cha kusubiri kupanda treni ahakikishe amesimama mbali na reli yaani katika alama iliyowekwa kwa mstari wa rangi nyekundu kuelekea nje ya reli. 4.3.2 Hairuhusiwi kudandia au kurukia treni ikiwa imeanza safari. 4.3.3 Hairuhusiwi abiria kukatisha reli wakati treni inakaribia kufika mahali alipo. 4.3.4 Ni marufuku kukaa au kusimama kwenye ngazi za kupandia ndani ya behewa. 4.3.5 Mlango wa kupandia au kuteremkia abiria unapaswa kuwa umefungwa wakati wote treni ikiwa katika mwendo. 4.3.6 Abiria haruhusiwi kuvuta breki ya dharula hata kama ameona kuna jambo linaloashiria hatari, anachopaswa kufanya ni kumuarifu msimamizi wa behewa. 4.3.7 Abiria haruhusiwi kutoa kichwa wala mkono nje ya dirisha au mlango. Hii ni hatari kwani anaweza kugongwa na nguzo zilizopo pembezoni mwa reli. 4.3.8 Ni mafuruku abiria kubebana ndani ya treni ya abiria isipokuwa watoto wasiozidi umri wa miaka mitatu wanaweza kubebwa na wazazi wao kwa umakini. 4.3.9 Abiria haruhusiwi kuvuta sigara awapo stesheni ya kusubiria treni au ndani ya treni. 4.3.10 Abiria haruhusiwi kupanda wala kushuka kutoka kwenye treni kupitia dirishani. 4.3.11 Abiria haruhusiwi kubeba kemikali za hatari ndani ya treni. Awasiliane na wafanyakazi wa treni kumuelimisha kuhusu namna bora ya kusafirisha mzigo wake. 4.3.12 Hairuhusiwi kukaa katika maungio ya behewa. 4.3.13 Abiria haruhusiwi kurukia treni mara asikiapo honi ya kuondoka. 4.3.14 Watoto chini ya miaka saba (7) hawaruhusiwi kupanda treni bila ya kuwa na wazazi au wasimamizi wao. 4.3.15 Abiria haruhusiwi kusimama juu ya kiti cha kukalia ndani ya treni. 4.3.16 Abiria haruhusiwi kupiga kelele na kuwaathiri wenzake. 4.3.17 Abiria anatakiwa kuonyesha tiketi inapotakiwa kufanya hivyo na mkaguzi wa treni. 4.3.18 Abiria haruhusiwi kutupa ovyo takataka nje ya treni anatakiwa kuweka katika kifaa maalum (dust bin) kilichopo kwenye treni. 4.4 Wajibu wa dereva wa gari la abiria 4.4.1 Hakikisha gari lako ni zima kabla ya kuliendesha barabarani 4.4.2 Fanya ukaguzi wa breki, usukani, magurudumu, indiketa, n.k. ili kujiridhisha kama ni vizima. 4.4.3 Kabla ya kuanza kuendesha, tazama pande zote kulia na kushoto hata kama tayari ulikwisha tazama katika kioo cha gari lako ili kuhakikisha kwamba hakuna gari au mtu yeyote anayetaka kupita. 4.4.4 Toa ishara ya kuondoka unapotaka kuanza kuondoka bila kuwabughudhi watumiaji wengine wa barabara. 4.4.5 Usiendeshe gari kama umelewa, umechoka au ukiwa na usingizi. 4.4.6 Usindeshe gari ikiwa huwezi kuona vizuri uendako. 4.4.7 Zingatia ishara za taa za barabarani, ishara za askari barabarani, ishara za madereva wenzako na maelekezo ya alama na michoro ya barabarani. 4.4.8 Kwenye makutano ya barabara yasiyoongozwa na askari, taa au alama za barabarani yapishe magari yatokeayo kulia kwako. 4.4.9 Waheshimu watumiaji wengine wa barabara kama vile waenda kwa miguu, baskeli, pikipiki, maguta n.k. 4.4.10 Usiendeshe kwa kasi kupita kiasi cha mwendo unaoonyeshwa kwenye vibao vinavyoonesha ukomo wa mwendo kulingana na hali ya barabara. Tovuti: www.latraccc.go.tz 26 27 Tovuti: www.latraccc.go.tz SURA YA TANO MASUALA MENGINE MUHIMU 5.1 Maswali na majibu kuhusu mfumo wa tiketi mtandao 1. Tiketi mtandao ni nini? ■	 Ni mfumo unaomuwezesha abiria kutumia simu yake ya mkononi, vifaa maalum vya kukatia tiketi (POS) au kupitia kwa wakala wa mtandao wa simu au benki kufanya wekesho (booking), kulipia na baadae kupata tiketi kwa njia ya Kielektroniki. 2. Unawezaje kupata tiketi mtandao? ■ Kwanza ingia “play store” iliyopo kwenye simu yako janja, ■ Pakua “app” ya Tiketi mtandao, halafu chagua lugha utakayotumia ■ Andika kituo unachoanzia safari ■ Andika kituo unachoenda ■ Halafu chagua tarehe ya safari ■ Jaza taarifa husika na fanya malipo ya tiketi yako. ■ Namba ya malipo kwa mitandao ya simu ni 009009 3. Abiria ambaye hana simu janja atakataje tiketi? ■ Abiria anaweza kufanyiwa booking na kulipiwa na mtu mwingine yoyote. ■ Mtu mwenye simu janja anaweza kumfanyia booking na baada ya kupata namba ya kumbukumbu abiria atalipia mwenyewe kwa simu yake isiyo janja. ■ Anaweza kufanya booking kupitia kwa mawakala wa makampuni ya simu au mabenki. ■	 Anaweza kufika kwenye ofisi za booking za wamiliki wa mabasi au kwenye mabasi ambapo atakatiwa tiketi kwa kutumia mashine ya POS ya wakala au mfanyakazi wa mmiliki wa basi. 4. Abiria atapataje tiketi yake baada ya kuilipia? Abiria atapata tiketi yake kwa njia ya ujumbe mfupi wa maneno (sms). Pia, anaweza kupewa tiketi ya karatasi kutoka Mashine ya POS ya wakala au kondakta wa basi akifika kwenye basi ambapo tiketi itakuwa na taarifa zote muhimu za abiria na gari kwa mujibu wa sheria. 5. Kwanini tunatumia tiketi mtandao? Ni rahisi kutumika kuendana na tekinolojia iliyopo hivi sasa ili kumuondolea usumbufu abiria, kupunguza gharama, kuokoa muda na kutunza kumbukumbu. 6. Kuna faida gani za kukata tiketi mtandaoni? (a) Kwa Abiria : ■ Kuokoa muda na gharama za kwenda kukata tiketi kwenye vituo vya mabasi. ■ Kuepuka usumbufu wa kukata tiketi katika vituo vya mabasi. ■ Kuepuka adha ya upandishwaji wa nauli holela /ulanguzi ■ Kupata basi ambalo ni chaguo lake ■ Kuwa na uhakika wa kupata nafasi (siti) kwenye basi siku ya safari. ■ Atakuwa na kumbukumbu ya kudumu kuhusu safari yake. (b) Kwa wamiliki wa mabasi ■ Kupata fedha zake papo hapo pasipo kupitia kwenye mikono ya watu wa kati. ■ Kuondokana na uvujaji wa makusanyo ■ kuwa na kumbukumbu ya kudumu kwa abiria wote wanaosafiri. ■ Kupunguza gharama za uendeshaji. ■ Kukopesheka kwa urahisi kutokana na taarifa za fedha kuwa bayana ■ Kuongeza ufanisi katika usimamizi wa biashara yake ■ Kuwa na taarifa ya idadi ya abiria kwenye mabasi yake muda wowote Tovuti: www.latraccc.go.tz 28 29 Tovuti: www.latraccc.go.tz (c) Kwa serikali ■ Kupata takwimu sahihi na za kutosha zinazohusiana na sekta za usafirishaji. ■ Kupanua wigo wa walipakodi kwa kurasimisha watendaji katika sekta ya usafirishaji wa abiria ■ Kuwezesha kukokotoa kodi halisi zitokanazo na huduma za Usafirishaji. ■ Kuiwezesha serikali kutambua maeneo yenye kipaumbele cha Ujenzi wa Miundombinu na uwekezaji wa huduma za usafiri.  7. Mfumo una uwezo wa kutoa orodha ya abiria kwenye gari husika (passenger manifest)? ■ Ndio, moja ya taarifa muhimu inayotolewa kwenye mfumo ni pamoja na orodha ya abiria kwenye basi (passenger manifest).  8. Ni kwa jinsi gani mhudumu au kondakta wa basi anaweza Kumlipisha abiria mzigo? ■ Bonyeza Uzito (Kg) kwenye POS ■ Ingiza namba ya simu ya mteja au reference number au scan tiketi ya mteja. ■ Ingiza jina la mteja > Ingiza uzito(Kg) ■ Weka gharama ya mzigo kisha bonyeza Chapisha tiketi. Kumbuka: Mzigo unaotakiwa kulipiwa nauli ni ule unaozidi kilo ishirini au unaozidi ukubwa wa sentimita 60 kwa sentimita 40 kwa sentimita 30.  9. Abiria akihitaji nakala halisi ya tiketi ataipataje? ■ Abiria atawasilisha namba yake ya simu (aliyoisajili kupata tiketi) kwa mhudumu/kondakta au wakala wa basi ambaye atamtolea tiketi kutoka kwenye POS.  10. Mfumo unaondoaje upandishaji holela wa nauli? ■ Nauli zimewekwa kwenye Mfumo kwa kuzingatia ukomo wa nauli uliowekwa na LATRA. 11. Je Mfumo unaruhusu punguzo la nauli? ■ Ndio, Mfumo unaruhusu punguzo la nauli hadi asilimia kumi (10%) ya nauli iliyoidhinishwa na LATRA kulingana na matakwa ya mwenye gari. 12. Ikitokea changamoto katika kukata tiketi msaada unapatikanaje? ■ Msaada unapatikana kwa kupiga simu bure kwenye Namba 0800 11 01 50 ambayo ni namba ya Kituo cha Huduma kwa Mteja ambacho kinafanyakazi kwa masaa 24 kila siku 13. Ni gharama gani mmiliki wa basi atapaswa kulipa ili kujiunga na kutumia mfumo wa tiketi mtandao? ■ Hakuna gharama za kujiunga kwenye mfumo bali kuna kuchangia gharama za uendeshaji wa mfumo ambazo ni asilimia mbili (2%) ya mapato yatokanayo na tiketi zinazouzwa na hukatwa kwenye nauli inayolipwa na abiria. 14.	 Mmiliki wa basi akifaulisha abiria kwa msafirishaji mwingine taarifa zao kikodi zinakuwaje? ■ Msafirishaji anayehamishiwa abiria atalazimika kutoa risiti kwa Msafirishaji wa kwanza. Msafarishaji wa kwanza ataingiza hiyo risiti kwenye gharama zake wakati wa kukokotoa kodi atakayopaswa kulipa huku msafirishaji wa pili akiingiza hiyo risiti kwenye mauzo yake. 15. Kwanini TRA isichukue kodi kwenye nauli ya abiria wakati wa kukata tiketi ili msafirishaji asilazimike kuandaa mahesabu na kudaiwa kodi mwisho wa mwaka? ■ Kwa sheria za kodi zilizopo, Mlipakodi hulipa kodi baada ya kutoa matumizi kwenye mapato yake. Utaratibu unamwezesha kulipa kodi kwa awamu nne kwa mwaka yaani kabla au mwishoni mwa miezi ya Machi, Juni, Septemba na Disemba. Hivyo, Mlipakodi anaweza kuamua kulipa kidogo kidogo wakati wowote. Tovuti: www.latraccc.go.tz 30 31 Tovuti: www.latraccc.go.tz Ushauri: Endapo utapata tatizo lolote wakati wa kukata tiketi yako kwa njia ya mtandao tafadhali usisite kuwasiliana nasi kwa namba 0800 110150 5.2 Tiketi ya Safari Tiketi ni uthibitisho unaotolewa kwa mfumo wa kielektroniki au karatasi kama malipo halali yaliyofanyika kati ya mtumiaji na mtoaji wa huduma 5.3 Taarifa muhimu zinazotakiwa kuonyeshwa kwenye tiketi. Kila mwenye gari la abiria au chombo chochote cha kusafirisha abiria atatoa tiketi yenye maelezo yote muhimu. Tiketi itatolewa au itakatwa kwenye ofisi ya kukatia tiketi (isipokuwa kwa abiria atakayepandia njiani; Yeye atatakiwa akatiwe tiketi na kondakta ndani ya basi. Tiketi ya daladala itatolewa ndani ya daladala. ■ Kwanza tiketi inatakiwa iwe na jina na anuani kamili ya Kampuni au mmiliki halali wa chombo hicho cha usafiri. Pia tiketi iwe inaonyesha namba za simu za ofisi au mmiliki. 5.3.1 Kwa magari yatoayo huduma ya usafiri kati ya mkoa na mkoa au nchi na nchi tiketi ya kielektroniki au ya karatasi inabidi ionyeshe; ■ Jina la abiria. ■ Namba ya kiti, ■ Tarehe ya kutolewa kwa tiketi na tarehe ya safari, ■ Muda wa kufika na muda wa kuondoka, ■ Kituo cha kuanzia safari na kituo cha mwisho wa safari, ■ Namba ya usajili wa gari, ■ Kiasi cha nauli iliyolipwa, 5.3.2 Kwa mabasi yanayotoa huduma ya usafiri ndani ya mji au manispaa au jiji tiketi itaonyesha:- ■ Jina, anuani na namba za simu za mmiliki leseni au kampuni, ■ Namba ya usajili na ya ubavuni wa gari (daladala), ■ Jina la barabara inalotumia kutoa huduma ya usafiri, ■ Kiasi cha nauli halali inayotozwa. ■ Mwanafunzi atalipa nauli iliyoidhinishwa na LATRA 5.4 Faida za kuwa na tiketi Tiketi ina faida nyingi kwa mtumiaji (abiria) wa huduma ya usafiri, mtoa huduma na kwa serikali. ■ Tiketi inaonyesha kuwa wewe ni msafiri halali wa chombo husika, ■ Inakupa taarifa muhimu za kukuwezesha kuwasiliana na mmiliki wa chombo cha usafiri kama kuna tatizo katika utoaji wa huduma au kukuwezesha kuwasilisha malalamiko yako endapo hukuridhika na huduma ya usafiri. ■ Ni mkataba wa usafiri baina ya mtoa huduma na abiria. ■ Inakusaidia kudai haki zako za msingi kama msafiri halali wa chombo husika. Kwa mfano:- Kulipwa sehemu ya nauli pale gari linapoharibika na kuchelewa kutengenezwa zaidi ya masaa mawili na kulipwa fidia inapotokea ajali. ■ Itakusaidia kudai nauli yako pale daladala inapoharibika ndani ya dakika 15. Ni muhimu sana kwa abiria kupewa tiketi kila anapotumia chombo chochote cha usafiri na asipopewa adai tiketi yake kwa kondakta. Endapo hajapewa atoe taarifa kwenye Mamlaka husika. 5.5 Miongoni mwa vitendo vya uvunjaji wa sheria na vya hatari vinavyofanywa na madereva. Vitendo hivyo ni kama ifuatavyo:-  ■ Mwendo kasi usiozingatia sheria na hali ya mazingira halisi ya barabara. Tovuti: www.latraccc.go.tz 32 33 Tovuti: www.latraccc.go.tz  ■ Kukiuka alama na michoro ya barabara inayowataka wapunguze mwendo/wasimame au inayowazuia kuyapita magari yaliyoko mbele yake.  ■ Kuyapita magari ya mbele yake mahali ambapo siyo rahisi kuona mbele umbali wa kutosha kama vile kwenye kona, miinuko, mteremko, na pia kwenye daraja.  ■ Kuegesha/kupakia au kushusha abiria kwenye barabara, kwenye mzunguko wa barabara au kwenye kona.  ■ Abiria akiona vitendo hivyo awasiliane na dereva kukemea hali hiyo au atoe taarifa kwa kutumia namba za simu 0800 110019/20. 5.6 Wajibu wa kondakta wa gari  ■ Kuhakikisha abiria na mizigo yao wamepanda kwenye gari salama.  ■ Kuhakikisha abiria wote wamepanda kwenye gari wakiwa na tiketi.  ■ Kuandaa orodha (manifesto) kwa njia ya kieletroniki au karatasi ngumu kwa usahihi kwa abiria wanaosafiri nao.  ■ Kuwa na lugha nzuri na kuwasaidia abiria wote wenye uhitaji maalum.  ■ Kuhakikisha abiria wote wamekaa kwenye viti vyao na wamefunga mikanda ya usalama.  ■ Kutoa msaada na taarifa muhimu kwa abiria wake kuhusu safari nzima. 5.7 Wajibu wa watembea kwa miguu. Zingatia wajibu wako. Usifanye jambo lolote linaloweza hatarisha usalama wako au watumiaji wengine wa barabara.  ■ Tumia njia ya watembea kwa miguu. Iwapo kuna njia ya watembea kwa miguu itumie. Usitembee karibu na ukingo wa barabara mgongo wako ukiwa upande wa barabara. Usitembee barabarani isipokuwa unapokuwa umehakikisha kuwa ni salama kufanya hivyo.  ■ Tembea upande wa kulia. Endapo kuna njia ya watembea kwa miguu, pita upande wa kulia wa barabara ili uweze kuyaona magari yanayokuja mbele yako, inapowezekana, hususan kwenye barabara nyembemba au kwenye mwanga mdogo, tembea kwenye mstari mmoja na wengine. Uwe mwangalifu sana kwenye kona kali za upande wa kulia.  ■ Jiwezeshe kuonekana kwa urahisi, vaa au beba kitu ambacho mara zote kitakusaidia kuonekana, vitu vinavyong’aa au kuakisi mwanga (reflectors) vitakusaidia kuonekana kunapokuwa hakuna mwanga wakutosha mchana au wakati wa usiku.  ■ Usimruhusu mtoto mdogo atembee peke yake kwenye njia ya watembea kwa miguu au barabarani. Unapotembea na watoto, hakikisha unamshika mkono na anakuwa upande wa kulia kwako.  ■ Iwapo kundi la watu linashiriki kwenye matembezi yaliyopangwa barabarani, watembee upande wa kulia. Waandaaji wahakikishe kuna walinzi mbele na nyuma waliovaa nguo zinazong’aa au kuonekana kiurahisi.  ■ Epuka kutembea barabarani ukiwa umevaa earphone au headphone pamoja na matumizi ya simu ya kiganjani. 5.8 Kuvuka barabara. Ni muhimu kuzingatia na kufuata Kanuni hizi za uvukaji: ■ Tafuta sehemu salama ya kuvuka ■ Simama kwenye ukingo wa barabara ■ Angalia magari barabarani kushoto, kulia na sehemu zote kukuzunguka, na sikiliza. ■ Kama kuna gari linakuja liache lipite ■ Wakati hakuna gari linalokuja, vuka moja kwa moja barabara - usikimbie ■ Angalia na sikiliza magari wakati wa kuvuka Tovuti: www.latraccc.go.tz 34 35 Tovuti: www.latraccc.go.tz SURA YA SITA NAMNA YA KUTOA TAARIFA NA KULALAMIKA. 6.1 Jinsi ya kutoa taarifa kwa Baraza la Ushauri la Watumiaji wa Huduma za Usafiri Ardhini au jeshi la Polisi Abiria uwapo safarini jua kwamba usalama wako uko mikononi mwako. Aidha, abiria unapaswa kujua kwamba usalama wako ni zaidi ya safari yenyewe. Tafiti nyingi zinaonyesha kwamba ajali nyingi husababishwa na makosa ya kibinadamu. Makosa hayo abiria wanaweza kuyapunguza kwa kukemea viashiria vya ajali hizo kama vile mwendokasi, kupita magari yaliyo mbele sehemu hatarishi, kuendeshwa na dereva ambaye anaonekana amelewa n.k. Kumbuka, ABIRIA unawajibu wa kutoa taarifa pale usiporidhika na huduma, au jinsi huduma hiyo inavyotolewa. Aidha, abiria unapokuwa safarini, ukiona mambo yanayoweza kuhatarisha Usalama wa maisha yako na maisha ya abiria wengine unawajibika kutoa taarifa kwa LATRA CCC au Jeshi la Polisi kitengo cha Usalama Barabarani (“traffic”). Unawajibu wa kufuatilia na inapobidi toa ushahidi wa kuthibitisha ukiukwaji wa kanuni za leseni. Unapotoa taarifa kwa njia ya kupiga simu au kutuma meseji zingatia yafuatayo:- 6.1.1 Taja jina lako inapobidi. 6.1.2 Taja jina la mahali ulipo. 6.1.3 Eleza unaelekea/ unaenda wapi? 6.1.4 Gari linaelekea/ linaenda wapi? 6.1.5 Taja namba ya usajili wa gari 6.1.6 Taja kosa lilotendeka au nini kimetokea 6.1.7 Taja uhitaji au aina ya msaada unaohitajika  Namba za LATRA CCC za kutoa taarifa +255 (22) 2927689 Namba za bure za LATRA za kutoa taarifa ni 0800 110019 au 0800 110020 Namba ya kupiga simu Jeshi la Polisi, Kikosi cha usalama barabarani. 0738 071010 au 0658 444499 Kamwe abiria usikubali kuvumilia / kuona gari ya abiria ikipakia mizigo ya hatari, toa taarifa polisi ili hatua za haraka zichukuliwe kwa lengo la kunusuru maisha yako na abiria wengine. Utii wa sheria bila shuruti uwe ndiyo msingi mkuu wa kutumia barabara zetu. Ni wajibu wa kila mtumia barabara kufuata sheria na kanuni zote ambazo zimewekwa lengo ni kulinda usalama wa watu na mali zao. Tusingoje kusimamiwa. 6.2	 Namna ya kutoa malalamiko dhidi ya mtoa huduma ya usafiri Mtumiaji wa huduma za usafiri Ardhini anao wajibu wa kutoa malalamiko pale anapoona hakutendewa haki au hakuridhishwa na huduma aliyopewa. Hatua za kufuata katika kufikisha malalamiko yake kwenye chombo kinachohusika ni:- 6.2.1 Hatua ya kwanza: Mlalamikaji ambaye anaweza kuwa abiria au mtumia huduma mwingine yeyote awasilishe malalamiko yake kwa mtoa huduma/mmiliki wa chombo alichosafiria ndani ya siku saba (7) na aambatanishe vielelezo vyote (mfano: tiketi aliyosafiria ya chombo husika) kuthibitisha safari yake. Nakala ya malalamiko itumwe kwa Mkurugenzi Mkuu - LATRA na Katibu Mtendaji - LATRA CCC 6.2.2 Hatua ya pili: Mlalamikaji asiporidhika na majibu ya mtoa huduma au mtoa Huduma asipojibu ndani ya siku ishirini na moja (21), mlalamikaji awasilishe malalamiko yake kwa Mkurugenzi Mkuu - LATRA, na apeleke nakala ya malalamiko yake kwa Katibu Mtendaji - LATRA CCC Tovuti: www.latraccc.go.tz 36 37 Tovuti: www.latraccc.go.tz 6.2.3 Hatua ya tatu: Zipo kamati mbali mbali ambazo zinashughulika na utatuzi wa migogoro ya huduma ndani ya LATRA; mlalamikaji akifikia ngazi hiyo ataelekezwa ipasavyo. Iwapo mlalamikaji hataridhika na uamuzi wa Kamati ya kushughulikia malalamiko ya LATRA, mlalamikaji akate rufaa katika Kamati ya Rufaa ya LATRA ambayo inaundwa na Mkurugenzi Mkuu kwa kuwachukua wajumbe kutoka nje ya LATRA. Katibu Mtendaji - LATRA CCC apewe nakala ya Rufaa. LATRA ina mamlaka kisheria kutoa amri zifuatazo;- ■ Kumlazimisha mlalamikiwa kulipa faini/fidia ■ Kumlazimisha mtoa huduma kutoa huduma kwa muda uliopangwa. ■ Kumlazimisha mlalamikaji/mlalamikiwa kulipa gharama za usumbufu ■ Kufukuza malalamiko. 6.2.4 Hatua ya nne: Endapo mlalamikaji hataridhika na uamuzi wa kamati ya Rufaa ya LATRA, atapeleka madai/malalamiko yake kwa Baraza la ushindani sawa, (Fair Competition Tribunal). Rufaa iwasilishwe ndani ya siku 21 tangu uamuzi kutolewa. Katibu Mtendaji - LATRA CCC, apewe nakala ya Rufaa. 6.2.4.1 Kukata Rufaa. Sababu za kukata rufaa zinaweza kuwa ni:- ■ Uamuzi uliotolewa na LATRA haukuzingatia ushahidi uliotolewa ■ LATRA ilikiuka sheria katika kutoa maamuzi ■ Taratibu kwa mujibu wa sheria ya LATRA haikufuatwa na hivyo ukiukwaji wa utaratibu umeathiri uamuzi uliotolewa. 6.2.5 Hatua ya tano: Endapo mlalamikaji hataridhika na uamuzi wa Baraza la Ushindani sawa, “Fair Competition Tribunal” atakata Rufaa katika Mahakama ya Rufaa ya Tanzania. Katibu Mtendaji - LATRA CCC, apewe nakala ya Rufaa. Tovuti: www.latraccc.go.tz 38 39 Tovuti: www.latraccc.go.tz SURA YA SABA KAMATI ZA WATUMIAJI ZA MIKOA Sheria inayoanzisha Baraza, inalitaka Baraza kuanzisha Kamati za Watumiaji za Mikoa na kushauriana nazo. Baraza linafanya kazi katika mikoa husika kupitia Kamati za Watumiaji za Mikoa ili kuleta ufanisi katika utekelezaji wa kazi zake. Mpaka sasa, Baraza limeanzisha Kamati za Watumiaji za Mikoa katika mikoa ya Arusha, Mwanza, Mtwara, Tanga, Kagera, Kigoma, Mbeya, Tabora, Lindi, Ruvuma, Iringa, Dodoma, Kilimanjaro, Manyara, Singida na Morogoro. Kamati hizi ni kiungo muhimu kati ya Ofisi za Baraza zilizoko Dar es Salaam na watumiaji walioko katika mikoa husika. Mtumiaji wa huduma za usafiri Ardhini anaweza kupata huduma ya utatuzi wa kero yake kwa kuwasiliana na kamati ambayo iko karibu na mkoa anaokaa. Wajumbe wa Kamati hizi hufanya kazi kwa njia ya kujitolea hivyo ni watu ambao wanashughuli zao ambao hata hivyo wamejitolea kusaidia jamii ya mkoa wao kupata haki zao katika sekta hii ya usafiri. Moja ya kazi wazifanyazo ni kupokea kero za wasafiri na kuzitafutia ufumbuzi, aidha kupitia Baraza, polisi au LATRA au mamlaka nyingine ambazo zina jukumu la usafiri kama Serikali za mitaa n.k. Aidha Kamati hizo zinatoa elimu juu ya haki na wajibu wa watumiaji katika mikoa husika. WAJUMBE WA KAMATI ZA MIKOA 7.1 MKOA WA KAGERA NA JINA CHEO NAMBA ZA SIMU 1. Lydia Bwahama M/Kiti 0784-620419 2. Domician Bajumuzi Katibu 0756-090190 3. Elipidius Ngaiza Mjumbe 0755-331956 4. Aloth Lutatezibwa Mjumbe 0754-486360 5. Adolphina Matungwa Mjumbe 0784-921094 7.2 MKOA WA KIGOMA NA JINA CHEO NAMBA ZA SIMU 1. Elisha S.Zilikana M/Kiti 0756-809040 2. Jacob E.Ruvilo Katibu 0759-260088 3. Mwema Hussein Mjumbe 0765-423510 4. Flora V. Fundi Mjumbe 0754-983430 3. MKOA WA MTWARA NA JINA CHEO NAMBA ZA SIMU 1. Tumaini T.Mwangata M/Kiti 0787-269106 2. Hamza H. Nakwilinga Katibu 0628-565564 3. Didace Aloys Mjumbe 0788-187463 7.4 MKOA WA TANGA NA JINA CHEO NAMBA ZA SIMU 1. Abdallah Lungo M/Kiti 0719-586735 2. Shaban Juma Katibu 0713-451387 3. Ogoche Dom Daniel Mjumbe 0715-359385 4. Mariam Siafu Mjumbe 0717-292244 Tovuti: www.latraccc.go.tz 40 41 Tovuti: www.latraccc.go.tz 7.5 MKOA WA MWANZA 1. Julius Fue Kandawala M/Kiti 0784-599847 2. Mataso W. Gehonde Katibu 0764-940071 3. Mashaka Hamisi Mjumbe 0620-767802 4. Prisca Sylivanus Mjumbe 0765-654387 7.6 MKOA WA ARUSHA NA JINA CHEO NAMBA ZA SIMU 1. Amani S.Lukumay M/Kiti 0754-348625 2. Richard G.Nkini Katibu 0754-082195 3. Sifaeli E.Kiwoli Mjumbe 0754-463220 4. Daniel L.Daniel Mjumbe 0753-824539 7.7 MKOA WA MBEYA NA JINA CHEO NAMBA ZA SIMU 1. Said Mohamed Madudu M/Kiti 0754-615620 2. Jimmy Ambilikile Katibu 0756-309991 3. Magdalena Ulilo Mjumbe 0769-444423 4. Oswald L.Mlabwa Mjumbe 0784-436619 5. Roster A.Mwankenja Mjumbe 0755-766183 7.8 MKOA WA TABORA NA JINA CHEO NAMBA ZA SIMU 1. Lydia C.Mtoba M/Kiti 0787-560494 2. Joachim W.Milambo Katibu 0784-200879 3. Donatus Rupoli Mjumbe 0787-478563 4. Ramadhan O.Katakula Mjumbe 0754-812677 5. Ali Mzee Hamisi Mjumbe 0784-908168 7.9 MKOA WA LINDI NA JINA CHEO NAMBA ZA SIMU 1. Angelina Mrangira M/Kiti 0622-489496 2. Benjamini Mwakabala Katibu 0714-115563 3. Makalaghe S. Nkinda Mjumbe 0754-304297 4. Semeni Jalika Mjumbe 0714-821383 7.10 MKOA WA RUVUMA NA JINA CHEO NAMBA ZA SIMU 1. Noah A. Hinjo M/Kiti 0758-767701 2. Aneth A. Ndonde Katibu 0714-071404 3. Noela E. Njawa Mjumbe 0658-351718 7.11 MKOA WA IRINGA NA JINA CHEO NAMBA ZA SIMU 1. Said S. Mbugi M/Kiti 0677-883884 2. Benson Mwakilindile Katibu 0652-537441 7.12 MKOA WA DODOMA NA JINA CHEO NAMBA ZA SIMU 1. Beatrice A. Gunje M/Kiti 0621-044165 2. Urbanus Mwijage Katibu 0717-677880 3. Gaudence A. Felix Mjumbe 0713-772395 4. Emanuel E. Mzumya Mjumbe 0787-050484 5. Mwanahawa H. Mohamed Mjumbe 0686-833002 7.13 MKOA WA KILIMANJARO NA JINA CHEO NAMBA ZA SIMU 1. Dismas D. Shee M/Kiti 0766-274935 Tovuti: www.latraccc.go.tz 42 43 Tovuti: www.latraccc.go.tz 2. Janeth K. Joseph Katibu 0719-918849 3. Lioba O. Mkami Mjumbe 0623-044659 4. Mtwihu M. Jafari Mjumbe 0684-136258 5. Majuto S. Mussa Mjumbe 0652-590944 7.14 MKOA WA MANYARA NA JINA CHEO NAMBA ZA SIMU 1. John P. Mathew M/Kiti 0787-299007 2. Claudina A. Hauli Katibu 0719-010061 3. Ziara Y. Mfangavo Mjumbe 0783-080403 4. Robert Matheus Mjumbe 0783-008143 5. Erasto G. Francis Mjumbe 0682-660302 6. Catherine K. Magashi Mjumbe 0755-392732 7.15 MKOA WA SINGIDA NA JINA CHEO NAMBA ZA SIMU 1. Nathan Y. Munyiamba M/Kiti 0626-350849 2. Raphael L. Tiluhongelwa Katibu 0786-240328 3. Bhuki D. Wambura Mjumbe 0746-265798 7.16 MKOA WA MOROGORO NA JINA CHEO NAMBA ZA SIMU 1. Abdul R. Dachi M/Kiti 0784-483521 2. Sofia S. Mkulago Katibu 0620-413591 3. Yahaya H. Mkanyanga Mjumbe 0625-940001 4. Mwajuma I.Honelo Mjumbe 0657-360068 5. Isaka L.Ndendya Mjumbe 0759-566748 SURA YA NANE  VILABU VYUONI NA MASHULENI Baraza limeanzisha mpango endelevu wa kutoa elimu ya dhana ya haki na wajibu wa mtumiaji mashuleni inayojulikana kwa jina la “LATRA Consumer Students’ Clubs”. Mpango huu wa utoaji elimu mashuleni ulianzishwa tangu mwaka 2014. Mpango huu ni sehemu ya utekelezaji wa mpango mkakati wa Baraza wa kuwawezesha watumiaji wenye umri mdogo kujenga tabia ya kulinda maslahi na haki zao kwenye soko la usafirishaji. Mpango huu umetekelezwa katika mikoa ya Dar es Salaam, Mtwara, Tanga, Arusha, Mwanza, Kagera, Kigoma, Tabora, Mbeya, Manyara, Dodoma na Lindi. Kila mkoa una shule tano (5) isipokuwa Dar es Salaam ina shule sita (6). Tangu mwaka 2014 hadi 2022 mpango huu umeenea katika shule sitini na moja (61) nchini. Kila shule ina kundi la wanafunzi hamsini (50). “LATRA Consumer Students Clubs” mashuleni inaongozwa na wanafunzi wenyewe chini ya ulezi wa mwalimu mlezi na mjumbe mmoja wa kamati ya watumiaji ya mkoa  Aidha, Baraza limefungua majukwaa (UNI Forums) ya wanafunzi katika chuo kikuu cha Dar es Salaam (UDSM) na chuo kikuu cha Dodoma (UDOM). Kila jukwaa lina wanafunzi hamsini (50) Tovuti: www.latraccc.go.tz 44 45 Tovuti: www.latraccc.go.tz 8.1 Malengo ya kuanzisha vilabu  ■ Kuwajengea uwezo vijana ili waweze kukabiliana na changamoto za uchumi wa soko.  ■ Kuwajengea wanafunzi utamaduni wa kuwajibika kwa ujasiri katika kulinda na kutetea maslahi ya mtumiaji kwenye sekta ya uchukuzi.  ■ Kuwajengea uwezo wa uelewa wa haki, wajibu, fursa na kutambua changamoto za usafiri ili wajadili na kutoa mapendekezo ya namna ya kuzitatua kwa kujenga hoja.  ■ Kutoa elimu ya Haki na Wajibu kwa Watumiaji wengine katika mazingira wanayoishi; mfano: Shuleni, nyumbani na jamii inayowazunguka.  ■ Kuandaa vijana kwa kuwajengea njia ya kuwa wataalaamu wa sekta ya usafirishaji na kujifunza uongozi 8.2 Kazi zinazofanywa na Vilabu  ■ Kujifunza na kuelewa dhana ya haki, wajibu na fursa mbalimbali zilizomo kwenye sekta ya uchukuzi  ■ Kujadili changamoto za usafiri kwenye jamii na kutoa mapendekezo ya kuzitatua,  ■ Kuelimisha jamii kwa njia ya michezo ili kufahamu haki na wajibu,  ■ Kushiriki kwenye shughuli mbalimbali za kuelimisha jamii,  ■ Kuandaa michezo mbalimbali kama kuimba kwaya, ngojera, maigizo n.k. Ili kuelimisha watumiaji wengine. 8.3	 Mafanikio yaliyofikiwa na vilabu vya wanafunzi  ■ Vilabu vimefanikiwa kutunga nyimbo, maigizo, ngojera, mashairi na tenzi na kuimba /kucheza ili kuielimisha jamii juu ya madhara ya mwendo kasi  ■ Vilabu vimefanikiwa kujifunza na kuendesha mijadala juu ya haki na wajibu. Kupitia njia hiyo wameweza kuwaelimisha wanafunzi wenzao  ■ Vilabu vimefanikiwa kuielimisha jamii kwa mahojiano kwenye matukio ya kuelimisha jamii.  ■ Kilabu ya shule ya sekondari Mugeza imefanikiwa kuomba na kupewa daladala ya kutoa huduma ya usafiri katika ruti mpya ya daladala kati ya Bukoba manispaa - Hamugembe - Kahololo - Mugeza.  ■ Vilabu vimeweza kutoa elimu ya usalama barabarani na kusaidia kuwavusha wanafunzi wenzao barabarani wakati wakuja shuleni muda wa asubuhi na wanapotoka shuleni nyakati za jioni.  ■ Vilabu vimefanikiwa kushiriki kutoa elimu na kuwashawishi waendesha pikipiki kuzingatia sheria za usalama barabarani: Mfano kuvaa kofia ngumu.  ■ Vilabu vinashiriki kufanya kazi mbalimbali za kijamii katika maeneo yao ya karibu. Mfano kushiriki kulinda mazingira ya miundo mbinu ya barabara na shule kwa kuanzisha bustani. Tovuti: www.latraccc.go.tz 46 47 Tovuti: www.latraccc.go.tz Wanafunzi wa shule ya sekondari Makongo ambao ni wanaclub ya LATRA CCC wakisikiliza neno la ukaribisho kutoka kwa Kamanda wa Polisi Kituo cha Mabasi cha Magufuli Mbezi Luis. Ikiwa ni sehemu ya kujifunza mfumo wa ukataji tiketi kwa njia ya mtandao katika kuadhimisha wiki ya mtumiaji Tarehe 12 Machi 2022. Wanafunzi wa shule ya sekondari Tabora Boys ambao ni wanaclub ya LATRA CCC wakiwa kwenye picha ya pamoja na Sekretarieti ya baraza la Ushauri la Watumiaji wa Huduma za Usafiri Ardhini walipofanya ziara katika shule hiyo. Wanafunzi wa shule ya msingi Ipuli iliyopo mkoani Tabora ambao ni wanaclub ya Latra ccc wakisoma risala kwa sekretarieti ya baraza la ushauri la watumiaji wa huduma za usafiri ardhini walipofanya ziara katika shule hiyo. Wanafunzi wa shule ya msingi Oysterbay ambao ni wanaclub ya Latra ccc wakisoma shairi kwenye uzinduzi wa tovuti ya baraza Tarehe 10 Oktoba 2021 Tovuti: www.latraccc.go.tz 48 49 Tovuti: www.latraccc.go.tz Wanafunzi wa Bethel Msakuzi Primary School, wakiwa kwenye banda la Latra CCC, walipotembelea kwenye maonyesho ya sabasaba Tarehe 07 julai 2021 SM D A H S ARU I T BABA I AD I BAR A B O BUK MA O D O D A IT E G A G N I R I A BAH I K MA IGO K I ND LI EYA B M O R OGO R O M I H S O M A AND MP A AR WT M MA O S U M A Z AN W M E B M O NJ A G AN Y N I H S A D GI N I S EA G N O S A G AN W BA M U S A R O AB T A G AN T A W A W V 646 814 1127 1433 451 1228 492 35 1258 452 822 192 566 1383 556 1370 1152 710 989 696 947 1150 829 354 893 646 168 762 1068 425 863 689 611 1090 1098 1020 621 80 1581 1202 499 787 907 624 331 1144 1348 661 435 1091 814 168 594 900 257 695 521 779 922 1266 851 516 248 1413 1370 513 619 739 456 163 976 1179 493 603 922 1127 762 594 654 676 376 940 1092 761 1579 899 935 842 695 1683 164 230 1158 138 431 1396 928 332 1197 970 1433 1068 900 654 982 298 1246 1398 551 1885 1205 1241 1148 720 1989 634 416 1464 516 737 1671 954 638 1503 1276 451 425 257 676 982 777 264 416 807 903 594 259 505 1155 1007 919 701 482 538 245 720 922 378 588 665 1228 863 695 376 298 777 1041 1193 514 1680 1000 1036 943 684 1784 337 119 1259 239 532 1496 917 433 1298 1071 492 689 521 940 1246 264 1041 457 1071 944 330 300 769 891 1048 1183 965 218 802 509 455 658 642 629 401 35 611 779 1092 1398 416 1193 457 1223 487 787 157 531 1348 591 1335 1117 675 954 661 912 1115 794 319 858 1258 1090 922 761 551 807 514 1071 1223 1710 860 1066 1170 299 1814 851 633 1089 622 759 1326 532 429 1525 789 452 1098 1266 1579 1885 903 1680 944 487 1710 1068 644 1018 1629 104 1822 1604 839 1441 1148 602 1396 1281 806 1139 822 1020 851 899 1205 594 1000 330 787 860 1068 630 1100 561 1122 1142 924 229 761 603 466 328 567 959 71 192 621 516 935 1241 259 1036 300 157 1066 644 630 541 1191 748 1178 960 518 797 504 755 958 637 329 701 566 80 248 842 1148 505 943 769 531 1170 1018 1100 541 1104 1122 579 867 987 704 411 1224 1428 741 355 1171 1383 1581 1413 695 720 1155 684 891 1348 299 1629 561 1191 1104 1683 938 720 790 557 693 1027 233 363 1520 490 556 1202 1370 1683 1989 1007 1784 1048 591 1814 104 1122 748 1122 1683 1926 1708 893 1545 1252 656 1450 1385 910 1193 1370 499 513 164 634 919 337 1183 1335 851 1822 1142 1178 579 938 1926 218 1401 381 674 1638 1171 575 933 1213 1152 787 619 230 416 701 119 965 1117 633 1604 924 960 867 720 1708 218 1183 163 456 1420 953 357 1222 995 710 907 739 1158 1464 482 1259 218 675 1089 839 229 518 987 790 893 1401 1183 1020 727 237 557 796 847 300 989 624 456 138 516 538 239 802 954 622 1441 761 797 704 557 1545 381 163 1020 293 1257 790 194 1059 832 696 331 163 431 737 245 532 509 661 759 1148 603 504 411 693 1252 674 456 727 293 964 931 330 766 674 947 1144 976 1396 1671 720 1496 455 912 1326 602 466 755 1224 1027 656 1638 1420 237 1257 964 794 1033 1084 537 1150 1348 1179 928 954 922 917 658 1115 532 1396 328 958 1428 233 1450 1171 953 557 790 931 794 596 1287 257 829 661 493 332 638 378 433 642 794 429 1281 567 637 741 363 1385 575 357 796 194 330 1033 596 1096 638 354 435 603 1197 1503 588 1298 629 319 1525 806 959 329 355 1520 910 933 1222 847 1059 766 1084 1287 1096 1030 DSM ARUSHA BABATI BARIADI BUKOBA DODOMA GEITA IRINGA KIBAHA KIGOMA LINDI MBEYA MOROGORO MOSHI MPANDA MTWARA MUSOMA MWANZA NJOMBE SHINYANGA SINGIDA SONGEA SUMBAWANGA TABORA TANGA VWAWA 893 1091 922 970 1276 665 1071 401 858 789 1139 71 701 1171 490 1193 1213 995 300 832 674 537 257 638 1030 NOTE: VIA VIA VIA ROUTE ROUTE ROUTE TANZANIA ROAD DISTANCE CHART IN KM - MARCH 2017 TANROADS Itigi - Tabora Singida - Shinyanga - Mwanza Babati - Dodoma Singida - Nzega - Tabora Babati - Dodoma - Iringa Serengeti Babati - Singida - Shinyanga Dodoma Dodoma Makuyuni - Serengeti Dar - Kigoma Arusha - Iringa Dar - Musoma Babati - Iringa Arusha - Mwanza Arusha - Musoma Arusha - Mbeya Arusha - Kigoma Babati - Musoma Babati - Morogoro Nzega - Tabora Singida - Dodoma - Iringa Mtera - Iringa Itigi - Tabora Nyakanazi - Kasulu Singida - Dodoma - Iringa Dodoma - Itigi - Tabora Dodoma - Itigi Mpanda - Sumbawanga Nyakanazi - Geita - Mwanza Bukoba - Mbeya Dodoma - Mbeya Bukoba - Njombe Iringa - Tabora Iringa - Kigoma Geita - Njombe Geita - Mpanda Dodoma - Kigoma Kigoma - Musoma Kigoma - Mbeya Mpanda - Sumbawanga - Mbeya Malagarasi Masasi - Songea - Njombe Njombe - Songea - Masasi Rungwa - Itigi Tabora - Ipole - Mpanda Serengeti - Arusha Shinyanga - Singida - Arusha Rungwa - Mbeya Nzega Kigoma - Njombe Mbeya - Mtwara Lindi - Mbeya Kigoma - Tabora Mwanza - Tanga Musoma - Tanga Musoma - S'wanga Mbeya - Singida Singida - Tabora Singida - S'wanga Tovuti: www.latraccc.go.tz 50 51 Tovuti: www.latraccc.go.tz Tovuti: www.latraccc.go.tz 52 Kwa Msaada Zaidi wasiliana na: Katibu Mtendaji, Baraza la Ushauri la Watumiaji wa Huduma za Usafiri Ardhini. VICTORIA HOUSE, GHOROFA YA 9 BARABARA YA BAGAMOYO S.L.P 14154, DAR ES SALAAM, TANZANIA Simu: +255 (022) 2927689 | Barua pepe: barua@latraccc. Tovuti: www.latraccc.go.tz Tufuatilie kupitia mitandao ya kijamii @Latra_ccc