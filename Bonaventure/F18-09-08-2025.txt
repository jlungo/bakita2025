â€‹Aweso  amtaka  mkandarasi  mradi  wa  maji  wa  miji  28  Karagwe  kujali  haki  za  wafanyakazi  Waziri  wa  Maji  Mhe.  Jumaa  Aweso  (Mb)  amekagua  mradi  wa  maji  wa  miji  28  mjini  Karagwe  na  kumtaka  mkandarasi  kampuni  ya  Blasb  Associate  &  Co  kutatua  changamoto  za  vibarua  ikiwemo  kutoa  mikataba.  Waziri  Aweso  ametoa  agizo  hilo  baada  ya  kupokea  malalamiko  kutoka  kwa  vibarua  kuhusu  kutokuwa  na  mikataba  ya  kazi.  Amesema  Rais  wa  Jamhuri  ya  Muungano  wa  Tanzania  Mhe.  Dkt.  Samia  Suluhu  Hassan  amewezesha  upatikanaji  wa  fedha  kwa  wakati  jambo  ambalo  limewezesha  malipo  ya  mkandarasi  kwa  wakati  hivyo  hana  kisingizio.  Amesema  serikali  inatambua  umuhimu  wa  huduma  ya  majisafi  kwa  wananchi  lakini  bado  inazingatia  maslahi  na  haki  ya  wafanyakazi.  Umuhimu  huo  ndio  umekuwa  ukiifanya  serikali  izingatie  kutoa  kandarasi  kwa  wazawa  wakiwemo  kampuni  ya  Blasb  Associate  &  Co  ili  wafaidi  matunda  ya  uwekezaji  wa  serikali.  Katika  hatua  nyingine  Waziri  Aweso  amemteua  Mhandisi  Magreth  Nyange  kuwa  Mkurugenzi  wa  Mamlaka  na  atapangiwa  kituo  cha  kazi.  Amechukua  hatua  hiyo  kufuatia  usimamizi  mzuri  wa  mradi  huo  ambao  hadi  sasa  umefika  ailimia  64  ya  utekekezaji  ambapo  Mhandisi  Magreth  ameonesha  uwezo  mkubwa  wa  kufuatilia,  kusimamia  na  kushauri  namna  bora  ya  kufanikisha  utekekezaji  wa  mradi.  Kwa  sasa  Mhandisi  Magreth  ni  Msimamizi  wa  Kanda  ya  Karagwe  ambako  mradi  huo  unatekelezwa.  Kanda  hiyo  ipo  chini  ya  Mamlaka  ya  Majisafi  na  Usafi  wa  Mazingira  Bukoba.  Kurasa  za  Karibu  