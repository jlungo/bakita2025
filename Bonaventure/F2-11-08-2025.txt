Habari Star TV Tanzania May 6, 2024

 Waziri wa Uchukuzi Profesa Makame Mbarawa amesema Chuo Cha Taifa Cha Usafirshaji (NIT) kupitia Kituo cha Umahiri cha Mafunzo ya Taaluma za Usafiri wa Anga na Operesheni za Usafirishaji kilichoanzishwa chini ya Mradi wa East Africa Skills for Transformation and Regional Intergration Project (EASTRIP) unaofadhiliwa na Benki ya Dunia kimeendelea kutekeleza kazi za mradi ikiwemo ujenzi wa majengo matano yanayojengwa katika Kampasi ya Mabibo - Dar es salaam ambayo yana madarasa 11, maabara 16, karakana 5, mabweni ya wanafunzi 2, ofisi za watumishi 13 ambapo ujenzi wake umefikia asilimia 75. Profesa Mbarawa amebainisha hayo Bungeni Jijini Dodoma wakati wakati akiwasilisha hotuba ya bajeti ya wizara yake kwa upande wa Chuo Cha Taifa Cha Usafirishaji (NIT) ambapo amesema mbali na utekelezaji ujenzi wa majengo hayo matano ya Kampasi ya Mabibo pia inajenga majengo matatu katika kiwanja cha Ndege cha Kimataifa cha Kilimanjaro (KIA) ambayo ni Karakana ya Matengenezo ya Ndege (Aviation Hangar), Bweni la Wanafunzi 20 wa urubani na nyumba za watumishi 10. Aidha ameeleza kuwa Ununuzi wa Vifaa vya mafunzo ya Urubani na Uhandisi Matengenezo ya Ndege ikiwemo Flight Simulators 2, Workshop, Multimedia and Computer Based equipment umefikia asilimia 60.