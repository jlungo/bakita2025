JNHPP MW 2115 Mradi wa Kuzalisha Umeme kwa Kutumia Maji wa Julius Nyerere Hydro Power Project Eneo: Pwani KAZI ZILIZOPANGWA KUTEKELEZWA KATIKA MWAKA 2023/24 Kukamilisha ujenzi wa bwawa (main dam); ujenzi wa njia kuu za kupitisha maji (tun nels); ujenzi wa kituo cha kuongeza nguvu ya umeme (switch yard); na ujenzi wa nyumba za makazi na ofisi, kujenga njia ya kusafirisha umeme kutoka katika kituo cha kufua umeme (power house) hadi kituo cha kupokelea umeme (switchyard). Aidha, kazi zitakazoende lea ni pamoja na ujenzi wa kituo cha kuzalisha umeme (power house); ufungaji wa mitambo ya kuzalisha umeme na ujenzi wa barabara za kudumu katika eneo la mradi. Hadi kufikia mwezi Juni 2024, mradi wa kituo cha kuzalisha Umeme cha JNHPP utekelezaji wake umefikia asilimia 98.01. Mitambo mitatu kati ya tisa imewashwa ambapo kila mmoja una uwezo wa kuzalisha 235MW. UTEKELEZAJI WA MRADI HADI MWEZI JUNI 2024 Maendeleo ya Utekelezaji katika maeneo makuu ya Mradi hadi kufikia mwezi Juni 2024: ▶Ujenzi wa bwawa (main dam) ni asilimia 99.42 ▶Ujenzi wa Plunge pool ni asilimia 99.70 ▶Ujenzi wa njia kuu za kupitisha maji (power wa terways) ni asilimia 99.90 ▶Ujenzi wa daraja la kudumu (permanent bridge) ni asilimia 97.21 ▶Ujenzi wa kituo cha kuongeza nguvu ya umeme (switch yard) ni asilimia 99.96 ▶Ujenzi wa nyumba za makazi na ofisi ni asilimia 98.55 ▶Ujenzi wa kituo cha kuzalisha umeme (power house) ni asilimia 94.55 ▶Ufungaji wa mitambo ya kuzalisha umeme (Installation works) ni asilimia 92.43 ▶Ujenzi wa barabara za kudumu katika eneo la mradi ni asilimia 89.59 RAIS SAMIA AIPA NEEMA MIRADI YA KUZALISHA UMEME IRINGA 31st Jul, 2025 Rais wa Jamhuri ya Muungano wa Tanzania, Mhe. Dkt. Samia Suluhu Hassan ametoa kiasi cha shilingi bilioni 15 kwenye mradi wa kuzalisha umeme wa Mwenga Hydro Ltd uliopo Wilaya ya mufindi mkoani Iringa. Hayo yamebainishwa leo Julai 31, 2025 wakati wa ziara ya Bodi ya Nishati Vijijini (REB) ilipotembelea na kukagua mradi wa kuzalisha umeme wa Mwenga Hydro Ltd ambao unatumia nguvu ya maporomoko madogo ya maji (small hydro power potential) ya mto na upepo katika kuzalisha umeme. Akizungumza katika ziara hiyo kwa niaba ya Mwenyekiti wa Bodi ya Nishati Vijijini, Mhe. Balozi Meja Jenerali Mstaafu Jacob Kingu, Mjumbe wa Bodi, Bw. James Mabula ameeleza kuwa, Rais Samia ametoa zaidi ya shilingi bilioni 15 kupitia Wakala wa Nishati Vijijini (REA) ili kuwezesha utekelezaji na uzalishaji wa umeme mradi wa Mwenga mkoani humo. "Kupitia fedha hizo zinazotolewa na Serikali kupitia REA zinawezesha kuzalisha umeme ambapo megawatt 4 huzalishwa kwa maji, " Amesema Bw. Mabula. Ameongeza kuwa, hadi sasa jumla ya wateja 8,000 wanapokea huduma ya umeme kutoka mradi wa Mwenga na katika idadi hiyo REA imechangia kuunganishwa kwa wateja wote sawa na asilimia 100. Kwa upande wake, Meneja wa Teknolojia za Nishati, Mha. Michael Kessy amesisitiza kuwa REA itaendelea kuwezesha mradi wa Mwenga kwa kutoa fedha ili kuuwezesha kuzalisha umeme wa kutosha na kuwasaidia wananchi kufanya shughuli zao za kiuchumi hususan katika maeneo hayo ya pembezoni. Kwa upande wake, Mtendaji Mkuu wa Mwenga Hydro Ltd, Deogratius Massawe amesema kuwa utekelezaji wa mradi huo upo kwenye hatua ya kuongeza wateja wengine wapatao 2,900 kupitia mkataba wa ruzuku ya nyongeza ya fedha zinazotolewa na REA. Halikadhalika Bw. Massawe ameishukuru REA kwa kwa kuendelea kutoa ruzuku ambayo imesaidia kuunganisha wateja wanaopatikana katika vijiji vilivyopo katika mkoa wa Iringa. Ziara hiyo ya Wajumbe wa REB mkoani Iringa imelenga kupitia utekelezaji wa miradi ya REA inayotekelezwa katika huo sambamba na kupitia changamoto za waendelezaji wadogo wa miradi ya kuzalisha umeme hapa nchini na kupatiwa ufumbuzi.