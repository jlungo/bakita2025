HOTUBA YA WAZIRI WA MAENDELEO   YA JAMII, JINSIA, WANAWAKE NA   MAKUNDI MAALUM, MHE. DKT. DOROTHY  GWAJIMA (MB), KUHUSU MAKADIRIO   YA MAPATO NA MATUMIZI YA   FEDHA KWA MWAKA 2024/25.  1                            2       HOTUBA YA WAZIRI WA MAENDELEO   YA JAMII, JINSIA, WANAWAKE NA   MAKUNDI MAALUM, MHE. DKT. DOROTHY   GWAJIMA (MB), KUHUSU MAKADIRIO   YA MAPATO NA MATUMIZI YA   FEDHA KWA MWAKA 2024/25.  A.  UTANGULIZI    1. Mheshimiwa Spika, kufuatia taarifa  iliyowasilishwa na Mwenyekiti wa Kamati ya  Kudumu ya Bunge ya Ustawi na Maendeleo ya  Jamii ndani ya Bunge lako Tukufu, ambayo  imechambua Bajeti ya Wizara ya Maendeleo ya  Jamii, Jinsia, Wanawake na Makundi Maalum,  ninaomba kutoa hoja kwamba sasa Bunge lako  likubali kupokea na kujadili Taarifa ya Utekelezaji  wa Mpango na Bajeti ya Wizara ya Maendeleo ya  Jamii, Jinsia, Wanawake na Makundi Maalum  (Fungu 53) kwa mwaka 2023/24 na Vipaumbele  vya  Wizara kwa mwaka 2024/25. Aidha,  ninaliomba Bunge lako Tukufu likubali kupitisha  Makadirio ya Mapato na Matumizi ya Kawaida  pamoja na Miradi ya Maendeleo ya Wizara kwa  mwaka 2024/25.  2. Mheshimiwa Spika, awali ya yote napenda  kumshukuru Mwenyezi Mungu kwa kunijalia afya  njema na kuniwezesha kusimama mbele ya Bunge  lako Tukufu leo ili kuwasilisha hotuba yangu. Pia,  nitumie fursa hii kumshukuru sana Mheshimiwa  Dkt. Samia Suluhu Hassan, Rais wa Jamhuri ya  Muungano wa Tanzania, kuendelea kutuongoza  1  vyema kwa mafanikio makubwa katika nyanja  mbalimbali kwa kipindi hiki cha miaka mitatu ya  uongozi wake. Kipekee niendelee kumshukuru  Mheshimiwa Rais kwa kuendelea kuniamini  kuiongoza  Wizara  hii.  Natambua  kuwa  Mheshimiwa Rais ana matarajio makubwa ya  kuona hali ya usawa wa kijinsia hapa nchini  inaimarika na utoaji wa huduma za maendeleo na  ustawi wa jamii unafanyika kwa kasi kubwa na  ufanisi.  Ninamuahidi kwamba nitaendelea  kutimiza majukumu yangu kwa weledi mkubwa ili  kuhakikisha kwamba matarajio yake yanafikiwa  kikamilifu.   3. Mheshimiwa Spika, pia, napenda kumpongeza  na kumshukuru Mheshimiwa Dkt. Philip Isdor  Mpango, Makamu wa Rais wa Jamhuri ya Muungano wa  Tanzania kwa kuendelea kuwa mstari wa mbele  katika jitihada za kuboresha huduma za  maendeleo na ustawi wa jamii, kuhimiza usawa wa  kijinsia, uwezeshaji wanawake kiuchumi pamoja  na kuzingatia haki za wazee, wanawake, wanaume  na watoto katika jamii. Hivyo, Wizara yangu  itaendelea kutekeleza kikamilifu maelekezo  anayoyatoa.   4. Mheshimiwa Spika, nitumie fursa hii kumshukuru  Mheshimiwa Kassim Majaliwa Majaliwa (Mb),  Waziri Mkuu wa Jamhuri ya Muungano wa  Tanzania kwa uongozi wake mahiri uliowezesha kuleta tija  na ufanisi katika utendaji na kuimarisha huduma  zinazotolewa katika Sekta ya Maendeleo na Ustawi  ya Jamii. Aidha, ninampongeza kwa hotuba yake  2  aliyoiwasilisha kwenye Bunge lako Tukufu tarehe  15 Aprili, 2024 ambayo imetoa mwelekeo wa  majukumu yatakayotekelezwa na Serikali katika  mwaka 2024/25.   5. Mheshimiwa Spika, kwa namna ya kipekee  naomba nimpongeze Mheshimiwa Dotto Mashaka  Biteko (Mb), Naibu Waziri Mkuu wa Jamhuri ya  Muungano wa Tanzania na Waziri wa Nishati kwa  kuaminiwa na Rais wa Jamhuri ya Muungano wa  Tanzania na kuteuliwa kuwa Naibu Waziri Mkuu.  Aidha, Wizara ya Maendeleo ya Jamii, Jinsia,  Wanawake na Makundi Maalum inaahidi kuendelea  kumpa ushirikiano katika utekelezaji wa majukumu  yake.  6. Mheshimiwa Spika, ninapenda kukupongeza  wewe binafsi kwa uongozi wako mahiri na weledi  wa kuendelea kuliongoza Bunge la Jamhuri ya  Muungano wa Tanzania. Aidha, ninampongeza  Mheshimiwa Mussa Azzan Zungu (Mb), Naibu  Spika wa Bunge la Jamhuri ya Muungano wa  Tanzania kwa uchapakazi wake uliotukuka.  Mwenyezi Mungu awajalie utashi, weledi na ufanisi  mkubwa katika kuliongoza Bunge la Jamhuri ya  Muungano wa Tanzania.   7. Mheshimiwa Spika, vilevile, nawapongeza  Mheshimiwa Dkt. Joseph Mhagama (Mb),  Mwenyekiti wa Kamati ya Kudumu ya Bunge ya  Utawala, Katiba na Sheria na Mheshimiwa Deo  Mwanyika (Mb), Mwenyekiti wa Kamati ya  Kudumu ya Bunge ya Viwanda, Biashara, Kilimo  3  na Mifugo kwa kuchaguliwa kuwa Wenyeviti wa  Bunge. Nawatakia majukumu mema katika  kuliongoza Bunge.  8. Mheshimiwa Spika, kipekee namshukuru  na kumpongeza Mheshimiwa Mwanaidi Ali  Khamis (Mb), Naibu Waziri wa Maendeleo ya  Jamii, Jinsia, Wanawake na Makundi Maalum kwa  ushirikiano mkubwa anaonipa katika kutekeleza  majukumu yangu ya kila siku.   9. Mheshimiwa Spika, nitumie nafasi hii,  kumshukuru Mheshimiwa Angellah Kairuki  (Mb), Waziri wa Wizara ya Maliasili na Utalii  ambaye pia ni Mwenyekiti wa Kamati ya Ushauri ya  Utekelezaji wa Jukwaa la Kizazi Chenye Usawa kwa  jitihada zake katika kufikia kizazi chenye usawa  nchini. Chini ya uenyekiti wake, Kamati imeweza  kusimamia utekelezaji wa Programu ya Kizazi  Chenye Usawa (Tanzania Generation Equality  Programme - TGEP, 2021- 2026) inayoainisha afua  muhimu zitakazo tekelezwa na Wizara za Kisekta  na kuhakikisha kuwa hakuna mtu anayeachwa  nyuma katika maendeleo na ujenzi wa Taifa letu.   10. Mheshimiwa Spika, ninapenda kuwashukuru  Mawaziri wenzangu kwa ushirikiano wanaonipatia ambao  unaiwezesha Wizara yangu kuendelea kuimarisha  na kuboresha utoaji wa huduma za maendeleo na  ustawi wa jamii. Wizara itaendelea kushirikiana  nao na kuhakikisha tunatimiza dhamira ya  Mheshimiwa Dkt. Samia Suluhu Hassan, Rais wa  Jamhuri ya Muungano wa Tanzania ya  4  kuhakikisha mafanikio katika Nyanja za  Maendeleo na Ustawi wa Jamii yanafikiwa.  11. Mheshimiwa Spika, kipekee ninapenda  kuishukuru Kamati ya Kudumu ya Bunge ya  Ustawi na Maendeleo ya Jamii, chini ya  Mwenyekiti Mheshimiwa Fatma Hassan Toufiq  (Mb) na Makamu wake, Mheshimiwa Riziki Said  Lulida  (Mb) kwa ushauri na maelekezo  waliyoyatoa wakati wa maandalizi ya Bajeti hii.  Vilevile, ninawashukuru Waheshimiwa Wabunge  wote kwa ushirikiano mzuri wanaotupatia wenye  lengo la kuboresha huduma za ustawi na  maendeleo ya jamii.  12. Mheshimiwa Spika, naomba kutoa pole  kwa Serikali na Chama cha Mapinduzi kufuatia  kifo cha Ndugu, Ally Hassan Mwinyi aliyekuwa  Rais wa awamu ya Pili wa Jamhuri ya Muungano  wa Tanzania na Ndugu Edward Ngoyai Lowassa  Waziri Mkuu Mstaafu wa Jamhuri ya Muungano  wa Tanzania. Aidha, nitoa pole kwako, Spika na  Waheshimiwa Wabunge wa Bunge lako Tukufu  kwa kuondokewa na wapendwa wetu Mheshimiwa  Francis Leonard Mtega aliyekuwa Mbunge wa  Jimbo la Mbarali na Mheshimiwa Ahmed Yahaya  Abdul-wakil aliyekuwa Mbunge wa Jimbo la  Kwahani Zanzibar.   13. Mheshimiwa Spika, napenda pia kutoa  pole kwa wakazi wa Wilaya ya Hanang’ pamoja na  wananchi wa Mkoa wa Manyara kwa ujumla  kufuatia maporomoko ya matope yaliyotokea  5  Desemba 3, 2023 kutokana na mvua kubwa na  kusababisha vifo, majeruhi, upotevu wa mali na  makazi. Mwenyezi Mungu azilaze roho za marehemu wote  mahali pema peponi. Amina.  14. Mheshimiwa Spika, baada ya kutoa  maelezo ya awali, ninapenda sasa kutoa maelezo  kuhusu utekelezaji wa Mpango na Bajeti ya Wizara  kwa mwaka 2023/24, Mpango na Makadirio ya  Mapato na Matumizi pamoja na Maombi ya Fedha  kwa ajili ya kutekeleza Vipaumbele vya Wizara kwa  mwaka 2024/25.   B.  MAPITIO YA UTEKELEZAJI WA MPANGO NA  BAJETI YA WIZARA KWA MWAKA 2023/24  15. Mheshimiwa Spika, Wizara imeendelea  kutekeleza majukumu yake kwa kuzingatia Sera,  Mpango Mkakati pamoja na Makubaliano ya  Kimataifa na Kitaifa yenye lengo la kuimarisha  utoaji wa huduma za maendeleo na ustawi wa  jamii nchini. Sera hizo ni pamoja na Sera ya  Maendeleo ya Jamii (1996); Sera ya Taifa ya  Mashirika Yasiyo ya Kiserikali (2001); Sera ya Taifa  ya Wazee (2003), Sera ya Maendeleo ya Mtoto  (2008) na Sera ya Taifa ya Jinsia na Maendeleo ya  Wanawake (2023). Vilevile, katika kuandaa  mpango na bajeti, Wizara imezingatia Ilani ya  Uchaguzi ya Chama Cha Mapinduzi (CCM) ya  mwaka 2020, Dira ya Taifa ya Maendeleo (2025),  Mpango wa Maendeleo wa Taifa wa Miaka Mitano  (2021/22 - 2025/26), Malengo ya Maendeleo  Endelevu (Sustainable Development Goals, 2030);  6  na Agenda ya Afrika Tuitakayo (2063). Aidha, Wizara  inatekeleza majukumu yake kwa kuzingatia Ahadi za  Nchi katika Jukwaa la Kizazi Chenye Usawa  (Generation Equality Forum – GEF, 2021 – 2026).   16. Mheshimiwa Spika, katika mwaka  2023/24, Wizara ilipanga kutekeleza vipaumbele  mbalimbali vyenye lengo la kuboresha utoaji wa  huduma za maendeleo na ustawi wa jamii katika  maeneo yafuatayo: -   i)  ii)  iii)  iv)  v)  vi)  Kuratibu afua za kukuza usawa wa kijinsia na  uwezeshaji wanawake kiuchumi (Generation  Equality Forum - GEF);  Kuratibu utekelezaji wa Mpango Kazi wa Taifa  wa Kutokomeza Ukatili Dhidi ya Wanawake na  Watoto (MTAKUWWA);  Kutekeleza Mpango wa Taifa wa Kuhamasisha  na Kusimamia Maendeleo Ngazi ya Msingi wa  mwaka 2022/23 - 2025/26 (Bottom Up);  Kukuza ari ya jamii kushiriki katika kupanga  na kutekeleza miradi ya maendeleo;  Kutambua na kuratibu Makundi Maalum  wakiwemo wafanyabiashara ndogondogo ili  kuboresha mazingira ya biashara zao;  Kuboresha mazingira ya kufundisha na  kujifunzia katika Taasisi ya Ustawi wa Jamii,  Taasisi ya Maendeleo ya Jamii Tengeru na Vyuo  vya Maendeleo ya Jamii;  7  vii)  Kuratibu utoaji wa huduma za msingi kwa watu  wenye mahitaji maalum ikiwemo huduma za  msaada wa kisaikolojia kwa manusura wa  majanga mbalimbali na makundi mengine  yenye uhitaji katika jamii;  viii)  ix)  x)  Kuratibu na kuwezesha upatikanaji wa haki za  watoto na huduma za ustawi wa jamii kwa  wazee;  Kuimarisha mifumo ya malezi, ulinzi na  maendeleo ya watoto na familia; na  Kuimarisha utendaji kazi wa Mashirika Yasiyo  ya Kiserikali ili mchango na ushiriki wa  Mashirika Yasiyo ya Kiserikali katika  maendeleo ya taifa uweze kutambulika na kuwa  na tija kwa Jamii.  Mapato na Matumizi ya Fedha za Wizara (Fungu  53)  17. Mheshimiwa Spika, katika mwaka 2023/24,  Wizara ilipanga kukusanya kiasi cha Shilingi  8,500,000,000.00 kutoka kwenye ada za  wanafunzi, uuzaji wa Mitaala ya kufundishia fani  za Maendeleo ya Jamii na Ustawi wa Jamii pamoja  na malipo ya hosteli katika vyuo nane (8). Vyanzo  vingine ni mapato ya ada ya usajili wa Mashirika  Yasiyo ya Kiserikali, ada za mwaka na faini kwa  mujibu wa Sheria ya Mashirika Yasiyo ya Kiserikali  Sura ya 56 pamoja na marekebisho yake na  mapato mengineyo (Fedha za mwaka uliopita  8  9    zinazorejeshwa). Hadi kufikia mwezi Aprili 2024,  Wizara imefanikiwa kukusanya kiasi cha Shilingi  3,184,370,155.50 sawa na asilimia 37.46 ya  makadirio ya mapato kama inavyoonesha katika  Jedwali Na. 1.  Jedwali Na. 1: Ukusanyaji Mapato ya Ndani kwa Kipindi cha Julai,  2023 – Aprili, 2024  Chanzo cha  Mapato  Mapato  Yaliyoidhinishw  a  Makusanyo Halisi Ufanisi  (Asilimia  )  Ada ya Vyuo vya  Maendeleo ya  Jamii  6,204,497,000 2,355,091,240.50 37.96  Uuzaji mtaala  wa maendeleo  ya jamii  40,000,000 51,500,000 128.75  Ada ya Malazi  kwa wanafunzi  wa Vyuo vya  Maendeleo ya  Jamii  600,000,000 167,231,239 27.87  Ada ya usajili  wa  wafanyabiashar  a ndogondogo  1,000,000,000 64,284,000 6.43  Usajili na Ada za  mwaka za NGOs 638,500,000 534,013,676 83.64  Uuzaji wa  Mitaala ya Vyuo  vya Ustawi  15,000,000 10,500,000 70.00  Mapato  Mengineyo 2,003,000 1,750,000 87.37  Jumla 8,500,000,000 3,184,370,155.5  0  37.46  18.   19. Mheshimiwa Spika, kutofikiwa kwa  lengo la Makusanyo ya Mapato kunatokana na  sababu zifuatazo; wanafunzi kutoripoti wote kama  ilivyokadiriwa; Kumekuwa na upungufu wa  wanafunzi 1,691 ambao hawajaripoti kutoka  katika makadirio ya 7,190; Kutokukamilika kwa  malipo ya Ada ya Malazi kwa wanafunzi vyuoni,  Kuchelewa kuanza kwa utaratibu wa usajili na  utambuzi wa wafanyabiashara ndogondogo ambao  ulianza mwezi Machi, 2024 na hadi sasa tumeweza  kukusanya kiasi cha shilingi 64,284,000 kati ya  Shillingi Billioni moja. Aidha, ufutaji wa usajili wa  Mashirika Yasiyo ya Kiserikali 14 kutokana na  ukiukwaji wa Sheria na Kanuni na Miongozo  inayosimamia shughuli za Mashirika hayo,  imechangia kupunguza mapato.  20. Mheshimiwa Spika, Wizara inafanya  jitihada kuhakikisha makusanyo yote yaliyobaki  yanakusanywa katika kipindi kilichobakia ili  kuweza kuongeza makadirio ya makusanyo  yaliyokadiriwa kwa mwaka 2023/2024.  21. Mheshimiwa Spika, katika mwaka  2023/24, Wizara iliidhinishiwa na Bunge lako  Tukufu kiasi cha Shilingi 74,223,193,000.00.  Kati ya fedha hizo, Shilingi 43,664,963,000.00 ni  kwa ajili ya Matumizi ya Kawaida ambapo Shilingi  26,577,510,000.00 ni fedha za Matumizi  Mengineyo (OC) na Shilingi 17,087,453,000.00  ni kwa ajili ya Mishahara. Aidha, kiasi cha Shilingi  30,558,230,000.00 kilikuwa ni kwa ajili ya Miradi  10  ya Maendeleo ambapo Shilingi 26,800,000,000.00 ni  fedha za ndani na Shilingi 3,758,230,000.00 ni  fedha za nje.   22. Mheshimiwa Spika, hadi kufikia mwezi  Aprili, 2024, Wizara imepokea jumla ya Shilingi  30,114,668,978.89 kwa ajili ya Matumizi ya  Kawaida sawa na asilimia 68.97. Kati ya Fedha  zilizopokelewa, Shilingi 15,640,771,358.89 ni  Matumizi Mengineyo na Shilingi Shilingi  14,473,897,620.00 ni Mishahara. Aidha, hadi  kufikia Aprili, 2024, Wizara imepokea Fedha za  Maendeleo Shilingi 4,949,880,000.00 sawa na  asilimia 16.20. Shilingi 4,883,800,000.00 ni  Fedha za Ndani na Shilingi 66,080,000.00 ni  Fedha za Nje, kama inavyoonesha katika Jedwali  Na. 2.  Jedwali 2: Fedha za Matumizi ya Kawaida na Maendeleo  Zilizopokelewa Julai 2023 hadi Aprili 2024.  Eneo  Fedha  zilizoidhinishwa  Fedha za Matumizi ya Kawaida  Asilimia  Fedha  zilizotolewa  Mishahara  17,087,453,000  14,473,897,620  Matumizi  Mengineyo  26,577,510,000  15,640,771,359  84.70  58.85  Jumla Ndogo  (a)  43,664,963,000  30,114,668,979  68.97  Fedha za Miradi ya Maendeleo  26,800,000,000  Fedha za  Ndani  4,883,800,000  Fedha za Nje  3,758,230,000  18.22  66,080,000 1.76  Jumla Ndogo  (b)  30,558,230,000  4,949,880,000  16.20  JUMLA KUU  74,223,193,000 35,064,548,979 47.24  11  C. UTEKELEZAJI WA MAJUKUMU YA WIZARA  (FUNGU 53)   23. Mheshimiwa Spika, katika mwaka 2023/24,  utekelezaji wa majukumu ya Wizara ulilenga  kuimarisha ushiriki wa jamii katika shughuli za  maendeleo, utambuzi na uratibu wa Makundi  maalumu,  kuimarisha upatikanaji wa haki na  maendeleo ya mtoto, kuboresha huduma za ustawi  wa jamii, kuleta usawa wa kijinsia na uwezeshaji  wa wanawake kiuchumi, kuratibu utekelezaji  wenye ufanisi wa Mashirika Yasiyo ya Kiserikali na  kuratibu utekelezaji wa Mpango Kazi wa Taifa wa  Kutokomeza Ukatili dhidi ya Wanawake na Watoto  (MTAKUWWA). Uratibu wa utekelezaji wa  majukumu haya ulifanywa na Wizara kwa  kushirikiana na Taasisi zake pamoja na wadau  mbalimbali.   ENEO LA 1:  MAENDELEO YA JAMII  24. Mheshimiwa Spika, dhana ya maendeleo  ya jamii ni kuwashirikisha wananchi kujiletea  maendeleo yao wenyewe kwa kutumia rasilimali  zilizopo na kwa kuzingatia mahitaji na vipaumbele vyao,  ambapo maafisa maendeleo ya jamii hushirikiana  nao kwa kuwapatia utaalamu wa namna ya  kufanikisha shughuli za maendeleo yao. Kupitia  dhana hii, Wizara imeendelea kutekeleza programu ya  Amsha Ari ya Jamii na Mpango wa Taifa wa  kuhamasisha na Kusimamia Maendeleo Ngazi ya  Msingi ulioanza 2022/23 kwa ushirikiana wa jamii  na Wataalam wa Maendeleo ya Jamii kutoka  12  katika Halmashauri zote nchini. Wataalamu wa  Maendeleo ya Jamii wameendelea kutoa mchango  wao katika kutekeleza Sera ya Maendeleo ya Jamii  kwa kupitia Programu ya Kuamsha Ari ya Jamii  ambayo inalenga kukuza moyo wa uzalendo,  kufanya kazi kwa bidii ili kujiletea maendeleo  ikiwemo kampeni ya kitaifa ya ujenzi wa Makazi  Bora.  25. Mheshimiwa Spika, Wizara kwa kushirikiana  na Wizara za Kisekta, imeendelea kutekeleza  Kampeni endelevu ya Ujenzi wa Nyumba Bora  zenye gharama nafuu katika maeneo yenye makazi  duni inayotumia mifumo ya asili ya kusaidiana  miongoni mwa jamii. Mafanikio ya zoezi hili  yanategemea ari ya wananchi, uongozi bora na  juhudi za Wataalamu wa Maendeleo ya Jamii.  Kupitia kampeni hiyo, idadi ya nyumba bora  imeongezeka kutoka 5,732 kwa 2022/23 hadi  11,883 kufikia Aprili, 2024, sawa na ongezeko la  nyumba 6,151.   Nitumie fursa hii kuzishukuru Wizara za  kisekta ikiwemo Ardhi, Nyumba na Maendeleo  ya Makazi na OR-TAMISEMI kwa ushirikiano  kwenye kampeni hii.   26. Mheshimiwa Spika, miradi mingine iliyotekelezwa  kupitia kampeni hii ya Amsha Ari katika Mikoa  yote ni pamoja na iliyo kwenye sekta mbalimbali  mfano Afya na Elimu ambapo ni jumla ya miradi  29,641 mathalani inayohusu ukamilishaji wa  ujenzi wa vituo vya kutolea huduma za afya 6,761  13  (Zahanati 5,887 na Vituo vya afya 874), ujenzi wa  madarasa ya shule za msingi na madarasa ya awali  17,986 na madarasa ya shule za sekondari 4,894  kama  ilivyotajwa  na  Mheshimiwa Mohamed  Mchengerwa (Mb), Waziri wa OR TAMISEMI  wakati akiwasilisha Bungeni makadirio ya Mapato  na Matumizi kwa mwaka 2024/25. Ni dhahiri,  uwepo wa Maafisa Maendeleo ya Jamii wa kutosha  utaongeza kasi na ari ya wananchi kushiriki na  kumiliki shughuli za maendeleo ikiwemo kubuni  miradi mbalimbali. Shukrani kwa Mheshimiwa  Rais kwa kuongeza ajira 762 za Maafisa Maendeleo  ya Jamii mwaka 2023/24 hivyo, kuwezesha  kufikia idadi ya maafisa 3,675 (69.4%) kati ya  5,296 wanaohitajika jambo litakalochochea zaidi  uwajibikaji ngazi ya msingi.  27. Mheshimiwa Spika, Wizara imeendelea  kutekeleza Mpango wa Taifa wa kuhamasisha na  Kusimamia Maendeleo Ngazi ya Msingi ambao  ulianza 2022/23 na unaolenga kuchochea hamasa  na utayari wa wananchi kushiriki kwenye  maendeleo. Wizara kwa kushirikiana na OR TAMISEMI inatekeleza mpango huu kwa lengo la  kuwezesha wananchi kuwa kitovu cha maendeleo  ngazi ya jamii na Taifa kwa kutumia rasilimali  walizonazo katika kuibua changamoto, kupanga,  kutekeleza, kufuatilia na kutathmini utekelezaji  wa shughuli za maendeleo.   28. Mheshimiwa Spika, kupitia mpango huu  Wizara kwa kushirikiana na OR – TAMISEMI  imefanya mafunzo kwa wataalam 1,146  14  ikijumuisha watalaam kutoka Sekretarieti za  Mikoa na Mamlaka za Serikali za Mitaa na  washiriki wengine, ambapo hadi kufikia Aprili,  2024 jumla ya viongozi na wataalam 1,979  wameweza kupatiwa mafunzo kuhusu mpango  huo. Mafunzo hayo yalilenga kuchochea na  kufanya mageuzi ya kifikra, mtazamo na utendaji  wa wataalam ngazi ya Kata ili kuwezesha jamii  kushiriki katika shughuli za maendeleo katika  maeneo yao na kujiletea maendeleo yao wenyewe.  Miongoni wa wataalam waliopatiwa mafunzo ni  Maafisa Tarafa, Watendaji wa Kata, Maafisa  Maendeleo ya Jamii, Maafisa Ustawi wa Jamii,  Maafisa Kilimo, Maafisa Mifugo na Maafisa Afya.  Mpango huo umeendelea kutekelezwa na Wizara  kwa kushirikiana na OR-TAMISEMI na Wizara za  Kisekta zikiwemo Kilimo, Mifugo na Uvuvi, Elimu  na Afya kwa kusudi la kuimarisha utendaji kazi na  utoaji wa huduma kwa jamii katika ngazi za  msingi.   29. Mheshimiwa Spika, Wizara kwa kushirikiana  na OR-TAMISEMI, Taasisi ya Maendeleo ya Jamii  Tengeru pamoja na Chama cha Wataalam wa  Maendeleo ya Jamii Tanzania (Community  Development Professional Association of Tanzania - CODEPATA) ilifanya kongamano la wataalam wa  Maendeleo ya Jamii katika Kituo cha Mikutano cha  Kimataifa cha Arusha (Arusha International  Conference Center - AICC) tarehe 20 – 22  Novemba, 2023. Kongamano lililenga kufanya  tathimini ya mchango wa maendeleo ya jamii  15  katika kuchochea na kukuza ari ya jamii kujiletea  maendeleo endelevu pamoja na kubadilishana  uzoefu na mbinu mpya zinazotumika katika  kukabiliana na changamoto za jamii na kuwafanya  wananchi kuwa kitovu cha maendeleo; kupokea na  kujadili mifano mizuri ya kuwezesha wananchi na  kujenga uwezo wa washiriki kupitia mada  mbalimbali zinazohusiana na maendeleo ya jamii.  Aidha, Kaulimbiu iliyoongoza kongamo hilo ni  “Sekta ya Maendeleo ya Jamii: Msingi Imara wa  Uwezeshaji wa Wananchi.”  30. Mheshimiwa Spika, Kongamano lilihusisha  watu mbalimbali wakiwemo viongozi wastaafu wa  serikali wataalam wa maendeleo ya jamii kutoka  katika taasisi za Serikali na binafsi pamoja na  wadau wa maendeleo. Katika kongamano hilo  ulifanyika Mkutano Mkuu wa wataalam wa  Maendeleo ya Jamii na maadhimisho ya miaka 60  ya Taasisi ya Maendeleo ya Jamii Tengeru na  jumla ya Wataalam 700 walishiriki. Vilevile,  kupitia kongamano hilo mafunzo mbalimbali  yalitolewa kuhusu umuhimu na mchango wa  maendeleo ya jamii katika kuwezesha wananchi  kushiriki kwenye shughuli za maendeleo.   31. Mheshimiwa Spika, Wizara yangu pia ina  jukumu la kuzalisha wataalamu wanaotekeleza afua za  maendeleo ya jamii na ustawi wa jamii. Katika  kuhakikisha kuwa wataalam wanaozalishwa na  Taasisi na Vyuo wanakuwa bora na mahiri na  wenye weledi wa kutosha, Wizara imefanya  mapitio ya Mitaala inayotumika kutoa mafunzo ya  16  taaluma kwa ngazi ya Astashahada hadi  Stashahada. Mitaala hiyo imeandaliwa ikilenga  kuwapa Wahitimu maarifa na ujuzi unaoakisi  mahitaji ya soko la Ajira, Mahitaji ya Sekta na  mabadiliko ya Sayansi na Teknolojia. Hadi kufikia  Aprili 2024, mitaala hii iliyoboreshwa inatumika  katika jumla ya Vyuo 67 (12 vya Serikali na 55  binafsi) vinavyotoa Mafunzo ya Programu ya  Maendeleo ya Jamii nchini.   32. Mheshimiwa Spika, napenda kutoa  shukrani za dhati kwa Mheshimiwa Rais, kwa  kutupatia fedha za kuboresha miundombinu ya  vyuo hivyo hali iliyotuwezesha kuongeza idadi ya  udahili wa wanafunzi kutoka wanafunzi 5,255 (Me  2,089 na Ke 3,166) mwaka 2022/23, hadi  wanafunzi 5,499 (Me 1,966 na Ke 3,533) kwa  mwaka 2023/24 sawa na ongezeko la wanafunzi  244 (4.6%). Aidha, mwaka 2022/23, wanafunzi  4,978 (Me 1,875 na Ke 3,103) walihitimu katika  Vyuo vya Maendeleo ya Jamii ikilinganishwa na  wanafunzi 4,710 waliohitimu mwaka 2021/22  sawa na ongezeko la 5%.    33.  Mheshimiwa Spika, Wizara kupitia vyuo  vyake inatekeleza programu ya uanagenzi kwa  wanafunzi waliohitimu mafunzo katika Vyuo vyetu.  Wahitimu hawa huunganishwa na Makampuni,  Mashirika na Taasisi mbalimbali kwa lengo la  kuwapa ujuzi na stadi mbalimbali zitakazowawezsha  kukabiliana na changamoto za soko la ajira.  Maeneo ya waliopatiwa ujuzi ni pamoja na ujenzi  wa miradi ya maji, Material Testing, Road  17  Construction na Building Construction. Maeneo  mengine ni utoaji wa elimu ya lishe, uandishi wa  maandiko ya miradi na ujasiriamali, utatuzi wa  changamoto za wananchi, kutatua migogoro ya  ardhi, kusimamia mafunzo kwa vikundi vya  kifedha, kutoa elimu ya kodi na ukusanyaji wa  kodi za Serikali ngazi ya Kata na Halmashauri,  kusaidia wananchi kujaza fomu za maombi ya  vitambulisho vya Taifa na kushiriki vikao  mbalimbali vya maamuzi kwa kushirikisha  wananchi. Katika mwaka wa fedha 2023/24 jumla  ya wanafunzi 2,200 walijiunga na program hiyo  ambapo, kati yao wanafunzi 1,104 (50.2%)  walifanikiwa kuhitimu. Aidha, wanafunzi 1,096  (49.8%) wanaendelea na mafunzo hayo. Kutokana  na umuhimu wa program hii, Wizara inaendelea  kuhimiza wanafunzi/wahitimu wa Vyuo Jamii  kujiunga na progamu hii ili kupanua fursa ya  kuajirika, kujiajiri na kuajiri wengine.    34. Mheshimiwa Spika, Wizara kwa kupitia  programu za ubunifu inatoa fursa kwa wanafunzi  na jamii inayozunguka Vyuo kufanya kazi za  ubunifu unaosaidia kutatua changamoto zilizopo  na kuzalisha ajira kwa wabunifu na wahitimu.   Programu hii inatolewa na vyuo 9 vyenye vituo vya  ubunifu na maarifa katika Taasisi ya Maendeleo ya  Jamii Tengeru, Vyuo vya Maendeleo ya Jamii  Buhare, Monduli, Mlale, Rungemba, Uyole, Ruaha,  Mabughai na Misungwi.    35. Mheshimiwa Spika katika mwaka wa  fedha 2023/24 bunifu mbalimbali zinazolenga  18  kutatua changamoto za kijamii ziliibuliwa ikiwa ni  pamoja na;  i.  ii.  iii.  iv.  v.  vi.  Utengenezaji wa Oil kwa kutumia Malighafi  zisizo za Viwandani pamoja na Sabuni kwa  kutumia Jivu na malighafi zisizo za viwandani  (Chuo cha Maendeleo ya Jamii Buhare). Wazo  hili liko katika hatua ya uatamizi (Incubation)  Utengenezaji wa Switches mbalimbali za  Umeme na lift ya baiskeli ya Walemavu katika  Chuo cha Maendeleo ya Jamii Rungemba.  Wazo hili liko katika hatua ya Sampuli kifani  (Prototype);  App ya dirisha la taarifa kwa Vijana katika  Chuo cha Maendeleo ya Jamii Monduli. Wazo  hili liko katika hatua ya uatamizi (incubation);  Bidhaa lishe kwa ajili ya kutatua changamoto  ya utapiamlo katika Chuo cha Maendeleo ya  Jamii Ruaha. Wazo hili tayari ni bidhaa  (Minimum Viable Product);   App kwa ajili ya wagonjwa kupata taarifa zao  katika Chuo cha Maendeleo ya Jamii Uyole.  Wazo hili liko katika hatua ya wazo (Ideation);  Teknolojia ya kupata taarifa za masomo bila  kuwa na simu janja (Elitek) katika Chuo cha  Maendeleo ya Jamii Ufundi Mabughai. Wazo  hili liko katika hatua ya uatamizi (incubation);  na  19  vii. Teknolojia ya kugundua madini ardhini na  kutumia pumba za mchele kutengeneza  Simenti katika Chuo cha Maendeleo ya Jamii  Ufundi Misungwi Wazo hili liko katika hatua  ya uatamizi (Incubation).  Mawazo haya ya ubunifu wa mifumo yaliyo  katika hatua za uatamizi yanalenga kufikia hatua  ya bidhaa kwa matumizi.   36. Mheshimiwa Spika, Wizara inatekeleza  programu ya ushirikishwaji jamii zinazozunguka  Taasisi na Vyuo nane (8) vya Maendeleo ya Jamii  katika kutatua changamoto zinazoikabili jamii kwa  kutumia rasilimali zinazowazunguka. Katika  mwaka 2023/24, jumla ya wananchi na wanafunzi  6,740 walipata mafunzo mbalimbali yakiwemo:  elimu juu ya maadili mema katika shule za Msingi  zilipo katika Kata ya Ruaha na Igumbiro Mkoani  Iringa; elimu juu ya ukatili wa kijinsia katika Kata  tano (5) za Ruaha, Mshindo, Kitanzini,  Makolongoni na Mlandege na katika vijiji vya  Kinko, Ndabwa, na Migambo katika Wilaya ya  Lushoto, Mkoani Tanga, elimu ya uibuaji na  uanzishaji wa Miradi ya kujiingizia kipato kwa  vijana katika vijiji vya Magagula, Masangu na  Lusonga Mkoani Ruvuma.  Nichukue nafasi hii kupongeza jitihada  zinazofanywa na vyuo vya Maendeleo ya Jamii  nchini kwa kutoa wataalamu katika fani hii.  Pia, natoa rai kwa Wadau wa Maendeleo kutoa  ajira kwa Maafisa Maendeleo ya Jamii  20  hususan ngazi za msingi ambapo kuna  upungufu mkubwa ili kuongeza kasi ya  utekelezaji wa afua za kutatua changamoto  zinazoikabili jamii yetu. Aidha, Wizara inatoa  wito kwa wahitimu kujiajiri kwa kutumia  fursa za Mikopo bila riba, kujinunulia vifaa na  mitaji.  ENEO LA 2: KUTAMBUA NA KURATIBU WA  SHUGHULI ZA KIUCHUMI ZA  MAKUNDI MAALUM   37. Mheshimiwa Spika, Wizara imeendelea  kutambua, kuratibu na kusimamia mipango mbalimbali  ya kuwezesha na kuendeleza Makundi Maalum  katika mambo mbalimbali zikiwemo shughuli za  kiuchumi.  Makundi  yanayolengwa  ni  wafanyabiashara ndogondogo halali wote mfano  wakiwemo Machinga, Mama/Baba Lishe,  Waendesha Bodaboda na Bajaji, wasusi,  wanaofanya biashara za kushona nguo na wengine  mbalimbali. Makundi haya yanakabiliwa na  changamoto mbalimbali zikiwemo kutofikia  fursa  za kiuchumi kama kupata  mikopo kutoka kwenye  taasisi za fedha, kupata maeneo wezeshi ya  kufanyia biashara zao pamoja na kuwepo kwa ofisi  zao rasmi kuwawezesha kukutana na kuratibu  masuala yao wenyewe.   38. Mheshimiwa Spika, katika kuwaondolea  changamoto hizo, Serikali imekamilisha Mpango  wa kutoa mikopo kwa kundi hili kupitia taasisi za  kifedha ambapo tarehe 06 Mei, 2024 Wizara  21  imeingia mkataba wa makubaliano na benki ya  NMB. Benki hiyo itatoa mikopo kwa wafanyabiashara  hawa kwa mujibu wa mwongozo ulioandaliwa na  pande zote mbili. Kupitia makubaliano haya,  katika mwaka 2023/2024 Serikali itaipatia benki  ya NMB kiasi cha shilingi bilioni 18.5 kwa ajili ya  kutoa mikopo yenye riba nafuu ya  (7%).  39. Mheshimiwa Spika, ili kuhakikisha mikopo  hii inaratibiwa vizuri na kuwanufaisha walengwa  Wizara, imeshirikiana na OR – TAMISEMI, Wizara  ya Viwanda na Biashara, Kituo cha Taifa cha  Kuhifadhi Data Kimtandao (NIDC), Mamlaka ya  Serikali Mtandao (eGA), Shirikisho la Umoja wa  Machinga (SHIUMA) Tanzania na wadau wengine  kukamilisha maboresho ya mfumo wa utambuzi,  usajili na utoaji wa vitambulisho ujulikanao kama  Wafanyabiashara Ndogondogo Management Information  System (WBN-MIS).   40. Mheshimiwa Spika, mfumo huo kwa sasa  umeunganishwa na Mfumo wa Mamlaka ya  Vitambulisho vya Taifa (NIDA) na Mfumo wa  Kieletroniki wa Malipo ya Serikali (GePG). Mpango  wa baadaye ni kuunganisha na mifumo mingine  ikiwemo Anwani za Makazi, Taasisi za Fedha, Bima  ya Afya na Mifuko ya Hifadhi ya Jamii ili  kuwawezesha wafanyabiashara hao kunufaika na  huduma mbalimbali.    41. Mheshimiwa Spika, ili kuwezesha zoezi la  utambuzi na usajili kutekelezwa kwa urahisi nchi  nzima, Wizara imekamilisha mafunzo kwa wataalamu  22  wa maendeleo ya jamii, maafisa biashara na maafisa  TEHAMA wapatao 660 kutoka ngazi za Mikoa,   Halmashauri, Miji, Manispaa na Majiji yote. Aidha,  tayari zoezi la utambuzi na usajili limeanza Machi,  2024 na linaendelea katika Halmashauri zote  nchini na hadi kufikia Aprili 2024, wafanyabiashara  ndogondogo 11,003 (Me 4,079 na Ke 6,924)  wamesajiliwa kwenye mfumo huo wakisubiriwa  kukamilisha hatua ya malipo ya shilingi elfu ishirini  (20,000) na baada ya hapo kila mmoja atapatiwa  kitambulisho  kitakachomuwezesha  wakati wa kwenda kuomba mkopo.  kutambuliwa  42. Mheshimiwa Spika, Wizara kwa  kushirikiana na OR – TAMISEMI inafuatilia  maendeleo ya ujenzi wa Ofisi za Wafanyabiashara  ndogondogo katika ngazi ya Mikoa yote. Hadi sasa  Mikoa 9 imekamilisha ujenzi wa ofisi hizo na Mikoa  17 ujenzi upo katika hatua mbalimbali kama  inavyooneshwa kwenye Jedwali Na.3. Ofisi hizo  zitasaidia uratibu wa shughuli za wafanyabiashara hao  nchini pamoja na kurahisisha mawasiliano kati  yao, Wizara za Kisekta na wadau wengine wa  maendeleo. Wizara kwa kushirikiana na OR TAMISEMI inaendelea kuhimiza mikoa ambayo  bado kukamilisha, wafanye hivyo kabla au ifikapo  tarehe 30 Juni 2024.  23  Jedwali Na. 3: Hali ya ujenzi wa Ofisi za Wafanyabiashara     ndogondogo hadi kufikia mwezi Aprili, 2024.  NA.  MKOA  HALI YA UJENZI  1.   Arusha, Mbeya, Katavi,  Manyara, Songwe,  Pwani, Lindi, Rukwa na  Tanga.  Ujenzi wa ofisi  umekamilika.  2.   Morogoro, Dar es  Salaam na Geita.  Ofisi zimepauliwa na  kazi za umaliziaji  zinaendelea.  3.   Mtwara, Njombe,  Kagera, Tabora,  Dodoma, Shinyanga,  Singida Kigoma, Mara  na Kilimanjaro.  Ofisi zipo hatua ya  lenta na ujenzi  unaendelea.  4.   Ruvuma, Simiyu na  Iringa.  Ujenzi wa boma   unaendelea.  5.   Mwanza.  Hatua za awali za  kuanza ujenzi.  43. Mheshimiwa Spika, eneo lingine ambalo  Wizara imeliwekea mkazo ni la kutoa elimu kwa  viongozi wao makundi haya maalum ili  kuhakikisha wanakuwa na weledi ambapo, Wizara  imefanya mafunzo ya kuwajengea uwezo viongozi  wa ngazi ya Taifa na Mikoa kuhusu masuala ya utii  wa sheria bila shuruti, uzalendo na umuhimu wa  kuzingatia misingi ya utawala bora kwa lengo la  kuimarisha ushirikiano na mshikamano wakati wa  kutatua  changamoto zao. Mafunzo hayo  yalifanyika mwezi Desemba 2023.  44. Mheshimiwa Spika, eneo lingine  muhimu la kuwezesha kundi hili kiuchumi ni  kuwapatia maeneo rasmi ya kufanyia biashara ili  24  kuwaondolea usumbufu na bughudha kwa  kuweka mazingira wezeshi ya kupata wateja.  Wizara kwa kushirikiana na OR – TAMISEMI  imeendelea kuboresha mazingira ya kufanyia  ambapo, taarifa kutoka OR – TAMISEMI inaonesha  kuwa, hadi kufikia Aprili, 2024 jumla ya masoko  367 yamejengwa na kuboreshwa katika maeneo  mbalimbali nchini. Uwepo wa masoko hayo  yamewezesha  jumla  ya  wafanyabiashara  ndogondogo 136,041 kuendesha biashara zao  katika mazingira rafiki. Kati ya masoko hayo, 16  yamejengwa na kuboreshwa kwa fedha zilizotolewa  na Mheshimiwa Rais, Shilingi Bilioni 5. Masoko  hayo 16 (Jedwali Na.4) yamejengwa katika Mkoa  ya Dar es Salaam (masoko 9) na soko moja moja  katika Mikoa ya Mbeya, Songwe, Dodoma, Arusha,  Mwanza, Morogoro na Tanga.   25  26    Jedwali Na. 4:  Orodha ya Masoko ya Machinga yaliyojengwa kwa  fedha zilizotolewa na Mheshimiwa Rais.  Na MKOA HALMASHAURI AINA YA MRADI KWA AJILI YA  WAJASIRIAMALI  1.  DSM DSM CC Ujenzi wa soko la Kigogo Fresh  (Mashedi mawili makubwa na  machinjio ya kuku).  Ubungo MC Soko la wajasiriamali simu  2000.  Mabibo Gamit (mabanda  matatu).  Soko la wajasiriamali Mbezi  Luis (Banda Moja).  Soko la wajasiriamali Mbezi  Njia ya Goba (Mabanda  Mawili).  Temeke MC Ujenzi wa Mabanda manne  katika soko la Buza.  Ujenzi wa Mabanda matatu  katika soko la TAZARA.  Ujenzi wa Karakana ya  miundombinu ya soko la  Mbande, mabanda matatu  katika soko la TAZARA.  Kinondoni  MC  Ujenzi wa Soko la Bunju B.  2.  Mbeya Mbeya CC Ujenzi wa Soko- la Old Airport.  3.  Songwe Tunduma Ujenzi wa Soko Tunduma.  4.  Dodom  a  Dodoma CC Ujenzi wa soko la wazi la  Machinga Complex.  5.  Arusha Arusha CC Ujenzi wa soko – Engutoto.  6.  Mwanza Mwanza CC Ujenzi wa soko la Mchafukoge.  7.  Morogor  o  Morogoro MC Ujenzi wa soko la Fire.  8.  Tanga Tanga CC Ujenzi wa jengo la soko la  Kange.  Chanzo: OR -TAMISEMI  45. Mheshimiwa Spika, katika kujenga  uzoefu na kuongeza fursa za kibiashara, Wizara  kwa kushirikiana na sekta nyingine hutoa nafasi  za ushiriki katika maonesho ya biashara ya ndani  na nje kwa wafanyabiashara ili kuweza kuonesha  bidhaa zao, kuuza, kujifunza kwa wenzao na  hatimae pia kujipatia uzoevu. Katika kipindi cha  mwaka  2023,  Wizara  ilihamasisha  wafanyabiashara ndogondogo kushiriki katika  shughuli mbalimbali za Kitaifa na Kimataifa  zikiwemo Maonesho ya Kilimo ya Nanenane  ambapo jumla ya wafanyabiashara ndogondogo  968 walishiriki Maonesho hayo yaliyofanyika  Kitaifa Mkoani Mbeya.   ENEO LA 3: HAKI NA MAENDELEO YA MTOTO  46. Mheshimiwa Spika, Wizara inalo jukumu  la kusimamia na kuratibu maendeleo ya mtoto  pamoja na upatikanaji wa haki za msingi kwa  mtoto kama zilivyoainishwa katika Mikataba ya  Kimataifa, Kikanda na Kitaifa, Sera ya Maendeleo  ya Mtoto ya mwaka 2008 na Sheria ya Mtoto Na. 21  ya mwaka 2009 pamoja na marekebisho yake ya  mwaka 2019.   47. Mheshimiwa Spika, haki za mtoto ni  pamoja na kuishi, kulindwa dhidi ya vitendo vya  ukatili, kuendelezwa kupitia vipaji na elimu,  kushiriki katika masuala yanayomhusu kulingana  na umri wake na kutobaguliwa kwa namna yoyote  ile. Aidha, mtoto anahitaji malezi bora yenye  kuzingatia haki na mahitaji yake ya msingi hasa  27  katika kipindi cha umri wa miaka 0-8 ambapo  ubongo hukua kwa 90%. Nguvu kubwa inahitajika  hapa ili kuhakikisha mtoto anakua na kufikia  utimilifu wake na hatimaye kuja kuwa nguvu kazi  yenye tija kwa Taifa. Hata hivyo, baadhi ya watoto  wamekuwa  wakikabiliwa  na  changamoto  mbalimbali ikiwa ni pamoja na malezi duni na  vitendo vya ukatili kutoka kwa ndugu wa karibu,  familia na jamii inayowazunguka.    48. Mheshimiwa Spika, Wizara kwa  kushirikiana na Wizara za kisekta imeendelea  kuboresha mifumo ya kisheria ili kuimarisha ulinzi  na usalama wa mtoto kwa kufanya marekebisho ya  sheria mbalimbali ikiwemo Sheria ya Mtoto, Sura  ya 13, Sheria ya Ushahidi, Sura ya 6 na Sheria ya  Makosa ya Mtandao, Sura ya 443 kwa lengo la  kumlinda mtoto nje na ndani ya Mtandao.  49. Mheshimiwa Spika, kupitia Bunge lako  Tukufu, Sheria ya Ushahidi, Sura ya 6 imefanyiwa  marekebisho katika kifungu cha 127(2) kupitia  Marekebisho ya Sheria mbalimbali za Sekta ya  Sheria za mwaka 2023 (The Legal Sector Laws  (Miscellaneous Amendments) ili kuhakikisha  maslahi ya mtoto yanalindwa hasa pale anapotoa  ushahidi wake mahakamani. Aidha, Wizara  inaendelea kurekebisha Kanuni za Vituo vya Kulea  Watoto Wadogo Mchana na Watoto Wachanga za  mwaka 2012, Kanuni za Makao ya Watoto za  mwaka 2012, Kanuni za Uasili Watoto za mwaka  2012 na Kanuni za  Malezi ya Kambo za mwaka  28  2012 ili kuhakikisha mazingira ya malezi ya mtoto  wa kitanzania ni salama kwa makuzi stahiki.  50. Mheshimiwa Spika, katika kutekeleza  maelekezo ya Mheshimiwa Rais aliyoyatoa Mei  Mosi, 2024 Mkoani Arusha, kuhusu waliojifungua  watoto kabla ya siku zao kutimia (njiti) kwamba,  kipindi cha uangalizi maalumu wa watoto hao  hakitahesabiwa kama likizo ya uzazi; Wizara  inashirikiana na Wizara nyingine za kisekta  kwenye kuboresha  Sheria ya Ajira na Mahusiano  Kazini, Sura ya 366. Lengo la marekebisho haya ni  kuweka vifungu vya kumuongezea muda mama  aliyejifungua mtoto njiti ili kuweza kupata muda  wa kutosha wa kumhudumia mtoto vizuri tofauti  na sheria ilivyo kwa sasa.   51. Mheshimiwa Spika, matokeo ya utafiti wa  kujua kiwango cha ukatili dhidi ya Watoto kupitia  mitandao (online child abuse) wa mwaka 2022,  umebainisha asilimia 67 ya watoto wa umri wa  miaka 12 hadi 17 wanatumia mitandao ambapo,  kati yao 4% wamefanyiwa vitendo vya ukatili na  uonevu bila ya ridhaa yao. Hii ni kwa kuwa  Matumizi ya mitandao hayawezi kuepukwa  kutokana na mapinduzi ya teknolojia ya habari na  mawasiliano ambapo mitandao ni sehemu ya  maisha hasa kwa kizazi kilichopo sasa.   52. Mheshimiwa Spika, katika kuwalinda  watoto dhidi ya ukatili mitandaoni, Wizara  ilizindua Kampeni ya Kitaifa ya Ulinzi na  Usalama wa Mtoto Mtandaoni tarehe 10  29  Februari, 2024 Jijini Dodoma ambapo wadau zaidi  ya 460 walishiriki. Lengo la kampeni hiyo ni  kuelimisha watoto, wazazi, walezi, walimu, viongozi wa  dini, viongozi wa Taasisi zisizo za Serikali, Wizara  za kisekta, na jamii kuhusu kuwalinda watoto  dhidi ya vitendo vya ukatili mitandaoni sambamba  na ukatili wa aina nyingine. Aidha, uzinduzi  uliambatana na kuwajengea uelewa wahariri  kutoka vyombo mbalimbali vya habari ili waweze  kutoa kipaumbele katika utoaji wa taarifa kuhusu  usalama wa watoto mtandaoni. Baada ya uzinduzi  huo, Kampeni hii iliendelea kutekelezwa katika  Mikoa yote kupitia majukwaa ya watoto, wazazi na  walezi, viongozi wa dini na mikusanyiko mbalimbali  katika Jamii. Aidha, Wizara imezindua Kamati ya  Kitaifa ya Ushauri kuhusu Ulinzi wa Mtoto  Mtandaoni kwa lengo la kuishauri Serikali kuhusu  usalama wa mtoto mtandaoni.   53. Mheshimiwa Spika, katika siku za hivi  karibuni tumeshuhudia aina nyingine ya ukatili wa  watoto kupitia Sanaa mbalimbali ambapo watoto  wanashirikishwa kwenye matamasha ya usiku  wakihusishwa katika michezo na shughuli za  maonesho ya mitindo, sherehe za harusi na  shughuli nyingine za starehe mazingira ambayo  katika maeneo mengi yamekuwa yakichangia  mmomonyoko wa maadili na pia ni kinyume na  Sheria ya Mtoto kifungu cha 158(1)(b).   30  54. Mheshimiwa Spika, kwa upande mwingine,  waandaji wa vipindi, filamu na wanaoonesha  filamu kwenye majukwaa mbalimbali baadhi yao  wamekuwa hawazingatii kuandaa maudhui  yanayoendana na mila na desturi zetu ili kumlinda  mtoto na jamii kwa ujumla. Kupitia bunge lako  tukufu, napenda kutoa taarifa kuwa, Wizara  haitavumilia jamii kuletewa maudhui ambayo ni  kinyume na sheria za usajili wa huduma inayotolea  kwenye maeneo haya na mengine yanayohusu  kuzalisha maudhui yanayopokelewa na jamii.  Hivyo, Wizara itakuwa mstari wa mbele  kushirikiana na wizara za kisekta kuhakikisha  sheria husika zinafanya kazi yake dhidi ya watu  hao.    55. Mheshimiwa Spika, katika kukabiliana na  suala zima la mmomonyoko wa maadili, Serikali  imeunda Kamati Maalum inayojumuisha Wizara  yangu pamoja na Wizara nyingine za Kisekta, na  Taasisi za Serikali zilizo chini ya Wizara hizi  ambapo, lengo la kamati hii, ni kubaini vyanzo vya  mmomomyoko wa maadili kwa ujumla ukiwemo  ule wa watoto, kutambua ukubwa wa tatizo na  kuandaa mpango kazi wa kutekeleza ili kuzuia na  kumaliza tatizo hili. Aidha, mbinu mbalimbali  zitatumika katika kukabiliana na tatizo hili na  kuishirikisha jamii kuhusu taarifa ya utekelezaji ili  kupata elimu na kuchukua hatua kwa nafasi yao.   31  56. Mheshimiwa Spika, suala la kukabiliana  na ukatili dhidi ya watoto ni jukumu la kila mmoja  wetu, katika kutimiza azma hiyo, Wizara  inashirikiana na vikundi mbalimbali vya kijamii  kwa hiari vikiwemo SMAUJATA (Mashujaa wa  Maendeleo na Ustawi wa Jamii), SAWATA (Sauti ya  Watoto Tanzania), Malezi Bora Network, FAGDI  (Foundation for Ambassodors Gender Development  Initiatives) na vingine kadhaa. Kupitia Kampeni ya  Wizara kwa ushirikiano na SMAUJATA yenye lengo  la kuelimisha watoto na jamii kuhusu kukabiliana  na vitendo vya ukatili, hadi kufikia Aprili, 2024  jumla ya wananchi 10,525 wamejiunga na  mtandao huu wa mashujaa katika mikoa yote na  matokeo mojawapo ni jumla ya matukio 799 ya  ukatili  dhidi ya watoto yameibuliwa na  kuwasilishwa kwenye mamlaka za kusimamia  sheria kwa hatua zaidi.   57. Mheshimiwa Spika, katika kuimarisha  Haki ya Watoto ya Kushiriki kwenye masuala  yanayowahusu Wizara imeendelea kuratibu  Uanzishwaji na uendeshaji wa Mabaraza ya  Watoto katika ngazi ya Kijiji/Mtaa, Kata,  Halmashauri, Mikoa na Taifa. Mabaraza ya Watoto  ni jukwaa maalum kwa watoto kutoa maoni,  kujadiliana na kujifunza masuala mbalimbali  yanayohusu uongozi, uadilifu, uzalendo na  masuala mengine mtambuka ikiwa pamoja na  elimu ya jinsia, mazingira na UKIMWI. Aidha,  Mabaraza ya Watoto yamewezesha watoto kuwa na  uwezo mkubwa wa kujitambua, kujieleza na  32  kujiamini ambapo ni ishara nzuri kwa kizazi  chenye tija katika Jamii kwa siku za usoni. Hadi  kufikia Aprili, 2024 jumla ya Mabaraza ya Watoto  865  yameundwa nchini ikilinganishwa na  Mabaraza ya watoto 592 yaliyokuwa yameundwa  hadi Aprili, 2023 sawa na ongezeko la 46%.  58. Mheshimiwa Spika; katika kukabiliana  na changamoto za Malezi na Makuzi duni ya watoto  wenye umri kati ya miaka 0 – 8; Wizara imeendelea  kuratibu na kusimamia Programu mbalimbali  zikiwemo; Programu Jumuishi ya Taifa ya Malezi,  Makuzi na Maendeleo ya Awali ya Mtoto ya mwaka  2021/22 - 2025/26 inayojulikana kama MMMAM.  Programu ina vipaumbele vya kuzingatia pamoja  na afua mbalimbali zinazolenga kutoa elimu ya  mafunzo ya malezi kwa maafisa wa Serikali wa  kada mbalimbali, viongozi wa dini na walezi ambao  kwa namna moja au nyingine wanahusika katika  makuzi na malezi ya mtoto. Aidha, programu hii  pia inamlenga kijana balehe kwa kumpatia elimu  ya uelewa wa masuala ya makuzi na kujikinga na  athari mbalimbali.  59. Mheshimiwa Spika, kufikia Aprili 2024,  Serikali kwa kushirikiana na Wadau imejenga  uelewa kuhusu Programu hiyo kwa Maafisa 3,123  wa Serikali na Wadau wengine katika Mikoa yote  26 na Halmashauri 184 ikihusisha Wakuu wa  Mikoa, Wajumbe wa Kamati za Usalama za Mikoa  na Maafisa wa Sekretarieti za Mikoa. Aidha,  mafunzo hayo yamefikia Wakurugenzi Watendaji,  33  Wenyeviti wa Halmashauri, Maafisa Maendeleo ya  Jamii, Maafisa Ustawi wa Jamii, Maafisa Lishe,  Maafisa Elimu na Waganga Wakuu katika  Halmashauri zote nchini. Kupitia mikutano ya  utambulisho wa Programu hii, washiriki waliweza  kuainisha vipaumbele vya MMMAM kwa ajili ya  kuingizwa kwenye mipango na bajeti ya Mikoa  na Halmashauri kwa mwaka wa fedha 2024/25.   60. Mheshimiwa Spika, kwa kutambua  umuhimu wa nafasi kubwa waliyo nayo viongozi wa  dini katika kusaidia na kuimarisha malezi na  makuzi ya watoto wetu kupitia mafunzo ya dini;  Wizara imeratibu na kusimamia mafunzo ya  kujenga uelewa wa Programu ya MMMAM kwa  Viongozi wote wa Dini wa ngazi ya Taifa kutoka  muunganiko wa Taasisi za dini ambazo ni  Wakatoliki (TEC), Jumuia ya Kikristo Tanzania  (CCT),  Wapentekoste (CPCT), Waadiventista  Wasabato (SDA) na Baraza la Waislamu Tanzania  (BAKWATA). Lengo la mafunzo hayo ni kuwajengea  uelewa viongozi hawa kuhusu umuhimu wa  kuwekeza kwenye MMMAM na hatimaye kuingiza  maudhui ya MMMAM kwenye miongozo ya dini ili  kuitumia katika mahubiri na mihadhara.    61. Mheshimiwa Spika, Wizara kwa kushirikiana  na Viongozi wa dini imeandaa kitabu cha malezi ya  watoto kwa muktadha wa dini ya kiislam na  kikristo kinachoitwa “Wazazi wangu, Kesho  yangu’’. Maudhui ya Kitabu hicho yanalenga  kuimarisha malezi bora kwa watoto na familia kwa  34  muktadha wa dini za kiislamu na kikristo. Na  Maudhui ya kitabu hicho yataweza kutumika  kuelimisha waumini wao kote nchini.  62. Mheshimiwa Spika, Wizara ina jukumu la  kusimamia ukuaji chanya wa watoto kupitia  malezi ya familia pamoja na vituo vya kulelea  Watoto wadogo na wachanga. Katika kufanikisha  hili, Wizara imeendelea kuhamasisha uanzishwaji  wa vituo vya kulelea Watoto wadogo na watoto  wachanga  ambavyo  vinatoa  huduma ya  uchangamshi wa awali unaowasaidia watoto  kukua kimwili, kiakili, kiafya, kihisia na kimaadili  na hatimae kuwaandaa kujiunga na elimu ya  awali. Aidha, vituo hivi ni nyenzo muhimu katika  kuhakikisha ulinzi wa watoto na usalama wao  wakati wazazi na walezi wao wakijihusisha na  shughuli za kiuchumi badala ya kuwepo mitaani.  Vituo hivi vina jukumu pia la kusimamia afya na  lishe bora kwa watoto, pamoja na kuimarisha  malezi yenye mwitikio na nafasi ya kujifunza.   63. Mheshimiwa Spika, kufikia Aprili 2024,  jumla ya vituo 3,862 vya kulelea watoto wadogo  mchana vimesajiliwa vyenye jumla ya watoto  397,935 (Me 175,517 na Ke 222,418) na vituo vya  Kijamii 206 (vikiwemo 30 vya mfano) vyenye jumla  ya watoto 11,675 (Me 4,833 na Ke 6,842),  ikilinganishwa na mwaka wa fedha 2022/2023  ambapo kulikuwa na jumla ya vituo 3,033 na vya  kijamii 200 vilivyokuwa na jumla ya watoto  184,606 (Me 86,832 na Ke 97,774). Hatua hii  imefanya kuwa na ongezeko la vituo 829 sawa na  35  21.5% na ongezeko la watoto 225,003 sawa na  55%.   64. Mheshimiwa Spika, napenda kuchukua  nafasi kulitaarifu Bunge lako Tukufu kwamba,  Tanzania ni miongoni mwa nchi za mwanzo Afrika  zilizoandaa Programu Jumuishi ya Taifa ya Malezi,  Makuzi na Maendeleo ya Awali ya Mtoto mwaka  2021 baada tu ya mwongozo wa kimataifa kutoka  mwaka 2018. Kutokana na utayari huo na  mafanikio  yaliyopatikana  katika  kuratibu  utekelezaji wa programu hii, Tanzania ilipewa  Heshima ya kuandaa mkutano wa Kimataifa wa  Malezi, Makuzi na Maendeleo ya Awali ya Mtoto  kwa Nchi za Ukanda wa Afrika Mashariki  uliofanyika kuanzia tarehe 11 hadi 14 Machi, 2024  Jijini Dar Es Salaam.  65. Mheshimiwa Spika, mkutano huu  uliandaliwa na Wizara kwa kushirikiana na  Mtandao wa Malezi, Makuzi na Maendeleo ya Awali  ya Mtoto Afrika yaani “Africa Early Childhood  Network” na ulikuwa na Kaulimbiu “Wekeza  katika Malezi na Makuzi ya Watoto Wadogo;  Kujenga Rasilimali Watu Yenye Tija”. Yaani  “Investing in Early Childhood; Building Human  Capital along the Life Course”.   66. Mheshimiwa Spika, mkutano huu  ulihudhuriwa na jumla ya washiriki 1,300 kutoka,  Nchi za Afrika Mashariki, Bara la Afrika, Amerika,  Ulaya na Asia ambapo, lengo lilikuwa ni  kubadilishana uzoefu, maarifa na kuvutia  36  uwekezaji katika afua za Malezi, Makuzi na  Maendeleo ya Awali ya Mtoto. Pamoja na  kufanikiwa kutangaza Programu ya MMMAM,  kupitia Mkutano huo, kama nchi kupitia ajenda hii  ya maendeleo ya mtoto tumeweza kuitangaza nchi  yetu katika sekta za utalii.  67. Mheshimiwa Spika, afua nyingine  tunayotekeleza kwa kushirikiana na wadau Katika  Programu ya MMMAM ni ile ya Elimu ya Malezi  Jumuishi yanayohusisha wazazi, walezi na vijana  wa umri wa miaka 10 - 17. Programu hiyo inalenga  kutoa elimu ya malezi kuhusu masuala ya msingi  yanayohusu nafasi ya vijana balehe, wazazi na  walezi katika makuzi yao kwenye familia kwa  kushirikishana.  Majaribio  ya  Programu  hii  yamefanyika katika mikoa ya Mbeya (Mbarali) na  Songwe (Ileje, Mbozi na Tunduma) ambapo, Jumla  ya  Wazazi/Walezi 400 na Vijana Balehe 520  wameshiriki na tathmini yake inatarajiwa  kukamilika June 2024 ambapo, itasaidia Wizara  kufanya maamuzi juu ya hatua stahiki za  kuchukua.   68. Mheshimiwa Spika, Wizara inaendelea na  inaratibu utekelezaji wa Ajenda ya Taifa ya  Kuwekeza kwenye Afya na Maendeleo kwa Vijana  Balehe nchini yaani NAIA- AHW (2021/22 –  2024/25). Uratibu wa Ajenda hii unajumuisha  Sekretarieti ya Taifa, Kamati Tendaji ya Taifa  (Wakurugenzi); Kamati ya Uratibu wa Ufuatiliaji na  Tathmini; Kamati Elekezi ya Taifa (Makatibu  37  Wakuu), na Jukwaa la Waheshimiwa Mawaziri wa  Wizara za Kisekta. Lengo la autekelezaji huu ni  kuongeza uwekezaji katika huduma mbalimbali  kama Elimu (VVU/UKIMWI, kujikinga na Mimba za  utotoni), vilevile kutoa elimu juu ya athari za utoro  mashuleni pamoja na kuepuka masuala  yanayopelekea mmomonyoko wa maadili ili  kuwawezesha vijana kukua na kufikia ndoto zao.   69. Mheshimiwa Spika, kufikia Aprili, 2024  jumla ya Vijana balehe 983,487 (wavulana  261,293, wasichana 722,194) walipatiwa huduma  za upimaji wa VVU na kati ya hao waliopatikana  na maambukizi walikuwa 6,154 sawa na 8.5% ya  vijana balehe waliopima (wavulana walikuwa 772  sawa na 12.5% na Wasichana 5,382 sawa na  87.5%. Waathirika wote waliunganishwa na  huduma za matibabu (CTC). Aidha, Jumla ya  Vijana 8,380,871 (wavulana 5,394,334 na  Wasichana 2,986,537) walipata elimu ya Afya ya  Uzazi kwa lengo la kuwakinga na mimba za utotoni  na athari nyingine zinazotokana na uzazi usio  salama.   70. Mheshimiwa Spika, suala la Lishe, ni  moja ya afua katika mpango unaohusisha vijana  Balehe ambapo, katika kuimarisha lishe kwa  vijana hawa jumla ya shule za msingi na sekondari  921 zimehamasika na kuanzisha miradi ya kilimo  cha bustani kwa lengo la kuzalisha vyakula vyenye  lishe mashuleni. Aidha, wakufunzi 30 walipatiwa  mafunzo ya elimu ya lishe; sambamba na kutekeleza  38  kampeni za elimu lishe kwa jamii. Katika kuwapa  vijana ujuzi na ufundi, jumla ya vijana 11,845,  walipatiwa mafunzo ya uanagenzi katika fani  mbalimbali ikiwemo TEHAMA ili kukuza ujuzi na  jumla ya vijana 1,888 (wavulana 1,070 na wasichana 809,)  wameunganishwa na ajira mbalimbali kupitia  programu ya Mafunzo kwa Vitendo (internship).  Vilevile, jumla ya vijana 1,411,254 (wavulana 698,076 na  wasichana 713,178) walifaidika na mradi wa kusaidia  kaya maskini kupitia TASAF (cash transfer).  71. Mheshimiwa Spika, katika kukabiliana  na mila na desturi zenye madhara kwa Watoto na  jamii, Wizara imeendelea kuratibu utekelezaji wa  Mkakati wa Taifa wa Kutokomeza Ukeketaji wa  mwaka 2020/21-2024/25 wenye lengo la kutokomeza  vitendo vya ukeketaji kwa watoto wa kike na  wanawake nchini.   72. Mheshimiwa Spika, kufikia Aprili, 2024  Wizara kwa kushirikiana na Wadau wa Maendeleo  imekuwa ikitoa elimu kwa njia mbalimbali ambapo  watoto, viongozi wa kimila, viongozi wa dini, watu  mashuhuri, mang’ariba na jamii kwa ujumla  walifikiwa. Elimu iliyotolewa imesaidia kuongeza uelewa  wa jamii kuhusu kuacha vitendo vya ukeketaji  ambapo, takwimu za Hali ya Afya ya Uzazi na  Mtoto na Viashiria vya Malaria Tanzania za mwaka  2022/2023 zinaonesha kupungua kwa vitendo vya  ukeketaji nchini kutoka asilimia 10 kwa mwaka  2015/2016 hadi asilimia 8 kwa mwaka  2022/2023.   39  73. Mheshimiwa Spika, hata hivyo, katika  baadhi ya mikoa kiwango cha ukeketaji bado ni  kikubwa mfano, Arusha (43%), Manyara (43%),  Mara (28%), Singida (20%), Tanga (19%), Dodoma  (18%), Iringa (12%), Morogoro (10%), Kilimanjaro  (9%), Njombe (7%), Pwani (5%) na Mbeya (3%).  Mikoa mingine, ukeketaji upo chini ya asilimia 1.  Wizara inaendelea na utekelezaji wa Mkakati huo  ili  kufikia lengo la kupunguza vitendo vya  ukeketaji hadi asilimia 5 ifikapo mwaka 2025.  74. Mheshimiwa Spika, kwa kuwa Tanzania  inaendelea kufanya vizuri katika udhibiti wa  ukeketaji, tarehe 9 - 11 Oktoba, 2023, Serikali  ilipata Heshima ya kuwa mwenyeji wa mkutano wa  Kimataifa wa Kutokomeza Ukeketaji kwa nchi za  wanachama wa Umoja wa Africa uliokuwa na  kaulimbiu "Mabadiliko katika Kizazi". Lengo la  mkutano huo lilikuwa ni kubadilishana uzoefu  miongoni mwa Wadau katika kuimarisha mikakati  iliyopo ya kutokomeza ukeketaji kwa watoto na  wanawake miongoni mwa nchi wanachama. Aidha,  Mkutano huo ulitoa fursa kwa Tanzania  kuwasilisha ujumbe kwenye jumuiya ya kimataifa  kuhusu juhudi na mchango wa nchi yetu katika  kutokomeza vitendo vya ukeketaji nchini ikiwa  pamoja na ukeketaji wa kuvuka mipaka ambao  wahusika huvuka mipaka kwenda nchi jirani ili  kutekeleza vitendo hivyo. Aidha, nchi ilipata  mapato kupitia huduma zilizotolewa na fursa ya  kutangaza uwekezaji na vivutio vya utalii  40  vinavyopatikana hapa nchini. Mkutano ulifanyika  kwa kushirikiana na wadau wa Maendeleo ambapo  jumla ya washiriki zaidi ya 1,000 walihudhuria.  ENEO LA 4:  HUDUMA ZA USTAWI WA JAMII  75. Mheshimiwa Spika, Wizara ina jukumu  la kusimamia, kuratibu na kutoa huduma za  Ustawi wa Jamii hapa nchini zikiwemo: haki,  matunzo na ulinzi kwa wazee; watoto wanaoishi  katika mazingira hatarishi; watoto wanaoishi na  kufanya kazi mitaani; watoto walio katika  mkinzano na sheria; huduma kwa waathirika wa  ukatili wa kijinsia na waathirika wa usafirishaji  haramu wa binadamu; huduma za msaada wa  kisaikolojia  na  kijamii.  Majukumu haya  yanatekelezwa na wataalam wa Ustawi wa Jamii  kwa mujibu wa Sera, Sheria, Kanuni na Miongozo  mahsusi inayoongoza utoaji wa huduma za Ustawi  wa Jamii.  76.  Mheshimiwa Spika, katika kipindi cha  mwaka 2023/24, Wizara imeendelea na utekelezaji wa  kuratibu afua za ustawi ambazo ni pamoja na;  huduma kwa makundi maalum; huduma kwa  familia zisizo na uwezo; usajili na usimamizi wa  makao ya watoto, nyumba salama, vituo vya  kulelea watoto wadogo mchana na watoto  wachanga; makazi ya wazee na wasiojiweza;  huduma za malezi ya kambo na kuasili; na utatuzi  wa migogoro ya familia na ndoa; na huduma kwa  watoto wanaoishi katika mazingira hatarishi.  41  77. Mheshimiwa Spika, kuhusu huduma  kwa watoto wanaoishi katika mazingira hatarishi,  Wizara imeendelea kusimamia na kuratibu  utambuzi na utoaji wa huduma kwa kundi hili  wakiwemo watoto waliotelekezwa, wanaoishi na  kufanya kazi mitaani, wanaotoka katika kaya  masikini, wanaolelewa na wazee wasio na uwezo,  watoto wanaojilea wenyewe, watoto yatima, na  wale wanaokinzana na sheria pamoja na watoto  waliozaliwa nje ya ndoa na watoto walio katika  familia zenye migogoro.    78. Mheshimiwa Spika, utambuzi wa makundi  haya ya watoto hufanywa na Kamati za Ulinzi wa  Wanawake na Watoto ngazi ya Kijiji/Mtaa  zilizoundwa kupitia Mpango wa Taifa wa  Kutokomeza Ukatili dhidi ya Wanawake na Watoto  (MTAKUWWA) pamoja na mfumo jumuishi wa  mashauri ya watoto (National Intergrated Case  Management System (NICMS).  79. Mheshimiwa Spika, hadi Aprili, 2024,  jumla ya watoto 708,957 (Me 340,661, Ke 368,296)  wanaoishi  katika  mazingira  hatarishi  wametambuliwa katika Halmashauri zote nchini  na kupatiwa huduma kuendana na mahitaji yao  ikiwemo watoto 275,058 (Me 127,667, Ke 147,391)  wamesaidiwa na Serikali kwa kushirikiana na  wadau kupata vyeti vya kuzaliwa. Aidha, Kaya za  watoto wanaoishi katika mazingira hatarishi  457,450 (Me 141,507, Ke 315,943) zimesaidiwa  kupata Bima za afya. Vilevile, watoto wengine  42  wamesaidiwa kupata chakula, malazi, mavazi,  elimu, matibabu, lishe, dawa za kufubaza  VVU/UKIMWI, afya ya uzazi, ulinzi, msaada wa  kisaikolojia na kijamii, marekebisho ya tabia,  kuunganishwa na familia na mafunzo ya ufundi na  stadi za maisha.  80. Mheshimiwa Spika, katika suala la  huduma za mahabusu kwa watoto, Wizara  imeendelea kusimamia utoaji wa huduma za  Ustawi katika mahabusu tano (5) za watoto za  Mbeya, Kilimanjaro, Tanga, Arusha na Dar es  Salaam. Watoto hawa ni wale walio katika  mkinzano na sheria. Hadi kufikia Aprili, 2024,  jumla ya watoto 381 (Me 361 na Ke 20) waliopo  katika mahabusu hizi walipatiwa huduma za  msingi zikiwemo chakula, malazi, mavazi,  matibabu, elimu, stadi za maisha na marekebisho  ya tabia. Aidha, kati ya hao, jumla ya watoto 92  (Me 89 na Ke 3) waliohukumiwa kwa makosa  mbalimbali na wanaendelea kuhudumiwa katika  Shule ya Maadilisho ya Irambo Mkoani Mbeya.  Shule hii inatoa pia marekebisho ya tabia na elimu  ya msingi na stadi za maisha kwa watoto ili  wanapokamilisha hukumu zao waweze kujitegemea  na kuwa raia wema.   43  81. Mheshimiwa Spika, kuhusu huduma za  Mahakama kwa watoto, Wizara imeendelea  kuratibu huduma za Ustawi wa Jamii katika  Mahakama za Watoto 133 nchini ambapo katika  kipindi cha Julai, 2023 hadi Aprili, 2024,  mashauri 4,462 yalipokelewa yakijumuisha  mashauri 1,034 ya matunzo (maintenance), 952 ya  uangalizi wa mtoto (custody), 882 ya kuona watoto  (access), 680 watoto waliokinzana na sheria, 13 ya  kuasili, 7 ya vinasaba (DNA order), 22 ya  uthibitisho wa baba (parentage), 872 ya Huduma  za afya ya akili, msaada wa kisaikolojia na kijamii  (Mental Health and Pyscho-social support - MHPS).  Jumla ya mashauri 3,984 kati ya yote  yaliyopokelewa yalisikilizwa na kufungwa na  mashauri 478 yaliyobaki bado yanaendelea  kusikilizwa.   82. Mheshimiwa Spika, huduma za malezi ya  kambo na kuasili zimeendelea kutolewa kwa  watoto walio katika mazingira hatarishi kwa  kuhakikisha kuwa watoto wanalelewa katika ngazi  ya familia kulingana na Sheria ya Mtoto, Sura ya  13. Wizara imeendelea kutoa elimu kwa umma  kupitia vyombo vya habari, vipeperushi na  matangazo juu ya umuhimu wa malezi ya watoto  ngazi ya familia kupitia huduma ya malezi ya  kambo na kuasili. Kutokana na jitihada hizi, idadi  ya watoto waliopata malezi mbadala imeongezeka  ambapo kufikia Aprili 2024, jumla ya watoto 133  walipata malezi mbadala wakiwemo 74 malezi ya  kambo, na 59 wameasiliwa, ikilinganishwa na  44  idadi ya Watoto 75 (41 malezi ya Kambo na 34  walioasiliwa) mwaka 2022/23 sawa na ongezeko la  43.6%.  83. Mheshimiwa Spika, katika jitihada za  kuharakisha maamuzi ya malezi mbadala, Wizara  imefanikiwa kuwajengea uwezo watoa huduma 30  kutoka Halmashauri nane (8) za Mkoa wa Mwanza  ikijumuisha Maafisa Ustawi wa Jamii, Mahakimu,  Majaji, Maafisa wa Dawati la Polisi la Jinsia na  Watoto na Maafisa Afya ili kushughulikia maombi ya  malezi ya kambo na kuasili kwa ufanisi na haraka  pindi yanapowasilishwa katika Mamlaka zao.  84. Mheshimiwa Spika, Wizara imeendelea  kusimamia na kuratibu utoaji wa huduma za  msingi kwenye makao ya watoto ikiwemo usajili,  malazi, chakula, malezi, matunzo, ulinzi, afya,  elimu, msaada wa kisaikolojia na kijamii, mafunzo  ya ufundi na stadi za maisha kwa watoto walio  katika mazingira hatarishi nchini.  Aidha, hadi  kufikia Aprili 2024, leseni 35 za usajili wa Makao  ya Watoto zimetolewa kwa watu binafsi na taasisi  za dini na kufanya jumla ya makao yaliyosajiliwa  kufikia 368 yenye Watoto 13,945 (Me 7,007 na Ke  6,938) ikilinganishwa na jumla ya Makao 333  mwezi Aprili 2023 ambapo jumla ya wahudumiwa  ilikuwa watoto 12,077 (Me 6,050, Ke 6,027).   85. Mheshimiwa Spika, Wizara imeendelea  kutoa huduma kwa watoto waliopo katika Makao  ya Taifa ya Watoto Kikombo (Dodoma) na Kurasini  45  (Dar es Salaam) ambapo jumla ya watoto 215 (Me  129, Ke 86) wamehudumiwa. Kwa sasa Wizara  inaendelea kuboresha huduma katika Makao ya  Taifa ya Watoto ya Kikombo kwa kuanzisha miradi  ya ukumbi na huduma ya chakula, kilimo  biashara na bustani za mbogamboga, ushonaji,  pamoja mpango wa kuanzisha kituo cha kulelea  watoto wadogo mchana kitakacho hudumia watoto  wa kituoni na wa nje ya kituo.  86. Mheshimiwa Spika, Wizara kwa kushirikiana  na Wizara nyingine za kisekta  na Wadau wa  Maendeleo inaendelea kutekeleza Mpango Jumuishi  wa Mashauri ya Watoto (National Intergrated Case  Management) ya Mwaka 2017, ambao moja ya afua  ni kuwaondoa watoto mitaani kwa utaratibu wa  kuwatambua na kuwapatia makazi ya muda  kwenye Makao ya Watoto kwa ajili ya kupata  huduma za msingi na hatimae kuwaandaa kuunganishwa  na familia zao au kuwezeshwa kujitegemea katika  jamii au utaratibu mwingine wa malezi mbadala  ikiwemo kuasili na malezi ya kambo.   87. Mheshimiwa Spika, katika kipindi cha  Julai 2023 hadi Aprili 2024, Wizara kwa  kushirikiana na OR TAMISEMI imepanua wigo wa  utambuzi wa watoto wanaoishi na kufanya kazi  mitaani kwa kuyafikia maeneo mengi zaidi ambayo  ni masoko, vituo vya mabasi, minada na maeneo  mengine yenye mikusanyiko ya shughuli za  kiuchumi. Utambuzi huu, umewezesha kupata  jumla ya watoto 8,372 (Me 4,218, Ke 4,154)  46  kutoka katika Halmashauri za mikoa yote. Aidha,  katika kipindi cha Julai 2022 hadi Aprili 2023  jumla ya watoto waliotambuliwa walikuwa 5,728  (Me 4,583 na Ke 1,145), sawa na ongezeko la  Watoto 2,644. Hata hivyo, Serikali bado  imeendelea kuwapatia watoto hawa huduma  zikiwemo kuunganishwa na familia zao (2,457),  kuwawezesha kujitegemea katika jamii (873) na  5,042 wanaendelea kupatiwa huduma kwenye  Makao ya Kulelea Watoto nchini kote.    88. Mheshimiwa Spika, takwimu hizi  zinaonesha ukubwa wa tatizo la Watoto wa mtaani  kuwa linaendelea kuongezeka. Sababu kubwa  zinazochangia ongezeko hilo ni pamoja na hali  duni ya maisha katika baadhi ya familia  wanazotoka watoto hawa, msongo rika (peer  pressure), malezi duni, pamoja na kuvunjika kwa  ndoa. Sababu nyingine ni pamoja na vifo vya  mzazi/wazazi, au mlezi/tegemezi mkuu katika  familia na kukosekana mbadala wa kuwalea  watoto. Hivyo, juhudi za pamoja zinahitajika  katika kukabiliana na suala hili kuanzia ngazi ya  familia, Mtaa au Kijiji, Kata, Wilaya, Mkoa kwa  kushirikisha viongozi wa ngazi zote.   89. Mheshimiwa Spika, mkakati mwingine  ambao Wizara kwa kushirikiana na OR TAMISEMI  imeweka ni uanzishaji wa madawati ya watoto  katika vituo vya mabasi 21 nchini kwa ajili ya  kuwatambua na kuchukua hatua stahiki kupitia  Maafisa Ustawi wa Jamii ili kuwanusuru watoto  47  hao dhidi ya athari wanazoweza kupata iwapo  wataingia mitaani. Watoto waliookolewa na  maafisa ustawi katika vituo vya mabasi ni 532 (Me  215 na Ke 317)  90. Mheshimiwa Spika, serikali kupitia  wizara hii itaratibu wadau kuongeza kasi ya  kuwaondoa watoto waishio na kufanya kazi  mitaani sambamba na mkakati wa kuzia waiingie  kuishi na kufanya kazi mitaani kwa kuelimisha  jamii na viongozi wa mamlaka za serikali za mitaa  kuhusu umuhimu wa kubaini watoto walio  kwenye hatari ya kutoroka majumbani ili hatua  stahiki zichukuliwe mapema badala ya kusubiri  watoroke na kuanza kuwarejesha wakiwa tayari  mitaani. Vilevile, kwa kushirikiana na OR TAMISEMI, Wizara ya Elimu, Wadau wa Elimu,  Kamati za Ulinzi wa Mtoto na viongozi wa ngazi za  Mkoa, Wilaya, Kata na Vijiji/Mtaa, tutaratibu  ufuatiliaji endelevu wa mienendo ya mahudhurio  ya watoto katika shule za msingi na sekondari ili  kubaini wanafunzi watoro na kushirikisha wazazi  na walezi kwenye kutambua changamoto zao ili  kuzikabili na kuwawezesha watoto hao kudumu  shuleni na kuepuka utoro wa majumbani.    Nitumie fursa hii kuwaomba Wakuu wa Mikoa  na Wilaya kupitia dhamana zao kuanza kufanya  tathmini ya kaya zilizo katika mazingira hatarishi na  kuziwekea mkakati wa kuwasaidia ili kuzuia  watoto kutorokea mitaani, kwa sababu tatizo  hili linaanzia katika mamlaka zao.  48  91. Mheshimiwa Spika, kuhusu huduma ya  mawasiliano na Elimu kwa Watoto, Wizara  inaendelea kuratibu huduma ya msaada wa simu  bila malipo Namba 116 (Child Helpline) kwa ajili ya  jamii kutoa taarifa za vitendo vya ukatili dhidi ya  Watoto au kupata elimu juu ya masuala ya Watoto.  Aidha, huduma nyingine ni ile ya huduma kwa  mteja inayotolewa na Wizara kupitia kituo cha  huduma kwa mteja kilichopo Dodoma. Mteja  anapiga simu kwenye namba 0262160250,  0734986503 na pia anaweza kupiga na kutuma  ujumbe na kubaki na ushahidi kwenye namba  0774112233, 0769608130 na 0766400168) kwa  ajili ya kuwasilisha changamoto zao moja kwa  moja wizarani na kusaidia kuwaunganisha na  huduma za wataalam katika sekta mbalimbali.  Natoa wito kwa mamlaka za mikoa na wilaya  nao kubuni na kuanzisha vituo vya huduma za  mawasiliano na wateja ili kupunguza msongamano  ngazi ya wizara na kubaki na rufaa. Hii  itaongeza ufanisi zaidi.   92. Mheshimiwa Spika, kwa ushirikiano na   Mamlaka ya Mawasiliano Tanzania (TCRA), Wizara  inatoa elimu kwa watoto na jamii kwa ujumla, na  kufikia Aprili 2024, wizara imefanikiwa kurekodi  vipindi viwili (2) vya malezi chanya kwa watoto  vinavyoitwa Malezi na Makuzi (MAMAKUZI) na  maadili kwa vijana vinavyoitwa Kijana na Maadili  (KIJADILI) vyenye mada 20 ambavyo vimelenga  kuelimisha jamii na vimerushwa nchini kote  katika vyombo vya habari vya kijamii 150 na  49  inatarajiwa kufanyika tathmini ili kupata matokeo  yaliyopatikana kutokana na elimu hii. Mara baada  ya tathmini hiyo kukamilika awamu ya pili ya  vipindi itaanza.  93. Mheshimiwa Spika, kupitia Programu  Jumuishi ya Malezi na Makuzi (PJT MMAM), elimu  ya malezi na makuzi kwa wazazi, walezi na jamii  imeendelea kutolewa kupitia vyombo vya habari na  mikutano ya hadhara katika ngazi zote kwa  kushirikiana na wadau mbalimbali. Katika  kufanikisha hili, Wizara imevitambua vyuo 63 vya  mafunzo ya Malezi ya Watoto nchini pamoja na  kutoa mafunzo kazini kwa walezi wa watoto  wadogo na wachanga mchana. Jumla ya walezi  12,547 (Me 3,623 Ke 8,924) wameshiriki katika  mafunzo ya kuongeza ufanisi wa huduma za  uchangamshi wa awali na ulinzi kwa watoto.    94. Mheshimiwa Spika, Wizara kwa  kushirikiana na wadau inaratibu na kutoa  huduma ya msaada wa akili na kisaikolojia kwa  makundi  mbalimbali  yanayokabiliwa  na  changamoto mbalimbali za kimaisha katika jamii  yetu kwa lengo la kuwasaidia kuwa na siha njema  kiakili na kisaikolojia na kimaendeleo na  majukumu yao bila changamoto. Katika  kuhakikisha, huduma hii inatolewa kwa ufanisi  kupitia maafisa Ustawi wa Jamii, Wizara  imeendelea kuratibu utoaji wa huduma ya msaada  wa kisaikolojia kwenye jamii katika Halmashauri  zote nchini. Hadi kufikia Aprili 2024, Jumla ya  50  watoto wanaoishi katika mazingira hatarishi  284,308 (Me 183,124 na Ke 101,184), wazee  wasiojiweza 245 (Ke 145 na Me 100) na waathirika  wa matukio ya ukatili 2,682 (watoto 1,944 na watu  wazima 738) wamepatiwa huduma hii. Aidha,  katika kipindi hicho huduma hii pia imetolewa kwa  wahanga wa vitendo vya ukatili 13,926 (ke 7,142  na watoto 6,784) pamoja na wahanga wa vitendo  vya ukatili wa usafirishaji haramu wa binadamu  452 (Me 05, Ke 447).   95. Mheshimiwa Spika, vilevile, kufikia Aprili  2024, Wizara imeratibu utoaji wa huduma kwa  jamii ya waathirika wa maporomoko ya matope  yaliyotokea katika Wilaya ya Hanang’, Mkoani  Manyara ambapo jumla ya waathirika 9,016  walipatiwa huduma ya afya ya akili na kisaikolojia  ikiwa ni pamoja kuwatoa hofu na kuwapa utulivu;  kufanya tathmini ya mahitaji ya waathirika kwa  mtu mmoja mmoja; familia na jamii na kuwapa  huduma stahiki kulingana na mahitaji. Aidha, pia  uratibu ulifanyika kwenye kutoa huduma za  kisekta kama vile afya na kutambua wazazi wa  kuaminika (Fit Persons) kwa watoto waliofiwa na  wazazi wao, kwa ajili ya kuwahakikishia usalama  wao na kutoa malezi ya muda kwa watoto hao.  Vilevile, waathirika wapatao 690, kutoka kaya 140  waliokuwepo katika kambi za muda na ambao  walipoteza makazi yao, waliunganishwa na ndugu  na jamaa zao ili kuweza kupata hifadhi ya makazi  na huduma nyingine.  51  96. Mheshimiwa Spika, huduma ya akili na  kisaikolojia imetolewa pia katika jamii ambazo  zimeathirika  kwa mambo mengine kama:  Magonjwa, Ukatili, na Migogoro ya ndoa na familia.  Katika maeneo haya, Wizara imeratibu utoaji wa  huduma ya msaada wa kisaikolojia na kijamii kwa  familia za waathirika wa ugonjwa wa kipindupindu  watu 79,513 (Me 38,142 na Ke 41,371) katika  mikoa ya Simiyu, Dar es Salaam, Mwanza,  Shinyanga, Kagera, Morogoro, Manyara, Katavi,  Kigoma, Rukwa na Dodoma. Aidha, Wizara pia kwa  kushirikiana na Wizara za Kisekta  na wadau  imeendelea kutoa huduma  kwa waathirika 8,920  wa mafuriko katika Wilaya za Rufiji, Kibiti,  Nsimbo, Mbeya Jiji na Mlimba.  97. Mheshimiwa Spika, katika kuhakikisha  huduma inatolewa kwa wakati, Wizara imetoa  Elimu ya Mafunzo ya namna ya kutoa huduma ya  afya ya Akili na Msaada wa kisaikolojia na Kijamii  kwa wathirika wa majanga mbalimbali kwa  wataalam 68 katika Mikoa mbalimbali, na utoaji  wa elimu hii ni endelevu.  98. Mheshimiwa Spika, huduma ya Usuluhishi  wa Migogoro ya Ndoa na Familia ni moja ya  Majukumu ya Wizara hii ya jamii. Ikumbukwe  kuwa, utulivu wa Ndoa na Familia ni msingi  mkubwa ustawi wa familia na jamii kwa ujumla,  kwani huzuia athari nyingi zikiwemo ukatili,  Watoto wa mtaani na kuvunjika kwa Ndoa. Katika  kuhakikisha kuna ustawi na utulivu wa familia,  52  Wizara kupitia maafisa Ustawi wa Jamii,  imeendelea kuratibu huduma za usuluhishi wa  migogoro ya ndoa na familia kupitia Baraza la  Usuluhishi wa Ndoa la Kamishna wa Ustawi wa  Jamii lililopo Makao Makuu ya Wizara, Mabaraza  ya Kata, Mabaraza ya Jumuiya, Ofisi za Ustawi wa  Jamii, wasaidizi wa msaada wa kisheria na  Kampeni mbalimbali. Hadi kufikia Aprili 2024,  mashauri yaliyoshughulikiwa yalikuwa 31,380  ikilinganishwa mashauri 28,773 yaliyoshughulikiwa  mwaka 2022/2023 ikiwa ni ongezeko la mashauri  2,607 sawa na asilimia 8.3.   Natoa wito kwa viongozi wa dini zote kuendelea  kutoa mafunzo kwa wanandoa wanaofunga ndoa  na kwa vijana kupitia mikusanyiko ya vijana  katika madhehebu yao, ili kuwaandaa kubeba  majukumu ya ndoa na kujiandaa kwa  majukumu hayo kabla ya kuingia katika ndoa.  99. Mheshimiwa Spika, katika kuhakikisha  huduma za Msingi zinatolewa kwa Wazee na watu  wasiojiweza, Wizara imeendelea kutoa huduma za  chakula, malazi, mavazi, matibabu na msaada wa  kisaikolojia na kijamii katika makazi 13 ya wazee  yanayomilikiwa na Serikali, pamoja na wazee  wanaoishi katika jamii. Wazee hawa waasio na  uwezo hutambuliwa kupitia Ofisi za Ustawi wa  Jamii zilizopo kwenye Halmashauri zote nchini.  Hadi kufikia Aprili 2024, wazee wasiojiweza 240  (Ke 95 na Me 145) walihudumiwa katika makazi ya  wazee ya Kibirizi (26), Njoro (18), Kolandoto (18),  Bukumbi (27), Ipuli (24), Fungafunga (21),  53  Mwanzange (14), Misufini (18), Nunge (18),  Nyabange (14), Kilima (19), Sukamahela (16),  Magugu (7). Pia, Wizara imeendelea kusimamia na  kuratibu huduma za msingi zinazotolewa kwa  wazee kwenye makazi ya wazee ya Taasisi Binafsi  15 yenye jumla ya wazee 268 (me 150, ke 118)  katika mikoa ya Dar es Salaam, Morogoro, Kagera,  Shinyanga, Arusha, Tanga, Dodoma na Lindi.    100.  Mheshimiwa Spika, katika kukabiliana  na changamoto na upungufu katika utoaji wa  huduma za ustawi wa jamii, Wizara imejipanga  kuimarisha mifumo ya kisheria na kitaasisi kwa  kuleta mapendekezo ya kutunga sheria ya usimamizi wa  watoa huduma za ustawi wa jamii katika nyanja  zote za sekta ya Umma na Binafsi kwa lengo la  kuwatambua, kuwasajili na kudhibiti ubora wa  huduma wanazozitoa. Aidha, katika kutekeleza  maagizo ya Kamati ya Mheshimiwa Rais ya kusimamia  utekelezaji wa mapendekezo ya Tume ya Maboresho ya  Haki Jinai, Wizara kwa kushirikiana na Wizara za  kisekta na Taasisi nyingine ipo katika hatua ya  kukamilisha uanzishwaji kisheria kwa Idara ya  Ustawi wa Jamii kama Idara inayojitegemea, ili  kuongeza ufanisi katika utekelezaji wa majukumu  ya Kamishna wa Ustawi wa Jamii.   101. Mheshimiwa Spika, Wizara kwa kushirikiana  na OR-TAMISEMI pamoja na Wizara ya Afya imeendelea  kuimarisha utaratibu wa utoaji huduma za matibabu  kwa wazee wasiojiweza na ambao wanaishi katika  jamii kwa kufanya utambuzi na tathmini na kisha  54  kuwapatia vitambulisho vya kupata huduma za Afya  bure katika vituo vya Afya.  102. Mheshimiwa Spika, hadi kufikia Aprili  2024, jumla ya wazee 574,321 (Me 214,739, Ke  359,582) ambapo kati yao wazee wasiojiweza  365,284 (Me 145,829, Ke 219,455) sawa na asilimia 63.6  ya wazee wote waliofanyiwa tathmini, wamepatiwa  vitambulisho maalum kwa ajili ya msamaha wa  matibabu. Vilevile, kampeni ya “MPISHE MZEE  KWANZA” inaendelea kwenye vituo vya kutolea  huduma za afya kuanzia ngazi ya zahanati hadi  hospitali ya Taifa ili kutoa kipaumbele na kuhakikisha  wazee wanapata huduma za afya kwa wakati. Kwa  kipindi cha Julai 2023 hadi Aprili 2024 kulikua  jumla ya madirisha 1,066 ya huduma kwa wazee  nchini kote ikilinganishwa na madirisha 629  yaliokuwepo mwaka 2022/2023 ikiwa na ongezeko la  madirisha 437 sawa na asilimia 69.48.  103. Mheshimiwa Spika, Wizara ipo katika  hatua za Mwisho za kukamilisha mabadiliko ya  sera ya wazee ambapo miongoni mwa maboresho  yatakayozingatiwa ni pamoja na umuhimu wa  jamii kujiandaa kabla ya uzee, huduma wa afya ya  akili na msaada wa kisaikolojia kwa wazee,  miundombinu na mazingira wezeshi kwa wazee na  uwezeshwaji wa wazee kwenye mabadiliko ya  Teknolojia kama TEHAMA.                          104. Mheshimiwa Spika, Wizara yangu bado  inakabiliwa na changamoto ya upungufu wa  Maafisa Ustawi wa Jamii 17,485 ambayo ni sawa  55  na asilimia 94.6 ya Maafisa wanaotakiwa kuanzia  ngazi ya Mkoa mpaka ngazi ya Kijiji/Mtaa kama  inavyoonesha katika Jedwali Na.5  Jedwali Na. 5: Idadi ya Maafisa Ustawi wa Jamii katika Ngazi   Mbalimbali   Na  Ngazi  Maafisa  Wanaohi  tajika  Upungufu  Maafisa  Waliopo  Idadi  %  Idadi  %  1.  Mkoa  26  36  138  2.  0  Hospitali za  Rufaa na Mikoa  157  42 -  26.8  3.  Halmashauri  1,472  575  39.1  115  73.2  4.  897  Hospitali za  Wilaya  552  163  60.9  29.5  5.  Kata/Vituo vya  Afya  3,956  190  4.8  389  70.5  3,766  6.  Mtaa/Kijiji/  Zahanati  12,318  0  0  95.2  12,318 100  Jumla  18,481  1,006  5.4  17,48  5  94.  6  Chanzo: WMJJWM, 2024  105. Mheshimiwa Spika, naomba kutaarifu  Bunge lako kwamba katika kuendelea kufanyia  kazi upungufu wa maafisa ustawi wa jamii, Serikali  imetoa kibali cha kuajiri Maafisa 350 watakao  sambazwa kulingana na mahitaji na mchakato wa  ajira  umeshaanza.  Nichukue  fursa  hii  kumshuruku Mheshimiwa Rais kwa kutoa kibali cha  ajira hizo. Vilevile, napenda kumshukuru Waziri-OR  Utumishi Mheshimiwa George Simbachawene kwa  ufuatiliaji wake hadi kufanikisha suala hili. Nakiri  kuwa, bado uhitaji ni mkubwa hivyo, serikali  itaendelea kuongeza wataalamu hawa kadri  uwezo wa ajira unavyoruhusu.   56  106. Mheshimiwa Spika, Wizara imeadhimisha  Wiki ya Ustawi wa Jamii ambapo kilele chake  kilikuwa tarehe 18 Desemba, 2023. Katika  maadhimisho hayo yafuatayo yalifanyika:  i.  ii.  iii.  Elimu kuhusu huduma za Ustawi wa Jamii  kupitia vyombo vya habari ikiwemo redio,  televisheni na mitandao ya kijamii imetolewa  ambapo jumla ya vipindi 24 vya redio na  vipindi vitano (5) vya Luninga vimerushwa;   Huduma mbalimbali zilitolewa kwa watu 9,314  bila malipo katika mikoa ya Dodoma, Tanga,  Geita, Kigoma, Arusha, Dar-es-Salaam na  Songwe. Huduma hizo ni pamoja na afya ya  akili na msaada wa kisaikolojia na kijamii,  huduma kwa manusura wa vitendo vya  ukatili, huduma za usajili wa vyeti vya  kuzaliwa na vifo, huduma za afya, elimu ya  upimaji wa vinasaba, huduma kwa watoto  wanaoishi katika mazingira hatarishi  zilitolewa moja kwa moja.  Jumla ya watu 2,027 walishiriki Mkutano  wa mwaka wa kiutendaji wa Maafisa Ustawi  wa Jamii uliofanyika Septemba 2023  mkoani Dodoma na Kilele cha maadhimisho  ya Miaka 50 ya Taasisi ya Ustawi wa Jamii  kilichofanyika Dar-es-Salaam. Washiriki wa  mikutano hiyo ni Maafisa Ustawi wa Jamii  1,025, wadau 189, wamiliki wa vituo vya  kulelea wototo wachanga na wadogo vya  mchana na kijamii 813.   57  iv.  Uzinduzi wa Kamati ya kupambana na  ukatili dhidi ya wanawake na watoto iliyopo  chini ya Umoja wa Wanawake Tanzania  (UWT) ambapo Mgeni Rasmi alikuwa Mhe.  Mary Chatanda, Mwenyekiti wa UWT Taifa  na washiriki 1,850 walihudhuria.   ENEO LA 5: MAENDELEO YA JINSIA NA  UWEZESHAJI WANAWAKE  107. Mheshimiwa Spika, katika eneo la  maendeleo ya Jinsia na Uwezeshaji wanawake,  Wizara ina jukumu la kuhakikisha kuna usawa wa  jinsia kwenye maendeleo katika jamii yetu kwa  kuwezesha wanawake kiuchumi ili waweze  kuchangia katika shughuli za kiuchumi na  maendeleo ya familia na nchi kwa ujumla. Katika  kufanikisha hili, Wizara, inatekeleza Programu ya  Kitaifa ya Kizazi Chenye Usawa 2021/22 – 2025/26  (Generation Equality Forum Commitments - GEF)  ambapo Mheshimiwa Dkt. Samia Suluhu Hassan,  Rais wa Jamhuri ya Muungano wa Tanzania ni  Kinara wa utekelezaji wa eneo la Haki na Usawa wa  Kiuchumi.   108. Mheshimiwa Spika, programu ya Kizazi  Chenye Usawa (GEF) inahusu utekelezaji wa haki  za wanawake za kiuchumi kwenye maeneo manne  (4) yakiwemo uwekezaji wenye mrengo wa kijinsia  katika huduma na kazi za matunzo kwenye sekta  za umma na binafsi, kazi zenye staha, upatikanaji  na umilikishaji wa rasilimali za uzalishaji kiuchumi  kwa wanawake, mipango ya uchumi jumla,  58  maboresho ya kibajeti na vichocheo vya kiuchumi  kwa kaya maskini vinavyozingatia jinsia.    109. Mheshimiwa Spika, Serikali imeteua  Waratibu wa Programu hii na kutoa mafunzo kwao  ili kuhakikisha utekelezaji wenye ufanisi. Jumla ya  Waratibu 234 kutoka Wizara na Taasisi za Kisekta,  Sekretarieti za Mikoa na Halmashauri zote  wamepatiwa mafunzo juu ya uratibu, usimamizi na  utekelezaji wa programu hii. Aidha, Wakurugenzi  wa Sera na Mipango wa Wizara zote ambao ni  waratibu wa program hii wamepatiwa mafunzo.  Wakati wa Mafunzo hayo, msisitizo uliwekwa  katika kujenga uelewa juu ya umuhimu wa  kuandaa bajeti yenye mrengo wa kijinsia (Gender  Responsive Budgeting) na utoaji wa taarifa za  utekelezaji wa Haki na Usawa wa Kiuchumi ambalo  ni eneo namba 2 la utekelezaji wa Mpango wa Kizazi  Chenye Usawa (GEF). Vilevile, uelewa juu ya  Programu hii, unatolewa kwa jamii kwa kutoa  taarifa zinazotekelezwa katika maeneo kuhusu  fursa zilizopo kwa wanawake na wasichana katika  maeneo yao.  110. Mheshimiwa spika, moja ya mkakati  wa kumkomboa wanamke ambao unazingatiwa  katika Programu ya Kizazi Chenye Usawa, ni  kuhakikisha anapata muda wa kushiriki katika  shughuli za kiuchumi ili kuchangia maendeleo ya  familia na nchi kwa ujumla. Katika kufanikisha  hili, Wizara imeweka mkazo katika utekelezaji wa  afua ambazo zinalenga kumpa muda zaidi  mwanamke zikiwemo, matumizi ya nishati safi,  59  uanzishaji wa Vituo vya Kulelea Watoto Wachanga  na Wadogo na upatikanaji wa maji safi na salama.   111. Mheshimiwa Spika, katika kufanikisha  dhamira hii, Wizara kwa kushirikiana na Wizara  nyingine za kisekta imetoa elimu juu ya matumizi  ya nishati safi na salama ili kuongeza idadi ya  watumiaji wa nishati hiyo katika kupikia. Hadi  kufikia Aprili 2024, jumla ya wananchi 1,228,248  wanatumia nishati safi ya kupikia. Aidha, katika  idadi hiyo, jumla ya wanawake 102,000 wasiokuwa na  uwezo walipatiwa majiko ya gesi bure ikiwa ni  jitihada za Mheshimiwa Dkt. Samia Suluhu  Hassan, Rais wa Jamhuri ya Muungano wa  Tanzania katika kuwezesha wanawake kutumia  nishati safi ya kupikia akiwa kinara wa utekelezaji  wa Programu ya kukuza matumizi ya nishati safi  ya kupikia Barani Afrika.  112. Mheshimiwa spika, nishati nyingine  ambazo zinawekewa mkazo kutumika na wanawake ni  umeme na nishati jadidifu ambapo, matumizi yake  yatachangia kuwawezesha wanawake kuanzisha  viwanda vidogo vidogo pamoja na shughuli  nyingine za kiuchumi ambazo wanawake wengi  wamejiajiri. Hadi kufikia Aprili 2024, jumla ya vijiji  11,837 sawa na asilimia 96.37 ya vijiji vyote 12,318  vya Tanzania Bara vimeunganishwa na umeme.  Aidha, kaya 5,193,148 sawa na asilimia 37 ya kaya  zote 14,152,803 nchini zimeunganishwa na umeme.  113. Mheshimiwa Spika, upatikanaji wa  maji safi na salama, ni njia nyingine ya kutoa muda  60  kwa mwanamke kwa kumuondolea adha ya  kufuata maji kutoka umbali mrefu.  Wizara kwa  kushirikiana na Wizara ya Maji na Wadau wengine  imeendelea kuwekeza kwenye upatikanaji wa maji  safi na salama, kuhamasisha uvunaji wa maji ya  mvua na utunzaji wa vyanzo vya maji. Uhamasishaji  umefanyika kupitia Maafisa Maendeleo ya Jamii katika  Mamlaka za Serikali za Mitaa na Taasisi. Hadi  kufikia Aprili, 2024 jumla ya kaya 861,944 za mijini  na 541,482 za vijijini zinavuna maji ya mvua kwa  ajili ya matumizi ya nyumbani. Aidha, kupitia  uhamasishaji huu jamii imeweza kutumia mbinu  mbadala za upatikanaji wa maji na utunzaji wa  miundombinu ya maji kwa manufaa yao na  kumsaidia mwanamke na mtoto wa kike. Vilevile,  upatikanaji wa maji kwa sasa umefikia asilimia  90.1 kwa mijini na asilimia 79.6 kwa vijijini hatua  ambayo imewezesha kumpunguzia muda mwanamke  ili aweze kushiriki kikamilifu katika shughuli za  kiuchumi. Pia, kumekuwa na ongezeko la wanawake  viongozi kwenye Jumuiya za Watumia Maji ambapo  asilimia 33 ya viongozi ni wanawake na sasa kuna  mwanamke mmoja katika viongozi 3 wa juu.   114. Mheshimiwa Spika, Katika kuonesha  dhamira ya Serikali katika kukuza usawa wa kijinsia,  Wizara yangu imeratibu wadau wa kisekta na  kukamilisha hatua za kupitishwa kwa Sera ya Taifa  ya Jinsia na Maendeleo ya Wanawake ya mwaka  2023 iliyozinduliwa tarehe 8 Machi, 2024 siku ya  kilele cha Maadhimisho ya Siku ya Wanawake  Duniani, Wilayani Chamwino, Mkoa wa Dodoma.   61  115. Mheshimiwa Spika, Sera hiyo imezingatia  masuala mbalimbali kama mabadiliko ya Tabia  Nchi, ushirikishwaji wa wanaume katika jitihada za  kuleta usawa wa kijinsia, matumizi ya teknolojia  katika uzalishaji na mawasiliano, na ukatili wa  kijinsia na ukatili wa mtandaoni. Masuala haya  yote yamewekewa matamko na mikakati ya  utekelezaji. Kwa kuwa hii ndio Sera Mama ya  masuala ya jinsia nchini, utekelezaji wake  utachochea jamii na wadau kuendeleza mafanikio  yaliyopo katika utatuzi wa changamoto za  wanawake na wanaume ili kuwa na Taifa la kizazi  chenye usawa.   116. Mheshimiwa Spika, katika kutekeleza  Sera hiyo na kuzingatia maelekezo ya Mhe. Waziri  Mkuu aliyoyatoa katika vikao vya Bunge hili  kuhusiana na kufanya mapitio ya Sheria zinazohusu  ukatili wa kijinsia, Wizara yangu kwa kushirikiana na  Wizara za kisekta, itaendelea kuboresha sheria  mbalimbali na kanuni zake ili kudhibiti vitendo vya  ukatili wa kijinsia uliokithiri katika jamii nchini.  Ninapenda kutumia nafasi hii kushukuru kwa dhati  kabisa Kamati ya Kudumu ya Bunge ya Ustawi  na Maendeleo ya Jamii, Bunge lako tukufu,  Wizara za kisekta na wadau wote ambao  wamechangia katika kufanikisha kukamilika  kwa Sera hii.  117. Mheshimiwa spika, katika kuwawezesha  wanawake kiuchumi, Wizara kwa kushirikiana na  Wizara nyingine za kisekta na wadau wengine wa  62  Maendeleo, imehamasisha upatikanaji wa masoko  kidijitali (digital markets) kwa  kutoa elimu ya  fedha, ujasiriamali kwa kushirikiana na Taasisi za  Fedha. Katika kipindi cha Julai 2023 hadi Aprili  2024, Wizara kwa kushirikiana na Chama cha  Wafanyabiashara Wanawake Tanzania (Tanzania  Women Chambers of Commerce) walitengeneza  mtandao wa kidigitali ujulikanao kama   iSOKO App  kwa lengo la kuwezesha wafanyabiashara  wanawake kupata masoko ya bidhaa na huduma  zao kupitia simu za mkononi. Kupitia afua hiyo,  jumla ya wafanyabiashara wanawake 11,500  wakubwa na wa kati wamejisajili na kutumia App  hiyo. Aidha, kumekuwa na ongezeko la wanawake  katika matumizi ya simu ambapo asilimia 71 ya  wanawake na asilimia 80 ya wanaume wanatumia  simu. Ongezeko hili limeongeza chachu kwa  wanawake kuimarika kiuchumi kwa kuweza  kupata masoko ya mtandao (Digital marketing)  ndani na nje ya nchi.   118. Mheshimiwa Spika, Wizara kwa kushirikiana  na wadau imeendelea kutoa elimu ya fedha kwa  makundi mbalimbali wakiwemo wanawake  ambapo, jumla ya watu 11,336 walipatiwa elimu  kupitia Maadhimisho ya Siku ya Wanawake  Duniani yaliyofanyika tarehe 8 Machi 2024, na  Wiki ya Huduma za Fedha Kitaifa iliyofanyika  Arusha Machi 2024. Uhamasishaji huo umewezesha  kuanzishwa na kusajiliwa kwa vikundi 6,994 na  hivyo kufanya jumla ya vikundi 49,168 vilivyosajiliwa.  Aidha, usajili wa vikundi hivi umeleta ufanisi wa  63  utoaji wa huduma kwenye sekta ndogo ya fedha  ikiwemo upatikanaji wa huduma za mikopo ya  vikundi yenye masharti nafuu kwa wanawake.  119. Mheshimiwa Spika, Wizara kwa kushirikiana  na Benki ya NMB imezindua akaunti maalum  inayoitwa Vikundi Account ambayo ilizinduliwa  tarehe 3 Mei, 2024. Akaunti hii ni mahsusi kwa  vikundi  mbalimbali  vinavyoanzishwa  na  itawezesha vikundi hivyo vikihusisha wanawake  kutekeleza shughuli zao za kiuchumi. Akaunti hii  itawezesha vikundi kufungua akaunti vyenyewe,  kufanya miamala ya kibenki, kuhamisha fedha  kwa wanakikundi bila makato yoyote, kuchangia  michango na kukopeshana mikopo ya kikundi  kupitia simu zao. Aidha, Akaunti inawezesha  vikundi kupata taarifa za fedha bila kufika tawi la  benki, na kwamba vikundi vikifikisha kiasi cha  Shilingi 500,000 kwenye akaunti yao watapata riba  ya 3% kwa mwaka. Akaunti hii ni fursa kwa  vikundi kujiimarisha kiutendaji na kuongeza uwazi  kwa wanachama wake. Niwaombe Watanzania  wenzangu tuchangamkie fursa hii kujiunga  katika  vikundi na kuhakikisha kikundi  kinakuwa na akaunti kwa maendeleo ya  wanachama wake.       Mheshimiwa Spika, Wizara kwa kushirikiana na  wadau mbalimbali imeendelea kutoa mafunzo ya  ujasiriamali na uendeshaji wa biashara kwa  wanawake wajasiriamali. Kuanzia Julai 2023 hadi  kufikia Aprili 2024, jumla ya wanawake 2,222,000  wamepatiwa mafunzo ya ujasiriamali katika nyanja  64  za elimu ya fedha, matumizi ya teknolojia, masoko,  mnyororo wa thamani na uongozi bora. Aidha,  katika kipindi cha Julai 2023 hadi Aprili, 2024,  mikopo yenye thamani ya Shilingi Bilioni 748  imetolewa kupitia Mifuko na Programu za  Uwezeshaji Wananchi Kiuchumi ambapo jumla ya  walengwa 6,064,957 wamenufaika na mikopo hiyo;  kati yao wanawake ni 3,288,186 sawa na asilimia  54 na wanaume 2,776,771, sawa na asilimia 46.  121. Mheshimiwa Spika, wanawake ni  miongoni mwa wadau muhimu wanaochangia  utekelezaji na uendelezaji wa Sekta ya Madini  ambapo takribani asilimia 26 ya wanawake  wamejiajiri kwenye sekta ya madini katika maeneo  ya uchimbaji mdogo, uchenjuaji, uongezaji wa  thamani na utoaji wa huduma. Katika kuhakikisha  wanawake wanazidi kuwekeza katika sekta hii na  kukuza ushiriki wao katika mnyororo mzima,  Wizara kwa kushirikiana na Wizara mama ya  Madini imewezesha vifaa kwa vikundi 10 vya  wachimbaji wadogo.  Mheshimiwa Spika, kutokana na mikakati  iliyowekwa na Serikali yetu kuhusu utekelezaji wa  usawa wa kijinsia na kuwawezesha wanawake  kiuchumi, nchi yetu imepiga hatua kubwa ambayo,  imesababisha,  Serikali  ya Tanzania kwa  kushirikiana na Wizara ya Fedha, UN Women, na  wadau wengine kupata heshima ya kuandaa kikao  kazi cha viongozi wa juu wa Afrika (African High  Level Gender Financing meeting) kilichofanyika    tarehe 15 hadi 17 Novemba, 2023. Kikao hiki  65  kilijumuisha wadau kutoka bara la Afrika na  mataifa mengine. Lengo la kikao hicho ni kusisitiza  umuhimu wa kutenga na kuwekeza rasilimali  fedha kwa ajili ya utekelezaji wa masuala ya  kijinsia na uwezeshaji wa Wanawake.   123. Mheshimiwa Spika, kupitia Mkutano  huo na jitihada zinazoendelea kutekelezwa hapa  nchini, Tanzania ni miongoni mwa Mataifa ya  mfano yenye ushahidi katika uzingatiaji na  ujumuishaji na masuala ya jinsia katika mipango ya  Kitaifa na bajeti za Kisekta na Taasisi kutokana  na uwepo wa Miongozo ya Bajeti ambayo hutolewa  kila mwaka na Serikali. Mwongozo wa bajeti ya  mwaka  2024/25  umeainisha  kipengele  kinachoelezea kila wizara na taasisi kujumuisha  masuala ya Jinsia kwenye bajeti zao za mwaka  2024/25. Hivyo, ni matumaini yangu kuwa,  Waheshimiwa Mawaziri na Wakuu wa Taasisi  mtakuwa mmezingatia kipengele hiki wakati wa  uandaaji wa bajeti zetu za mwaka huu. Suala la  Jinsia ni mtambuka tukiungana kwa pamoja kama  nchi tutaweza kufikia Malengo ya Maendeleo  Endelevu (SGDs) kuhusu Jinsia kama yalivyoelekezwa.   124. Mheshimiwa Spika, kupitia sheria  iliyopitishwa ya kuwawezesha wanawake kupata  zabuni mbalimbali, asilimia 30 ya zabuni zote  inatakiwa kupatiwa kwa makundi maalumu wakiwemo  wanawake. Katika kutekeleza hili, Wizara kwa  kushirikiana Wizara nyingine za kisekta pamoja na  Mamlaka ya Udhibiti wa Ununuzi wa Umma (PPRA)  imeendelea kuhamasisha vikundi vya wanawake  66  kutumia fursa hiyo kwa zabuni zinazotangazwa na  Serikali. Hadi kufikia Aprili 2024, jumla ya vikundi  33 vya wanawake wamepewa zabuni zenye thamani ya  Shilingi 1,372,948,845.55 ili kuwawezesha wanawake  kujiajiri, kuongeza kipato na kuinua uwezo wa  shughuli za vikundi vyao. Tunashukuru na  kupongeza Bunge lako tukufu kwa kupitisha  Sheria Mpya ya Ununuzi wa Umma, 2023 ambayo  imeimarisha ushiriki wa makundi maalum ikiwemo  wanawake katika fursa za ununuzi wa umma.  125. Mheshimiwa Spika, kwa kushirikiana  na Sekta ya mifugo na uvuvi, jumla ya wavuvi  wanawake 1,023 wamekopeshwa boti za kisasa za  uvuvi na wanawake 446 wamekopeshwa vizimba  vya kisasa vya kufugia Samaki bila riba. Aidha,  Wanawake 24 wamepatiwa mafunzo yanayohusu  utotoleshaji wa vifaranga vya kuku, na wanawake  38 wamewezeshwa kuwa wazalishaji wa vitotoleshi.  Katika mlengo huo wa kuwawezesha wanawake,  Wizara imefanikisha upatikanaji wa mashine 250  za utotoleshaji vifaranga vya kuku na vyerehani  425 vyenye thamani ya Shilingi Milioni 79 kutoka  Serikali ya Watu wa China ambavyo vitasambazwa  kwa wanawake nchini. Jitihada hizi zitawezesha  wanawake kuongeza ari miongoni mwao na  kuongeza fursa ya kujiajiri katika sekta ya uvuvi,  mifugo na ushonaji.   126. Mheshimiwa Spika, uanzishaji wa  Majukwaa ya Uwezeshaji Wanawake Kiuchumi ni  fursa kwa wanawake kuweza kukutana na kujadili  masuala mbalimbali wanayokabiliana nayo katika  67  shughuli zao za kujikwamua kiuchumi ikiwemo  kuweka mikakati ya ufumbuzi. Aidha, Majukwaa  haya yameongeza kazi zenye staha kwa wanawake  katika sekta rasmi na sekta isiyo rasmi kwa  kufanikisha utambuzi na usajili wa vikundi  vipatavyo 43,574 vya wanawake baada ya kukidhi  vigezo vya kupata mikopo ya asilimia 10  inayoyotokana na mapato ya ndani ya  Halmashauri. Vikundi vilivyotambuliwa vina jumla  ya wanachama 13,778,700 vinavyojishughulisha  na ujasiliamali wa bidhaa na huduma mbalimbali.  Katika kuhakikisha idadi ya majukwaa haya  yanaongezeka, Wizara imeendelea kuratibu  uanzishwaji na uendeshaji wa Majukwaa haya.  Hadi kufikia Aprili 2024, jumla ya majukwaa 3,391  yameanzishwa yakijumuisha majukwaa ngazi ya  Mkoa 26, Halmashauri 152 kati ya 184, Kata 1,354  kati ya 3,957 na Mitaa/Vijiji 1,859 kati ya Vijiji  12,348. Aidha, Wizara katika kuboresha utendaji  kazi wa Majukwaa inakamilisha maandalizi ya  Mwongozo wa Uundaji na Uratibu wa majukwaa ya  Uwezeshaji Wanawake Kiuchumi ili kuyafanya  yawe na ufanisi zaidi.  127. Mheshimiwa Spika, sambamba na  uanzishaji wa majukwaa haya, Wizara imeendelea  kuratibu ushiriki wa wanawake kwenye Maonyesho  mbalimbali ya biashara. Maonesho haya huwapatia  fursa wanawake kushiriki na kutangaza bidhaa zao  ili kupata masoko ya ndani na nje ya nchi na  kuchangia kuongeza wigo wa mtandao wa  mawasiliano na mnyororo wa thamani wa bidhaa  68  zao. Hadi kufikia Aprili, 2024, Wizara iliwezesha  ushiriki wa wanawake 336 katika maonesho ya  Sabasaba yaliyofanyika jijini Dar es Salaam na  wanawake 1,880 katika maonesho ya Nanenane na  Sherehe za Wakulima yaliyofanyika Kitaifa Jijini  Mbeya.  128. Mheshimiwa Spika, Wizara imeendelea  kuratibu Mfuko wa Maendeleo ya Wanawake  (Women Development Fund - WDF) ambao una  lengo la kuwawezesha wanawake kwa kuwapatia  mikopo ya fedha ili kujikwamua kiuchumi. Hadi  kufikia Aprili, 2024, jumla ya Shilingi Milioni 77.5  zimerejeshwa kutokana na mikopo iliyotolewa kwa  wanawake ikiwa ni jumla ya Shilingi 664  zilizokopeshwa kwa wajasiriamali 104 kutoka  kwenye vikundi 11 na wakopaji mmoja mmoja 14.  Aidha, Wizara kuanzia Julai 2024 itarejesha  mikopo hii kwa utaratibu utakaotangazwa.   129. Mheshimiwa Spika, napenda kutoa  wito kwa wanawake wote waliokopeshwa na  watakao kopeshwa kuzingatia masharti ya mikopo  kwa kufanya marejesho kwa mujibu wa mikataba.  Aidha, ninatoa wito kwa Halmashauri zote  zinazodaiwa fedha zinazotokana na mfuko  huu kurejesha mikopo yao kwa makubaliano  yaliowekwa ili kuuwezesha Mfuko huu  kuwafikia wanawake wengi zaidi nchini.  130. Mheshimiwa Spika, katika kuwawezesha  wanawake katika nafasi za uongozi, Wizara kwa  kushirikiana na Ofisi ya Rais, Menejimenti ya  69  Utumishi wa Umma na Utawala Bora na Wadau  wengine, imeendelea kutoa mafunzo ya uongozi  kwa wanawake ili kuhamasisha na kuwajengea  uwezo wa kujiamini na kuthubutu kushiriki katika  nafasi mbalimbali za uongozi na maamuzi, rejea  Jedwali namba 6 linaloonesha hali ya nafasi za  uongozi kwa wanawake kwenye baadhi ya nafasi.   Jedwali Na.6. Wanawake na nafasi za Uongozi  Na  Nafasi ya Uongozi  1  Mawaziri  Asilimia (%)  31  2  3  Manaibu Waziri 19  Mabalozi  4  25  Wabunge 37  5  Madiwani  6  34  Makatibu Wakuu 22  7  Naibu Katibu wakuu  8  28  Wakuu wa Mikoa 31  9  Makatibu Tawala  10  26  Wakuu wa Wilaya 33  11  Wakurugenzi wa Halmashauri  28  131. Mheshimiwa Spika, kama inavyoonekana  kwenye jedwali la takwimu hapo juu, ushiriki wa  Wanawake katika nafasi za uongozi na maamuzi  hapa nchini umeendelea kuongezeka katika nafasi  mbalimbali. Hii inachangiwa na dhamira ya dhati  ya Kiongozi wetu Mkuu wa nchi ya kuhakikisha  wanawake hawaachwi nyuma kushiriki katika  nafasi za maamuzi. Napenda kuchukua nafasi  hii kumshukuru Mheshimiwa Dkt. Samia  Suluhu Hassan, Rais wa Jamhuri ya Muungano  wa Tanzania kwa kuendelea kuwaamini na  kuwateua wanawake katika nafasi mbalimbali za  70  Maamuzi na Uongozi. Hivyo, wanawake  wenzangu tuendelee kuchapa kazi kwa weledi na  uaminifu katika kila eneo tulilokabidhiwa huku  tukiendelea kujiamini.  Mheshimiwa spika, umiliki wa Ardhi kwa  wanawake ni moja ya nguzo muhimu katika  uwezeshaji wanawake kiuchumi, kwa sababu hati  miliki za ardhi zinatoa utambuzi wa kisheria na usalama  kwa wanawake na kuzitumia kama dhamana ya  kupata mikopo hivyo kuongeza fursa kwa wanawake  kijiwezesha Kiuchumi. Katika kulifanikisha hili, Wizara  kwa kushirikiana na Wizara ya Ardhi, Nyumba na  Maendeleo ya Makazi na Wadau mbalimbali  imeendelea kuhamasisha Wanawake kumiliki Ardhi,  kupitia kampeni maalum ijulikanayo kama Stand for  Her Land Campaign.  133. Mheshimiwa Spika, kupitia hamasa na  Kampeni hii, mafunzo yalitolewa kwa jumla ya  viongozi 3,063 wa Serikali za Mitaa (KE 1,234, ME  1,829) juu ya utaalam na umuhimu wa kusimamia,  kulinda, na kutekeleza haki za ardhi za wanawake  pamoja na kushughulikia masuala ya changamoto  za umiliki wa ardhi zinazoathiri wanawake. Aidha,  Wizara ilitoa mafunzo kwa wananchi 83,886 kuhusu  sheria na kanuni zinazohusiana na ardhi, usawa  wa kijinsia na ushirikishwaji wa jamii, haki za  ardhi kwa wanawake na nafasi ya wanawake katika  umiliki wa ardhi.   71  Hadi kufikia Aprili 2024, jumla ya vyeti vya  kimila (Certicate of Customary Right of Occupancy -  CCROs) vimetolewa kwa wanawake 45,528. Wizara  itaendelea kuhamasisha jamii kutambua juu ya  umuhimu wa Wanawake kumiliki ardhi ili  kunufaika na fursa mbalimbali za uwezeshwaji  Kiuchumi.  134. Mheshimiwa Spika, Wizara kwa kushirikiana  na Wizara nyingine za kisekta pamoja na wadau  wengine, ina jukumu la kuelimisha jamii kuachana  na vitendo vya ukatili wa kijinsia. Katika kufanikisha hili,  shughuli mbalimbali ikiwemo kampeni ya “Zijue  Fursa, Imarisha Uchumi, Kataa Ukatili, Kazi  Iendelee” (ZIFIUKUKI) huratibiwa na wizara. Tarehe  25 Novemba hadi 10 Desemba, 2023 Wizara kwa  kushirikiana na shirika lisilo la kiserikali (WiLDAF)  imeratibu Kampeni ya Siku 16 za Kupinga Ukatili  wa Kijinsia katika mikoa yote nchini, ambapo kilele  cha kampeni hii ilifanyika Mkoa wa Mara tarehe 10  Disemba 2023. Lengo la Kampeni hii ni kuongeza  jitihada za jamii kukabiliana na vitendo vya ukatili  wa kijinsia ambapo Kaulimbiu ya Mwaka huu ilikuwa  “Wekeza: Kuzuia Vitendo vya Ukatili”.   135. Mheshimiwa Spika, katika kuhakikisha  ujumbe wa kampeni hii unawafikia wananchi  wengi, Wizara kwa kushirikiana na wadau iliratibu  Msafara wa Kijinsia ambao ulipita katika mikoa ya  Dodoma, Morogoro, Singida, Tabora, Kagera, Mara, Geita  na Kigoma na jumla ya wananchi 9,393 wakiwemo  wanafunzi 8,503, walimu 167, waendesha bodaboda  347, wafanyabiashara sokoni 146, na waumini wa  72  madhehebu mbalimbali 230 walifikiwa katika nyumba  zao za ibada. Msafara huo ulitoa huduma  mbalimbali katika maeneo ambayo ulipita  zikiwemo huduma za msaada wa kisheria,  kisaikolojia, elimu ya masuala ya jinsia pamoja na  uwezeshaji wanawake kiuchumi.   136. Mheshimiwa Spika, aidha, Wizara kwa  kushirikiana na wadau wengine imeratibu Matamasha ya  Maendeleo mwezi Desemba 2023 na Machi 2024,  katika mikoa ya Geita na Dodoma. Matamasha  haya yalilenga kutoa elimu na uelewa juu ya fursa  za kiuchumi, na athari za ukatili wa kijinsia.  Kupitia Matamasha haya jumla ya wananchi  45,895 (Me 21,830 na Ke 24,065) kwa mikoa hii  miwili walipata huduma mbalimbali zikiwemo  huduma ya msaada wa kisheria, kisaikolojia, elimu  ya masuala ya jinsia, na biashara na huduma za afya.  137. Mheshimiwa Spika, kupitia Mwongozo  wa Uanzishwaji, Uendeshaji na Ufuatiliaji wa  Madawati ya Jinsia Katika Vyuo vya Elimu ya Juu  na Elimu ya Kati (2021), Wizara imeendelea  kuratibu uanzishwaji wa madawati ya jinsia  katika Taasisi za Elimu ya Juu na Maeneo ya  umma. Sambamba na uanzishwaji wa madawati  haya, Wizara imeendelea kutoa mafunzo kwa  Wakuu wa Vyuo pamoja na Waratibu wa Madawati  haya ili kuwapa uelewa na uwezo wa kuyaratibu na  hatimaye, kutokomeza ukatili katika maeneo yao.  Hadi kufikia Aprili 2024, jumla ya Madawati 612  yameanzishwa na kati ya hayo, 296 (48.4%) ni  madawati ya jinsia.   73  138. Mheshimiwa Spika, uanzishwaji wa  madawati haya umekuwa nyenzo muhimu kwa  wanafunzi, walimu, watoa huduma na jamii  inayozunguka Taasisi hizo na vyuo kushiriki  katika kupinga ukatili wa kijinsia. Hadi kufikia  Aprili 2024, jumla ya matukio 44 ya ukatili wa  kijinsia yaliripotiwa katika maeneo haya ambapo  matukio 39 yalipatiwa ufumbuzi na matukio 5  yalipewa rufaa kwenda kwenye Dawati la Jinsia na  Watoto katika vituo mbalimbali vya Jeshi la Polisi  nchini.  Matukio  yaliyopatiwa  ufumbuzi  yanajumuisha matukio (3) ya shambulio la aibu,  ujumbe wa picha (6), rushwa ya ngono (5),  kutelekeza familia (7), kurubuni (1), shambulio la  mwili (14), na matamshi/ ishara (8). Wizara  itaendelea kufuatilia na kuimarisha madawati  haya ili kukabiliana na vitendo vya ukatili vyuoni.   139. Mheshimiwa Spika, Wizara pia inatekeleza  Mwongozo wa Uanzishwaji na Uendeshaji wa  Dawati la Kutokomeza Vitendo vya Ukatili wa  Kijinsia katika Maeneo ya Umma (2023) kwa kutoa  mafunzo kwa waratibu 47, wanaotoka katika  masoko ya Halmashauri 46 za mikoa sita (6) ili  kuwajengea uwezo wa kuanzisha madawati katika  maeneo ya umma. Hadi kufikia Aprili, 2024 jumla  ya waratibu 250 kutoka Halmashauri 46 za Mikoa  ya Ruvuma, Lindi, Mtwara, Morogoro, Pwani na  Dar es Salaam walipatiwa mafunzo ya uanzishwaji  na uendeshaji wa Dawati la Jinsia katika maeneo  ya umma. Aidha, baada ya mafunzo hayo, waratibu  hawa walifanikiwa kuanzisha jumla ya madawati  74  115 katika maeneo ya masoko ya Mikoa hiyo.  Madawati haya yatasaidia kuondokana na  Ukatili wa Kijinsia unaofanyika kwenye maeneo ya  masoko ambapo wanawake ni   wahanga wakubwa wa  matukio haya.  140. Mheshimiwa Spika, uingizwaji wa  masuala ya Jinsia ni kipaumbele ambacho Wizara  imeendelea kusimamia ili kuwa na Sera, Mipango,  Programu, Mikakati, Miongozo na Bajeti za Wizara  za Kisekta na Sekta binafsi zenye mlengo wa  kijinsia. Katika kutekeleza hilo, Ofisi ya Rais  Utumishi kwa kushirikiana na Wizara imezindua  Mwongozo wa Ujumuishaji wa Jinsia katika  Utumishi wa Umma wa Julai 2023, ambao  unaimarisha utekelezaji wa masuala ya Jinsia  katika utumishi wa Umma. Vilevile, Wizara kwa  kushirikiana na Jeshi la Magereza nchini  imewezesha kuandaliwa kwa mkakati wa  uingizwaji wa masuala ya Jinsia wa Jeshi hilo  unaozingatia kundi la wafungwa wanaohudumiwa.   141. Mheshimiwa Spika, Wizara imeratibu  Maadhimisho ya Siku ya Mwanamke Anayeishi  kijijini ambayo huadhimishwa kila mwaka tarehe  15 Oktoba. Kwa Mwaka 2023, Wizara kwa  kushirikiana na Mkoa wa Arusha pamoja na wadau  wengine ilishiriki maadhimisho haya yaliyofanyikia  Kata ya Levolosi (Wilaya ya Arusha, Mkoani  Arusha).  Kaulimbiu ya maadhimisho hayo ilikuwa  ni “Wezesha Wanawake wanaoishi kijijini: Kwa  uhakika wa Chakula, Lishe na Uendelevu wa  Familia”.  Vilevile,  maadhimisho  hayo  75  yaliambatana na Kongamano la wanawake  wanaoishi kijijini lililobeba ujumbe wa umiliki wa  ardhi, mirathi na Maadili kwa vijana. Mwanamke  anaeishi kijijini amebeba taswira pana ya uchumi  wa nchi yetu ambao kwa kiasi kikubwa  unategemea Kilimo na shughuli nyingine kama  ufugaji, uvuvi, uchimbaji ambazo hufanyika katika  maeneo ya vijijini.   142. Mheshimiwa Spika, jumla ya Wanawake  1,600 walifikiwa katika maadhimisho haya kwa  Wilaya ya Arusha. Aidha, maadhimisho haya  yalifanyika Mikoa yote hapa nchini ambapo kila  Mkoa uliadhimisha siku hii kwa kushirikiana na  Wadau waliopo katika Mkoa husika. Nichukue  fursa hii, kuisihi jamii na wananchi wote  kuthamini na kutambua mchango mkubwa  unaofanywa na wanawake wanaoishi Vijijini  katika kuzalisha chakula kinachotosheleza  nchini.  143. Mheshimiwa Spika, Wizara kwa kushirikiana  na wadau wengine iliadhimisha Siku ya Kimataifa  ya Wanawake Duniani iliyofanyika tarehe 8 Machi  2024 katika mikoa yote nchini. Wizara ilishiriki  maadhimisho haya katika wilaya ya Chamwino  Mkoani Dodoma. Lengo likiwa ni kujenga hamasa,  mshikamano na uwezo wa wanawake kushiriki  katika maendeleo ili kufikia usawa wa kijinsia.  Katika maadhimisho hayo, wanawake zaidi ya  10,000 wa Mkoa wa Dodoma na mikoa jirani  walishiriki na walipata huduma mbalimbali  zikiwemo za kibenki na nyingine zilizolenga  76  kuwawezesha kiuchumi. Katika Maadhimisho hayo  katika Mkoa wa Dodoma, Mgeni rasmi alikuwa  Mheshimiwa Kassim Majaliwa Majaliwa (Mb),  Waziri Mkuu wa Jamhuri ya Muungano wa  Tanzania ambaye nilimwakilisha. Kaulimbiu ya  maadhimisho hayo ilikuwa “Wekeza kwa  Wanawake: Kuharakisha Maendeleo ya Taifa na  Ustawi wa Jamii”.   144. Mheshimiwa Spika, Wizara imeshiriki  Mikutano ya Kimataifa na Kikanda kwa ajili ya  kutekeleza masuala ya Jinsia na Uwezeshaji  Wanawake ambayo nchi yetu imeridhia. Kwa  kipindi cha Julai 2023 hadi Aprili 2024, Wizara  ilishiriki Mkutano wa Women Deliver uliofanyika  Nchini Rwanda Kigali Julai, 2023. Pia Tulishiriki  katika Mkutano wa 13 wa Mawaziri wanaoshughulikia  masuala ya wanawake wa nchi wanachama wa  Jumuiya ya Madola (JYM) – The 13th  Commonwealth Women’s Affairs Ministerial Meeting  (CWAMM) uliofanyika Agosti 2023, Jijini Nassau,  Bahamas.   145. Mheshimiwa Spika, Wizara imeshiriki  katika Mkutano wa Mapitio kipindi cha kati cha  utekelezaji wa Programu ya kizazi chenye Usawa  (GEF Mid-Point Review) uliofanyika Jijini New York  Marekani Septemba, 2023 ambapo nilimuwakilisha  Mheshimiwa Rais, ambaye alialikwa kama Mgeni  Mahsusi. Aidha kuanzia tarehe 11 mpaka 22 Machi  2024, Wizara tulishiriki Mkutano wa 68 wa  Kamisheni ya Hali ya Wanawake Duniani  uliofanyika Jijini New York, Marekani, ambapo  77  Mhe. Spika wewe binafsi ulishiriki Pamoja nasi kwa  nafasi yako ya Rais wa Mabunge ya Dunia.   146. Mheshimiwa Spika, pamoja na kutekeleza  matakwa ya ushiriki wa nchi katika mikutano hii,  ushiriki wetu umekuwa na manufaa mengi  ikiwemo kujifunza kutoka kwa nchi wanachama  masuala yanayohusu wanawake na uwezeshaji  kijinsia na hatimaye kuongeza uzoefu wa nchi  katika masuala haya.   147. Mheshimiwa Spika, katika kuhakikisha  mtoto wa kike anapata elimu na kumuendeleza  kielimu ili kuweza kujikomboa kiuchumi na  kimaisha, Wizara kwa kushirikiana na Wizara ya  Elimu na wadau wa maendeleo imeendelea  kutekeleza mikakati ya kumuendeleza mtoto wa  kike kupitia programu mbalimbali, zikiwemo  integrated training for entrepreneurship  promotion (INTEP), ambapo jumla ya wanufaika  2,101 (KE 1483, ME 618) walinufaika. Aidha,  uhamasishaji wa wanafunzi walioacha shule kwa  sababu  mbalimbali  wakiwemo  wasichana  waliokatisha masomo ya Sekondari ulifanyika  ambapo  wasichana  3,022  waliandikishwa  kuendelea Shule ya Sekondari kwa njia mbadala.   148. Mheshimiwa Spika, kupitia ufadhili wa  masomo ya sayansi na hisabati kwa wasichana  (STEM), wasichana 21,991 kati ya 46,455  walichaguliwa kusoma tahasusi za sayansi na  hisabati. vilevile, kupitia Programu ya Samia  Scholarship jumla wasichana 417 kati ya 1,025  78  wamepewa ufadhili kusoma masomo ya sayansi  katika vyuo mbalimbali. Aidha, Uwekezaji mkubwa  wa Serikali katika sekta ya Elimu hususan  mikakati inayogusa kumuendeleza mtoto wa kike  imewezesha uwepo wa uwiano wa 1:1 katika  uandikishaji wa watoto wa kike na kiume katika  Elimu ya Msingi. Hii ni hatua kubwa katika safari  ya kumkomboa mtoto wa kike. Kwa kuzingatia  umuhimu huo, Wizara ya Elimu kwa kushirikiana  Wizara za Kisekta ilifanikisha maadhimisho ya  kitaifa ya wanawake na wasichana katika sayansi  yenye lengo la kuimarisha na kuhamasisha  ushiriki wa wanawake na wasichana katika  masuala ya sayansi, teknolojia na ubunifu. Jumla  ya wanawake na wasichana 1,500 walishiriki  maadhimisho hayo yaliyofanyika Februari, 2024.   149. Mheshimiwa Spika, kwa kutambua  umuhimu wa michezo na utamaduni katika  kuchangamsha mwili, kuleta furaha, kuimarisha  Afya, kutoa fursa za Ajira, na hali kadhalika  kuitangaza nchi kimichezo na kitamaduni, Wizara  kwa kushirikiana na Wizara yenye dhamana ya  Michezo na Utamaduni Pamoja Wizara nyingine za  Kisekta na wadau wengine wa michezo imeendelea  kuhamasisha ushiriki wa wanawake na wasichana  katika michezo.   150. Mheshimiwa Spika, kupitia jitihada za  Mheshimiwa Dkt. Samia Suluhu Hassan, Rais wa  Jamhuri ya Muungano wa Tanzania katika kukuza  ushiriki wa michezo kwa makundi mbalimbali  nchini, yakiwemo ya wanawake na wasichana, hivi  79  karibuni tumeshuhudia Timu ya Taifa ya  Wanawake ya Mpira wa miguu “Twiga Stars”  kufuzu kucheza mashindano ya WAFCON  yanayotarajiwa kufanyika Juni, 2024 nchini  Morocco. Vilevile, Timu ya Wavu ya KOROSHO  Queens ya Mkoani Mtwara inayodhaminiwa na  Bodi ya Korosho Tanzania walitwaa ubingwa wa  Mashindano ya Wavu ya ukanda wa Afrika  Mashariki yaliyofanyika nchini Rwanda mwezi  Agosti, 2023. Wizara itaendelea kuhamasisha  ushiriki wa Wanawake kwenye michezo mbalimbali  ikiwa ni pamoja na uanzishwaji wa shule za  michezo mahsusi   kwa wasichana ili kuzalisha  vipaji na ajira nchini.  151. Mheshimiwa Spika, wakati ninapohitimisha  katika eneo hili la usawa wa kijinsia na Uwezeshaji  wanawake kiuchumi, napenda kulitaarifu Bunge  lako tukufu kwamba, jitihada za Rais wa Jamhuri  ya Muungano wa Tanzania, Mheshimiwa Dkt.  Samia Suluhu Hassan, ameiweka Nchi yetu katika  nafasi nzuri Kimataifa katika utekelezaji wa usawa  wa jinsia kwa vitendo katika nyanja zote. Hivyo,  Bunge lako tukufu, watumishi wote, Wadau wa  Maendeleo, jamii kwa ujumla, na kwa upekee  WANAWAKE WOTE hatuna budi kumpongeza na  kumuunga mkono katika jitihada hizi kwa  kuendelea kujenga uelewa na fursa kwa mafanikio  zaidi hapa nchini.  80  ENEO LA 6:   URATIBU WA MASHIRIKA YASIYO  YA KISERIKALI.    152. Mheshimiwa Spika, usajili, uratibu na  ufuatiliaji wa Mashirika Yasiyo ya Kiserikali  unalenga kuweka mazingira wezeshi kwa  mashirika hayo kuendelea kutoa michango yao  katika maendeleo ya jamii na Taifa kwa ujumla  kupitia miradi mbalimbali ikiwemo miradi ya  Kilimo, Afya, Mazingira, Maji, Elimu, Jinsia na  Utawala Bora. Aidha, Usajili na uratibu huu  unafanywa kwa kuzingatia Sheria ya Mashiriki  Yasio ya serikali, Sura ya 56. Katika kipindi cha  Julai 2023 hadi Aprili, 2024 Wizara imesajili jumla  ya Mashirika 1,028 na kufanya jumla ya mashirika  yote  yaliyosajiliwa kufikia 10,538. Kati ya  Mashirika yaliyosajiliwa katika kipindi hiki,  Mashirika ya Kimataifa ni 43, Kitaifa ni 937,  Kimkoa ni 29 na Kiwilaya Mashirika 19.   153. Mheshimiwa Spika, kuhusu ufuatiliaji,  Wizara kwa kushirikiana na Wasajili Wasaidizi wa  Mikoa na Halmashauri imeendelea kufanya  ufuatiliaji wa shughuli za Mashirika Yasiyo ya  Kiserikali ili kubaini kama wanatekeleza kazi kwa  mujibu wa sheria, kanuni na taratibu zilizowekwa  na pia matumizi sahihi ya fedha kwa kuzingatia  malengo ya kusajiliwa. Katika kipindi cha Julai,  2023 hadi Aprili 2024, jumla ya Mashirika 1,124  yamefuatiliwa kati ya mashirika yote (10,538).  Aidha,  uchaguzi  wa  mashirika  haya  yanayofuatiliwa hufanyika kulingana na afua  ambazo ni kipaumbele cha mwaka huo.   81  154.  Mheshimiwa Spika, katika ufuatiliaji  huo Mashirika mengi yalibainika kutekeleza kazi  zao kwa kuzingatia sheria. Vilevile, miradi ya  kisekta iliyotekelezwa imeinufaisha jamii mathalani  ujenzi wa vyoo, kusaidia watu wenye ulemavu  (kuimarisha utengamavu), kuwajengea uwezo  walimu wa shule namna ya kuwahudumia watoto  wenye ulemavu, kuwezesha makundi mbalimbali  kiuchumi (kutoa elimu ya ufundi wa cherehani,  kuwapatia wananchi mifugo kama ngo’mbe wa  maziwa), kuchimba visima virefu vya maji;  kuwezesha uundwaji wa mabaraza ya watoto na  kuwezesha watoto kushiriki Baraza la Watoto Taifa.  Vilevile, umefanyika uwezeshaji wa mtoto mmoja  kushiriki kwenye Mkutano wa Dunia wa Watoto  uliofanyika nchini Marekani.   155. Mheshimiwa Spika, aidha, Mashirika  775 kati ya 1,124 yalibainika kuwa na mapungufu  yakiwemo, kutowasilisha kwa wakati ripoti za  mwaka kuhusu kazi zao na kutokulipa ada za  usajili za mwaka. Wizara kupitia Ofisi ya Msajili,  ilitoa onyo kwao na kuwataka kuzingatia matakwa  ya kisheria.  156. Mheshimiwa Spika, Katika suala la  Uratibu, Wizara inaratibu shughuli mbalimbali  zikiwemo za mikataba ya ufadhili kwa Mashirika  Yasiyo ya Kiserikali kwa mujibu wa kanuni namba  609 ya Mwaka 2018 inayoweka misingi ya uwazi na  uwajibikaji wa fedha za wafadhili.  Katika mwaka  2023/24, Wizara imetoa vibali vya mikataba 316  82  yenye thamani ya Shilingi Bilioni 377 kwa ajili ya  utekelezaji wa miradi mbalimbali ya kisekta  ikiwemo afya, elimu, mazingira, kilimo, maji, haki  za binadamu na utawala bora. Nyingine ni  uboreshaji wa miundo mbinu, uwezeshaji wa jamii  na ulinzi wa jamii. Kabla ya kutoa vibali vya  mikataba kusainiwa, ofisi ya usajili inalazimika  kujiridhisha juu ya mfadhili anayetoa fedha na pia  mpango wa matumizi ya fedha hizo kwa mashirika.  157. Mheshimiwa Spika, katika kufanya  ufuatiliaji na uratibu kuwa rahisi pamoja na  kuongeza uwazi wa kazi za mashirika yasiyo ya  kiserikali,  Wizara imeboresha Mfumo wa  Kielektroniki wa Usajili na Uratibu wa Mashirika  Yasiyo ya Kiserikali kwa kuongeza sehemu ya  Ramani ya Utambuzi wa Mashirika Yasiyo ya  Kiserikali.  Ramani ya utambuzi imelenga  kuwezesha wadau, Taasisi za Serikali na Jamii kwa  ujumla kupata taarifa za Mashirika haya kwa  urahisi mahali popote walipo.   158. Mheshimiwa Spika, mfumo huu  ulizinduliwa na Mheshimiwa Dkt. Philip Isdor  Mpango, Makamu wa Rais wa Jamhuri ya  Muungano wa Tanzania Wakati wa Mkutano wa  Jukwaa la mwaka la Mashirika Yasiyo ya Kiserikali  lililofanyika jijini Dodoma tarehe 05 Oktoba, 2023.  Hadi kufikia Aprili 2024 jumla ya Mashirika  Yasiyo ya Kiserikali 10,538 yameshatambuliwa  kwenye ramani na tayari yamewekewa taarifa  kuanzia ngazi ya kata.  83  159.   Mheshimiwa Spika, katika hali ya  kuufahamisha umma na Wadau wa Maendeleo juu  ya mchango wa Mashirika Yasiyo ya Kiserikali; Kila  Mwaka Wizara inaandaa taarifa ya mchango wa  Mashirika hayo katika Maendeleo ya Taifa. Kwa  mwaka 2022 Wizara ilikamilisha taarifa hii na  tarehe 03 – 05 Oktoba 2023, Wakati wa Jukwaa la  Mwaka la Mashirika Yasiyo ya Kiserikali taarifa hii  ilisambazwa kwa wadau mbalimbali yakiwemo  Mashirika yenyewe, Wadau wa Maendeleo na  Taasisi binafsi.   160. Mheshimiwa Spika, aidha, taarifa hiyo  imebainisha kuwa, katika kipindi cha Januari hadi  Desemba 2022, jumla ya Mashirika 1,257  yaliyowasilisha taarifa zao yalipokea kiasi  shilingi 2,249,244,846,280/= kutoka vyanzo  mbalimbali vya fedha. Kati ya fedha hizo Shilingi  1,959,334,118,380/= zilitumika katika utekelezaji  wa miradi kwenye afua za mazingira, afya,  uwezeshaji jamii, ulinzi wa jamii, kilimo, elimu,  utawala bora, maji, haki za binadamu na jinsia na  kiasi cha shilingi 289,910,727,900/= zilitumika  katika kulipa posho na mishahara, kodi za ujuzi,  kodi za mishahara, michango katika Hifadhi ya  Jamii na Mfuko wa Fidia kwa Wafanyakazi.   161. Mheshimiwa Spika, pamoja na manufaa  ya ujumla kwa jamii katika Nyanja tofauti ambazo  nimeelezea hapo juu, vilevile kazi na huduma za  mashirika haya zimeweza kutoa ajira kwa jumla ya  watu 9,974 ambapo, kati ya hao Watanzania ni  84  9,818 na Wageni 156. Manufaa Mengine ni  kuchangia katika pato la Taifa kwa kulipa Kodi na  michango mbalimbali kwa mujibu wa sheria.  162. Mheshimiwa Spika, pamoja na taarifa  ya jumla ya mchango wa mashirika yasiyo ya  Serikali ambayo hutolewa kila Mwaka, katika  kipindi cha Januari hadi Desemba 2023, Wizara  kwa Kushirikiana na Mtandao wa TAWASANET  chini ya Wizara ya Maji, imeandaa Taarifa ya  Mwaka ya Mapitio ya Utekelezaji Katika Sekta ya  Maji na Usafi wa Mazingira kwa kuangalia  mchango wa Mashirika Yasiyo ya Kiserikali katika  Sekta ya Maji. Taarifa hiyo ambayo iliwasilishwa  kwa Wadau wa Maendeleo ya Sekta ya Maji wakati  wa Maadhimisho ya Wiki ya Maji tarehe 16 - 22  Machi 2024, imeainisha mchango wa asasi za  kiraia katika sekta hii kwa mwaka 2022 na 2023  ambapo, mchango umekuwa jumla shilingi  63,311,771,943,  ambazo  kutekeleza wa miradi ya maji.   zilitumika  katika  163. Mheshimiwa Spika, Serikali kwa  kushirikiana na Baraza la Taifa la Mashirika Yasiyo  ya Kiserikali (NaCoNGO) inaratibu Majukwaa ya  Mashirika Yasio Ya serikali kila Mwaka katika  Ngazi zote (Wilaya, Mikoa, Taifa). Lengo la  Majukwaa haya ni kuwezesha majadiliano kati ya  mashirika, Serikali na wadau wa maendeleo  kuhusu ukuaji na maendeleo ya sekta. Aidha,  wakati wa Majukwaa hayo, shughuli mbalimbali za  kijamii hufanyika kama sehemu ya maadhimisho  zikiwemo mfano; uchangiaji wa damu na upandaji  85  wa miti. Katika kipindi cha mwaka 2023/24,  majukwaa katika ngazi zote yalifanyika likiwemo  lile la Ngazi ya Taifa lililofanyika tarehe 03 – 05  Oktoba 2023 ambapo Mgeni Rasmi alikuwa  Mheshimiwa Dkt. Philip Isdor Mpango, Makamu  wa Rais wa Jamhuri ya Muungano wa Tanzania.   164. Mheshimiwa Spika, jumla ya Mashirika  Yasiyo ya Kiserikali 2,427 yalishiriki katika Jukwaa  la Taifa na Kupitia jukwaa hilo; jumla ya chupa 165  za Damu zilitolewa na washiriki kama mchango  kwa wahitaji, vilevile upandaji wa miti 300 katika  shule ya sekondari ya Ilazo na kutoa mahitaji  mbalimbali kwa Watoto 80 wanaoishi kwenye kituo  cha watoto yatima cha Matumaini kilichopo Mihuji  Dodoma.    Mhe Spika Nichukue fursa hii, kuipongeza  Mikoa na Halmashauri zote zilizojitokeza kuratibu  majukwaa katika ngazi zao kwani majukwaa  hayo yanaimarisha uratibu wa pamoja na  ushirikiano na Mashirika hayo kuanzia ngazi  za msingi hadi Taifa. Aidha, natoa rai kwa  Mikoa kuendelea kuratibu mikutano hiyo  muhimu kwa maendeleo ya sekta kwa mwaka 2024.   165. Mheshimiwa Spika, Wizara inaratibu  uendeshaji wa Bodi inayosimamia Mashirika  Yasiyo ya Kiserikali kwa mujibu wa Sheria ya  Mashirika Yasiyo ya Kiserikali, Sura ya 56 kwa  kufanya vikao kila robo. Lengo la vikao hivi ni  kujadili, kushauri na kutoa maamuzi kuhusu  uendeshaji wa shughuli za Mashirika Yasiyo ya  86  Kiserikali. Katika mwaka 2023/24 Vikao vya robo  mbili za kwanza vilifanyika tarehe 25 Oktoba 2023  na tarehe 14 Machi, 2024 ambapo, kupitia vikao  hivyo, wajumbe wa Bodi walitoa ushauri na  kuelekeza Wizara na Baraza la Taifa la Mashirika  Yasiyo ya Kiserikali (NaCoNGO) kufanya uchaguzi  wa wajumbe wa NaCoNGO ifikapo Juni, 2024.  Aidha, vikao hivyo viliyafutia usajili Mashirika 15  kutokana na kushindwa kujiendesha.   Naipongeza Bodi ya Uratibu wa Mashirika  Yasiyo ya Kiserikali katika kusimamia  utekelezaji wa Sheria na Kanuni zinazosimamia  Mashirika Yasiyo ya Kiserikali nchini. Aidha,  natoa rai kwa Mikoa na Halmashauri kutoa  ushirikiano katika kufanya Uchaguzi wa  wajumbe wa Baraza la Taifa la Mashirika  Yasiyo ya Kiserikali kwa maendeleo ya sekta.   166. Mheshimiwa Spika, kwa vile shughuli za  Mashirika Yasiyo ya Kiserikali hufanyika katika  sehemu zote mbili za Muungano, kwa maana ya  kwamba baadhi ya Mashirika yanayosajiliwa Bara  hufanya kazi Zanzibar na pia yaliyosajiliwa  Zanzibar hufanya kazi pia Bara. Wizara yangu  inafanya kazi kwa karibu na kwa ushirikiano  mkubwa na Wizara ya Maendeleo Zanzibar katika  mambo mbalimbali ya Maendeleo na Ustawi wa  Jamii, lakini pia na Ofisi ya Rais- TAMISEMI  Zanzibar katika suala la usimamizi wa usajili,  uratibu na ufuatiliaji wa Mashirika Yasiyo ya  Kiserikali kupitia ofisi ya Msajili Zanzibar.  87  167. Mheshimiwa Spika, ushirikiano huu  hufanyika kwa kubadilishana taarifa, uzoefu na  utaalam baina ya watendaji wa Wizara hizi, na hasa  katika uratibu wa Mashirika Yasiyo ya Kiserikali.  Ushirikiano  huu pia unalenga kuendeleza na  kuimarisha Muungano wetu. Aidha, tarehe 17  Februari, 2024  Idara ya Msajili kutoka Wizarani  kwangu na Ofisi ya Msajili Zanzibar zimefanya  kikao cha mashirikiano ambapo pamoja na  masuala mengine kiliazimia kuboresha uratibu wa  Mashirika Yasiyo ya Kiserikali ikiwa ni pamoja na  kuainisha Mashirika yatakayoshiriki katika utoaji  wa elimu ya mpiga kura na usimamizi wa uchaguzi  wa Serikali za Mitaa mwaka 2024 pamoja na kuanza  maandalizi ya Jukwaa la Mwaka la Mashirika Yasiyo ya  Kiserikali, 2024 linalotarajiwa kufanyika mwezi  Septemba, 2024, Tanzania Bara.  ENEO LA 7:  URATIBU WA MPANGO KAZI WA  TAIFA  WA  KUTOKOMEZA  UKATILI DHIDI YA WANAWAKE  NA WATOTO (MTAKUWWA).  168. Mheshimiwa Spika, Wizara yangu  imeendelea na jukumu la kuratibu utekelezaji wa  Mpango wa kupunguza/kuondoa vitendo vya  ukatili dhidi ya wanawake na watoto (MTAKUWWA-I) wa  Mwaka 2017/18 – 2021/22). Mpango huu,  ulilenga kuimarisha uchumi wa kaya pamoja na  kuimarisha huduma za msaada wa waathirika wa  vitendo vya ukatili.  88  169. Mheshimiwa Spika, kwa kuwa mapambano  dhidi ya Ukatili ni Suala Mtambuka na endelevu,  Mpango huu wa kwanza (MTAKUWWA-I)  uliandaliwa kwa kushirikiana na Wizara nyingine  za Kisekta, pamoja na wadau wa Maendeleo.  Utekelezaji wa MTAKUWWA katika kupunguza au  kumaliza ukatili ulizingatia takwimu za ukatili za  ujumla zilizowasilishwa na Tanzania Demographic  Health and Malaria Indicator Survey ya mwaka  2022, ambayo ilionesha kiasi cha ukatili wa  kimwili kwa wanawake kuwa ni asilimia 40, na  ukatili wa kingono kuwa ni asilimia 27, na ule  unaotokana na ukeketaji kuwa ni asilimia 10.  170. Mheshimiwa Spika, wakati utekelezaji  wa MTAKUWWA-I umeanza, hapakuwa na  takwimu sahihi za ukatili dhidi ya watoto katika  maeneo yote matatu. Aidha, napenda kutoa taarifa  kwamba, sasa hivi Wizara kwa kushirikiana na  wadau wa kisekta tunafanya utafiti katika mikoa  yote ya Tanzania bara na pia Zanzibar kupitia  Wizara husika ili kubaini takwimu halisi za ukatili  dhidi ya Watoto. Utafiti huu umefikia hatua nzuri  na upo karibu kukamilika hivyo, itasadia kupata  takwimu halisi za ukatili dhidi ya Watoto ambazo  tutaziwasilisha kwa Umma na Bunge lako Tukufu.  89  171. Mheshimiwa Spika, kwa kuzingatia  Takwimu za ukatili zlizowasilishwa katika taarifa  ya TDHMIS ya mwaka 2022 kama kipimo cha  utekelezaji wa MTAKUWWA-I, Tathmini iliyofanyika  Oktoba 2022 imeonesha kupungua kwa ukatili wa  kimwili kwa wanawake kutoka asilimia 40 mwaka  2015 hadi asilimia 27 mwaka 2022, na ukatili wa  kingono umepungua kutoka asilimia 17 mwaka  2015 hadi asilimia 12 mwaka 2022. Aidha, vitendo  vya ukeketaji vimepungua kutoka asilimia 10  mwaka 2015 hadi kufikia asilimia 8 mwaka 2022.   172. Mheshimiwa Spika, matokeo haya ya  kupungua kwa ukatili, yanatokana na juhudi za  ushirikiano zilizofanyika kati ya Wizara yangu na  Wizara nyingine pamoja na vikundi vya kijamii  vinavyopambana na ukatili na wadau wa  maendeleo kupitia MTAKUWWA-I. Ili kuendeleza  juhudi dhidi ya ukatili wa wanawake na watoto,  Wizara kwa kushirikiana na wadau wa Kisekta,  imeandaa Mpango Kazi wa Taifa Awamu ya Pili wa  Kutokomeza Ukatili dhidi ya Wanawake na Watoto  (MTAKUWWA-II) kwa kipindi cha Mwaka 2024/25 – 2028/29) ambao umezinduliwa tarehe 15 Mei,  2024.   173. Mheshimiwa Spika, mpango huu  umeboreshwa kwa kuzingatia kuimarisha maeneo  yenye upungufu ambayo yamebainika katika  utekelezaji wa MTAKUWWA-I. Hivyo, MTAKUWWA-II  imepanua wigo wa washiriki katika utekelezaji  ikiwemo Jamii yenyewe kwa Ujumla. Aidha,  90  umeweka malengo ya kupunguza ukatili wa  kimwili kutoka asilimia 27 hadi kufikia asilimia  14, na ukatili wa kingono kutoka asilimia 12 hadi  kufikia asilimia 6 na hali kadhalika kupunguza  vitendo vya ukeketaji kutoka asilimia 8 hadi  kufikia asilimia 2 itakapofika mwaka 2028/29.   174. Mheshimiwa Spika, ili kuhakikisha  Malengo haya yanafikiwa na ikiwezekana kabla ya  muda uliowekwa au kumaliza kabisa, Serikali kwa  kushirikiana  na  wadau  itatekeleza  afua  zinazolenga kumaliza changamoto zinazosabisha  ukatili zikiwemo; kuimarisha uchumi wa kaya  ikiwemo kuendelea kutoa mikopo yenye masharti  nafuu na kuweka mazingira Rafiki ya kiuchumi,  kutoa elimu kuhusiana na mila na desturi zenye  madhara na kuimarisha mila zenye matokeo  chanya, kuimarisha ulinzi wa mwanamke na  mtoto katika maeneo ya umma na katika mitandao  na pia kuongeza vituo vya kutolea huduma kwa  wahanga wa ukatili kama vile nyumba salama na  vituo vya mkono kwa mkono.  175. Mheshimiwa Spika, katika kufanikisha  Mpango huu, na hatimaye kumaliza suala la  ukatili, ni muhimu kufanya kazi kwa ushirikiano  na kwa kila mmoja kutambua wajibu wake. Hivyo,  nitumie nafasi hii, kutoa Rai kwa makundi  mbalimbali kushiriki utekelezaji wa mpango huu  kama ilivyoainishwa kwa kila kundi. Aidha,  niwaombe Waheshimiwa Mawaziri kuubeba  mpango huu na kuujumuisha katika Mipango na  Bajeti ya Wizara zenu. Vilevile, nawaomba  91  Waheshimiwa Wabunge kufuatilia utekelezaji  wake  katika majimbo yenu kupitia vikao vya  halmashauri ambavyo nyie ni wajumbe au viongozi  kuelekea mabaraza ya waheshimiwa madiwani.   D. UTEKELEZAJI WA MAJUKUMU YA TAASISI  ZILIZO CHINI YA WIZARA.  176. Mheshimiwa Spika, kama nilivyoeleza  hapo awali, Wizara inaendelea kusimamia  utekelezaji wa majukumu ya Taasisi zilizo chini  yake ambazo ni Taasisi ya Maendeleo ya Jamii  Tengeru, Arusha na Taasisi ya Ustawi wa Jamii,  Kijitonyama Dar es Salaam.   177. Mheshimiwa Spika, Taasisi hizi zina  jukumu kubwa la kutoa mafunzo ya taaluma ya  Maendeleo ya Jamii na Ustawi wa Jamii kwa ngazi  za Cheti, Astashahada, Stashahada, Shahada na  Shahada ya Uzamili. Aidha, majukumu mengine  ya Taasisi hizi ni pamoja na kufanya utafiti na  kutoa huduma ya ushauri elekezi katika nyanja  zinazo shabihiana na taaluma wanazotoa.  178. Mheshimiwa Spika, katika mwaka wa  mafunzo 2023/24, Taasisi ya Maendeleo ya Jamii  Tengeru imeongeza idadi ya udahili wa wanafunzi  kutoka wanafunzi 2,918 (Me 983 na Ke 1,935)   waliodahiliwa mwaka wa masomo 2022/23 hadi  kufikia wanafunzi 3,019 (Me 1,052 na Ke 1,967)  katika mwaka 2023/24 sawa na ongezeko la 3.5%.  Aidha, kwa mwaka 2023/24, jumla ya wanafunzi  1,651 (Me 575 na Ke 1,076)  walihitimu katika fani  92  na ngazi mbalimbali ikilinganishwa na wanafunzi  1,619 (Me 498 na Ke 1,121) waliohitimu 2022/23  kama inavyoonekana katika Jedwali Na.7.  Taasisi  inaendelea kuboresha mafunzo na kutoa wahitimu  wenye uwezo. Ili kufikia lengo hili, Taasisi katika  mwaka wa masomo 2023/2024 imeanzisha jumla  ya mitaala mipya 12.   Jedwali Na.7 Taarifa za udahili na wahitimu kwa kipindi cha  2022/23 na 2023/24 katika Taasisi ya  Maendeleo ya Jamii Tengeru.  2022/23  Udahili  Me  Wahitimu  Ke  983  Me  1,935  Ke  Jumla  498  1,121  2,918  1,619  2023/24  1,052  1,967  Jumla  575  3,019  1,076  Ongezeko  1,651  3.4%  3.5%  179. Mheshimiwa Spika, katika Taasisi ya  Ustawi wa Jamii, udahili wa wanafunzi kwa mwaka wa  masomo 2023/24, umeongezeka kufikia 3,039 (Me  904 na Ke 2,135) ikilinganishwa na wanafunzi  2,966 (Me 1,102 na Ke 1,864) mwaka 2022/23  ikiwa ni ongezeko la wanafunzi 73 sawa na 2.5%.  Aidha, Katika mwaka wa masomo 2023/24 jumla  ya wanafunzi 2,829 (Me 1,016 na Ke 1,813)  walihitimu ikilinganishwa na wanafunzi 3,075 (Me  880 na  Ke 2,195) waliohitimu mwaka 2022/23  ikiwa ni upungufu wa wanafunzi 246 sawa na 8%  kama inavyooneshwa katika jedwali Na.8 hapo  chini.  93  Jedwali Na.8: Taasisi ya Ustawi wa Jamii, udahili na Wahitimu  kwa Kipindi cha 2022/23 na 2023/24   2022/23  Udahili  Me  Wahitimu  Ke  1,102  Me  1,864  Ke  Jumla  880  2,195  2,966   3,075  2023/24  904  2,135  Jumla  1,016  3,039  1,813  Ongezeko  (Upungufu)  2,829  2.5%  (8 %)  180. Mheshimiwa Spika, Aidha, katika hali  ya kuimarisha mifumo ya utoaji wa mafunzo,  Taasisi hizi zimeendelea kuboresha mitaala ya  kufundishia pamoja na kuanzisha programu mpya  zinazoendana na mahitaji ya soko la ajira. Baadhi  ya mitaala mipya iliyoandaliwa na kuboreshwa na  Taasisi ya Maendeleo ya Jamii Tengeru inahusu  kazi za jamii, watoto na vijana katika ngazi za  Astashahada, Stashahada na Shahada ambazo ni;  Taaluma ya Saikolojia; Ukuzaji Ujasiriamali,  Utatuzi Mbadala wa Migogoro Mahali pa Kazi. Mitaala  hii imeshawasilishwa Baraza la Taifa la Elimu ya  Ufundi na Mafunzo ya Ufundi Stadi (NACTVET)  kwa ajili ya kupata ithibati. Taasisi inatarajia  kudahili wanafunzi katika programu hizi kwa  mwaka wa masomo 2024/25.  181. Mheshimiwa Spika, Taasisi hizi pia  hutoa mafunzo ya muda mrefu, kutoa mchango na  kushiriki katika masuala mbalimbali ya jamii.  Katika eneo hili, Taasisi ya Tengeru ilitoa mafunzo  ya elimu juu ya ukatili wa kijinsia kwa maafisa wa  94  polisi na maafisa wa dawati la jinsia 954 kutoka  Tanzania Bara na Zanzibar. Pia, ilitoa mafunzo ya  uongozi wa kimkakati kwa watendaji wa Mfuko wa  Maendeleo ya Viwanda Zanzibar. Mafunzo  mengine yalihusu uongozi na utawala bora kwa  viongozi wa Serikali za Mitaa na madiwani katika  Halmashauri ya Wilaya ya Meru. Aidha, kwa  upande wa Taasisi ya Ustawi wa Jamii, mafunzo  ya muda mfupi yaliyotolewa ni pamoja na;  mafunzo ya msaada wa kisaikolojia kwa wanafunzi  na Jamii, mafunzo kwa wanafunzi yaliyohusu  ukatili wa kijinsia, mahusiano, mawasiliano na  stadi za maisha.  182. Mheshimiwa Spika, kama ilivyo katika  vyuo vyote vya Maendeleo ya Jamii, Taasisi ya  Maendeleo ya Jamii Tengeru, pia inatekeleza  programu ya kuchochea na kuendeleza ubunifu  (innovation) miongoni mwa wanafunzi kupitia  Kituo cha Huduma Tandaa na Ubunifu wa  Kidijitali (Jamii Outreach Digital Innovation Center – JODIC). Kituo hiki kinatumika kuratibu  utekelezaji wa programu za ubunifu wa kidijitali,  ushirikishwaji jamii na uanagenzi. Kupitia  Programu hii, Taasisi imetekeleza kazi zifuatazo:-  i)   Kushiriki katika kuhamasisha na kuelimisha  jamii ya wakazi wanaoishi ndani ya Mamlaka ya  hifadhi ya Ngorongoro kuhama kwa hiari  kwenda katika maeneo yaliyotengwa na Serikali  (Msomera, Saunyi na Kitwai) pamoja na maeneo  95  mengine watakayoamua wenyewe. Katika zoezi  hili, jumla ya kaya 807 zilifikiwa na kaya  zipatazo 306 zilijiandikisha tayari kwa kuhama  kwa hiari;  ii)  Kushiriki katika zoezi la kuwabainisha wahanga wa  maporomoko ya matope yaliyosababishwa na  mvua yaliyotokea Wilaya ya Hanang, Mkoani  Manyara tarehe 03 -12 Desemba, 2023 ambapo  jumla ya wahanga 1,291 katika Kaya 491  walibainishwa. Kati ya kaya hizo, wahanga 89  makazi yao yalikuwa yameharibiwa na mafuriko  ambapo wahanga wote waliweza kupatiwa  huduma ya ushauri kuhusu mpango wa makazi  ya muda mfupi na muda mrefu. Vilevile,  wahanga walipatiwa huduma ya hali na mali  pamoja na msaada kisaikolojia.  183. Mheshimiwa Spika, Kama zilivyo  Wizara nyingine, Wizara yangu na Taasisi zake  inao wajibu wa kushiriki katika masuala ya jamii  na majanga mbalimbali kupitia wataalamu wa  Maendeleo ya Jamii na Ustawi wa Jamii. Wizara na  Taasisi zake hizi mbili (2) pamoja na vyuo vingine  vya kati ilishiriki kutoa huduma kwa wahanga wa  majanga yaliyotokea katika maeneo mbalimbali.  Wataalamu wa Maendeleo ya Jamii walitoa  huduma ya kuhamasisha na kuelimisha jamii ya  wakazi wanaoishi ndani ya Mamlaka ya hifadhi ya  Ngorongoro kuhama kwa hiari kwenda katika  maeneo yaliyotengwa na Serikali (Msomera,  Saunyi na Kitwai) pamoja na maeneo mengine  watakayoamua wenyewe. Aidha, Wataalamu wa  96  Ustawi wa Jamii walitoa huduma ya elimu,  ushauri, msaada wa kisaikolojia, afya ya akili na  namna bora ya kukabiliana na mazingira mapya.  184. Mheshimiwa Spika, vilevile, wataalamu  hawa walishiriki katika zoezi la kuwabainisha  wahanga wa mafuriko ya matope yaliyotokea  Wilaya ya Hanang, Mkoani Manyara Pamoja na  kuwashauri na kuwaunganisha na ndugu/jamaa  zao ili kupata makazi ya muda mfupi na baadae  makazi ya muda mrefu. Aidha, wahanga hawa  walipatiwa pia huduma ya ushauri nasaha,  saikolojia na afya ya akili. Huduma kama hizi,  tulizitoa pia katika kama maeneo mengine ambayo  yalitokea majanga mbalimbali ikiwemo Mikoa ya  Pwani, Morogoro, Mbeya, Dodoma na Tanga.  Wizara yangu itaendelea kushiriki na kutoa  huduma pale majanga yatakapo tokea.   185. Mheshimiwa Spika, katika kuhakikisha  Jamii ina elimu juu ya majanga, ikiwa ni pamoja  kujikinga na athari zake na kuchukua tahadhari,  Taasisi ya Maendeleo ya Jamii Tengeru inaandaa  mtaala unaolenga kutoa taaluma juu ya  mabadiliko ya tabianchi, madhara yake na jinsi ya  kukabiliana  nayo.  Aidha,  elimu  hiyo  imejumuishwa na itaendelea kutolewa wakati wa  utekelezaji wa Mpango wa Taifa wa Kuhamasisha  na Kusimamia Maendeleo Ngazi ya Msingi wa  mwaka 2022/23 - 2025/26 (Bottom Up).   97  186. Mheshimiwa Spika, katika kuhakikisha  wana Taaluma wa Maendeleo ya Jamii na Ustawi  wa Jamii wanapata nafasi ya kubadilishana uzoefu  pamoja na kufanya tathmini ya utendaji wa kazi  zao, Taasisi zote mbili (2) kwa kushirikiana na  Vyama vya Taaluma hizi, huandaa makongamano  kila mwaka ambayo idadi kubwa ya wataalamu  hushiriki. Kwa Mwaka wa 2023/2024 Taasisi ya  Maendeleo ya Jamii Tengeru iliandaa kongamano  la mwaka ambalo liliambatana na maadhimisho ya  miaka 60 tangu kuanzishwa kwa Taasisi hiyo  mwaka 1963. Kongamano hilo pamoja na  maadhimisho hayo, yalihudhuriwa na Mhe.  Mizengo Peter Pinda, Waziri Mkuu Mstaafu ambae  pia alikuwa Mgeni Maalum. Kupitia maadhimisho  hayo, Taasisi ilifanya shughuli mbalimbali  zikiwemo; uzinduzi wa kitabu cha maendeleo ya  jamii  (Community Development Handbook)  kitakachotumika kama rejeo kwa wadau,  wakufunzi, wahadhiri na wataalamu wa maendeleo  ya jamii nchini; uzinduzi wa Mfuko wa Udhamini  wa Masomo (Maendeleo Scholarship Fund) kwa  wanafunzi ambao watapata changamoto ya  kujilipia masomo baada ya kupata usajili na  kuanza masomo kutokana na changamoto  mbalimbali ikiwemo kufiwa na wazazi/wategemezi;  na shughuli nyingine ni pamoja na upandaji wa  miti 500 katika vyanzo vya maji na maeneo ya  Taasisi.   187. Mheshimiwa Spika, Taasisi ya Ustawi  wa Jamii nayo, iliadhimisha kumbukumbu ya  98  miaka 50 tangu kuanzishwa kwake ambapo Mgeni  Rasmi alikuwa Mheshimiwa Kassim Majaliwa  Majaliwa (Mb), Waziri Mkuu wa Jamhuri ya  Muungano wa Tanzania. Maadhimisho hayo  yalitanguliwa na shughuli za utoaji wa huduma za  ustawi wa jamii katika mikoa ya Dodoma, Tanga,  Geita, Songwe, Kagera na Dar es Salaam ambapo  jumla ya watu 3,066 walipatiwa huduma hizo.  Maadhimisho hayo yalihitimishwa na kongamano  lililohudhuriwa na washiriki zaidi ya mia nane  (800) ambapo mada kuu iliyojadiliwa ilihusu  “Malezi na makuzi bora ya watoto na vijana ni  tija kwa Taifa”.   188. Mheshimiwa Spika, sambamba na  makongamano na maadhimisho hayo, Taasisi pia  ziliandaa na kuratibu mabonanza ya michezo,  makala maalum (Documentary) ya miaka 60 ya  Taasisi ya Tengeru na Ustawi wa Jamii ambapo  viongozi wakuu wa Kitaifa walihojiwa. Makala hii  imerushwa katika kituo cha luninga cha TBC na  nakala 250 za toleo la miaka 60 ya Taasisi ya  Tengeru zimechapishwa na kusambazwa kwa  wadau mbalimbali.  189. Mheshimiwa Spika, Taasisi kupitia  Kituo cha Kitaifa cha Utafiti na Uhifadhi wa  Machapisho ya Wanawake kiliandaa   Kongamano    la   Kitaifa   la   Wanawake   kwa   kushirikiana   na    Taasisi ya Teknolojia ya Dar es Salaam (DIT).  Kongamano hilo    lilifanyika jijini Dodoma tarehe  07 Machi, 2024 na kufanikiwa kuwafikia wadau  300. Kauli mbiu ya kongamano kwa mwaka 2024  99  ilihusu “Usawa wa kiuchumi: Kuwawezesha  wanawake kuifikia jamii yaani “Economic  Equality: Empowering Women, Enriching Societies".      Katika   kongamano   hilo kituo   kilifanikiwa   kukusanya    tafiti    12   na mawazo bunifu manne (4) yaliyohusu  masuala ya kuchochea na kukuza usawa wa  kiuchumi kwa kuwawezesha wanawake kuimarika  kiuchumi.   190. Mheshimiwa Spika, katika eneo la  utafiti, ushauri elekezi na maandiko, Taasisi zote  mbili (2) zimeendelea kutekeleza majukumu haya,  kama ifuatavyo:  i)  ii)  Kutoa ushauri elekezi juu ya kuandaa  Mpango    Mkakati wa Halmashauri ya  Wilaya ya Rufiji, Mkuranga na Shirika la  Christian  Social Services Commission  (CSSC) Tanzania;  Kutoa ushauri elekezi juu ya kuboresha  upatikanaji wa haki katika masuala  yanayohusiana na familia kupitia njia  mbadala za utatuzi wa migogoro katika  shirika la Kilimanjaro Women Information  Exchange and Community Organization  (KWIECO) mkoani Kilimanjaro; na  iii) Kuchapisha makala mbili (2) za kitaaluma  pamoja na kutoa matokeo ya tafiti mbili (2)  ambazo ni kuchunguza kanuni, maadili na  mbinu zinazowalinda wanawake dhidi ya  unyanyasaji nchini.  100  191. Mheshimiwa Spika, katika kuboresha  mazingira ya kufundishia na kujifunzia kwa  wanafunzi, Serikali kupitia Wizara imepeleka  fedha katika Taasisi na vyuo kwa ajili ya ujenzi na  ukarabati wa miundombinu ya kufundishia na  hosteli. Katika kipindi cha Julai, 2023 hadi Aprili  2024, Taasisi ya Maendeleo Tengeru imepokea  kiasi cha Shilingi Bilioni 1.5 kwa ajili ya ujenzi wa  kumbi mbili pacha za mihadhara zenye uwezo wa  kuchukua wanafunzi 1,008 pamoja na hosteli ya  wasichana yenye uwezo wa kuhudumia wanafunzi  568. Aidha, kiasi cha Shilingi Milioni 500  zilipokelewa katika Chuo cha Maendeleo Monduli  kwa ajili ya kuanza ujenzi wa Hosteli ya wasichana  ambayo itakuwa na uwezo wa kuchukua  wanafunzi 576 kwa wakati mmoja.   192. Mheshimiwa Spika, kwa Taasisi ya  Ustawi wa Jamii, jumla ya shilingi 259,116,083.80  zimepokelewa kwa ajili ya ujenzi wa jengo la  Hosteli katika kampasi ya Dar es salaam. Aidha,  Taasisi imepokea kiasi cha shilingi 28,116,083.80  kwa ya ujenzi wa ofisi ya Muangalizi wa hosteli  (warden), stoo, na chumba cha kufulia katika chuo  cha Ustawi Kisangara.   193. Mheshimiwa Spika, Wizara itaendelea  kusimamia Taasisi hizi pamoja na vyuo vya kati ili  kuhakikisha malengo na matarajio ya serikali  yanafikiwa. Nichukue nafasi hii kuwapongeza  Wenyeviti wa Bodi za Taasisi hizi pamoja na  101  wajumbe wote wa Bodi kwa kazi yao kubwa na  nzuri ya kusimamia vyuo hivi.  E. UTEKELEZAJI WA MIRADI YA MAENDELEO  194. Mheshimiwa Spika, katika kuboresha  mazingira ya kufundishia na kujifunzia kwa  wanafunzi, Wizara imeendelea kutekeleza afua  mbalimbali za miradi ya maendeleo ikiwemo;  utekelezaji wa Programu ya Kizazi Chenye Usawa,  kuimarisha afua za haki na ulinzi wa mtoto pamoja  na miradi ya ujenzi na ukarabati wa majengo na  miundombinu katika Taasisi na Vyuo vilivyo chini  yake. Kwa kipindi cha Julai, 2023 hadi Aprili 2024,  Wizara imepokea fedha za ndani za maendeleo kiasi  cha Shilingi Bilioni 4.88, kwa ajili ya utekelezaji  wa Mradi wa Ukarabati wa Vyuo vya Maendeleo ya  Jamii (Shilingi Bilioni 2), utekelezaji wa shughuli  za programu ya kizazi chenye usawa (Shilingi  Bilioni 2.48) na Mradi wa Huduma za Ustawi wa  Jamii (Shilingi Milioni 400).  195. Mheshimiwa Spika, kati ya fedha za  ndani zilizopokelewa Shilingi Bilioni 2 zilitolewa  kwa ajili ya utekelezaji wa miradi ya maendeleo  ambapo katika Taasisi ya Maendeleo ya Jamii  Tengeru zimepokelewa Shilingi Bilioni 1.5, Chuo  cha Maendeleo ya jamii Monduli zimepokelewa  Shilingi Milioni 500.   196. Mheshimiwa Spika, kazi zilizotekelezwa  kutokana na fedha hizo ni: Kuanza kazi za awali za  ujenzi wa Jengo la Utawala katika Taasisi ya  102  Maendeleo ya Jamii Tengeru na ujenzi huo  unaendelea. Kwa upande wa chuo cha Maendeleo  ya Jamii Monduli, fedha zilizopokelewa zimetumika  kuendelea na ujenzi wa hosteli yenye uwezo wa  kuchukua wanafunzi 576 kwa wakati mmoja na  ujenzi huo bado unaendelea.   197. Mheshimiwa Spika, Wizara inaendelea  kusimamia utoaji wa huduma katika Mahabusu 5  za watoto zilizopo mikoa ya Mbeya, Kilimanjaro,  Tanga, Arusha na Dar es Salaam. Aidha, katika  kuboresha huduma katika eneo hili kati ya fedha  za ndani zilizopokelewa kiasi cha Shilingi Milioni  400 zimeelekezwa kwa ajili ya kuanza ujenzi wa  Mahabusu ya watoto Mwanza.  198. Mheshimiwa spika, kati ya fedha za  ndani zilizopokelewa, kiasi cha Shilingi Bilioni  2.48 zimetolewa kwa ajili ya  kuratibu na kufanya  ufuatiliaji wa uanzishwaji na uendeshwaji wa  Madawati ya Jinsia kwenye maeneo ya soko na   Taasisi za Elimu ya Juu na ya Kati; kufanya  mapitio ya Mwongozo wa Majukwaa ya Uwezeshaji  Wanawake Kiuchumi; Kufanya mapitio ya  Sera ya  Taifa ya Jinsia na Maendeleo ya Wanawake;  kutoa  mafunzo kwa waratibu wa programu yenye Kizazi  chenye Usawa katika ngazi za Mikoa na  Halmashauri pamoja na mafunzo kwa Wakuu wa  Idara ya Sera na Mipango; Uratibu wa Mpango Kazi  wa Taifa wa Kutokomeza Ukatili Dhidi ya  Wanawake na Watoto (MTAKUWWA) na kuwezesha  ushiriki wa nchi kwenye Mkutano wa mapitio ya  103  kipindi cha kati cha Utekelezaji wa GEF uliofanyika  Septemba 2023 jijini New York 2023.   199. Mheshimiwa Spika, katika kuimarisha  afua za kutoa elimu ya malezi chanya kwa watoto  katika ngazi zote nchini na kuzuia aina zote za  ukatili dhidi ya watoto ikiwemo ukeketaji na ukatili  mitandaoni, Wizara imepokea fedha za nje kiasi cha  Shilingi Milioni 66 kwa ajili ya kufanya kampeni  ya ulinzi na usalama wa mtoto mtandaoni.    F. VIPAUMBELE VYA WIZARA NA BAJETI YA  MAPATO, MATUMIZI YA KAWAIDA NA  MIRADI YA MAENDELEO KWA MWAKA  2024/25.  200. Mheshimiwa Spika, katika mwaka  2024/25, Wizara kupitia Idara na Taasisi zilizo  chini yake itatekeleza vipaumbele sita (6) ili  kuboresha utoaji wa huduma za maendeleo na  ustawi wa jamii. Vipaumbele hivyo ni kama  vifuatavyo: -  i)  ii)  Kukuza ari ya jamii kushiriki katika kupanga na  kutekeleza miradi ya maendeleo iliyoibuliwa  Ngazi ya Msingi;  Kuratibu afua za kukuza usawa wa kijinsia na  kutokomeza vitendo vya ukatili, uwezeshaji  wanawake kiuchumi, upatikanaji wa haki, ulinzi  na malezi chanya ya watoto;  104  iii)  Kuratibu na kuimarisha utoaji wa huduma za  msingi za ustawi wa jamii;  iv) Kutambua, kuratibu na kuendeleza Makundi  Maalum  wakiwemo  ndogondogo;  wafanyabiashara  v) Kuboresha mazingira ya kufundisha na  kujifunzia katika Taasisi na Vyuo vya Ustawi na  Maendeleo ya Jamii; na     vi) Kuimarisha ushiriki na mchango wa Mashirika  Yasiyo ya Kiserikali katika Maendeleo ya Taifa.  201. Mheshimiwa Spika, katika kutekeleza  vipaumbele vilivyoainishwa, Wizara kwa mwaka  2024/25 imekadiria kutumia kiasi cha Shilingi            67,905,259,000. Kati ya fedha hizo, Shilingi  47,487,079,000 ni fedha za matumizi ya kawaida  ambapo Shilingi 21,650,426,000 ni Fedha za  Mishahara na Shillingi 25,836,653,000 ni fedha  za  uendeshaji wa ofisi. Aidha, Shilingi.  20,418,180,000 ni fedha za utekelezaji wa miradi  ya maendeleo ambapo kati ya fedha hizo Shillingi  18,025,673,000 ni fedha za ndani na Shillingi  2,392.507,000 ni fedha za nje.  Baadhi ya maeneo  yaliyotengewa fedha kwa mwaka 2024/25 ni  pamoja na: -   i)  Katika eneo la kukuza usawa wa kijinsia na  uwezeshaji wanawake kiuchumi (Generation  Equality Forum - GEF), kiasi cha shilingi  Bilioni 3.2 zimetengwa.    105  ii)  Katika eneo la kutokomeza vitendo vya ukatili  dhidi ya wanawake na watoto, kiasi cha  Shilingi Bilioni 3.15 kimetengwa;  iii)  iv)  Katika eneo la kutambua na kuratibu  shughuli za kiuchumi za Makundi Maalum  hususan wafanyabiashara ndogondogo wakiwemo  machinga, mama/baba lishe, waendesha  bodaboda na bajaji na ma makundi mengine  yenye biashara ndogo halali zilizosajiliwa,  kiasi cha Shilingi Bilioni 10.5 kimetengwa  kwa ajili ya kutoa mikopo yenye masharti  nafuu ili kuongeza mitaji na kuboresha  shughuli zao za kiuchumi;   Kwenye eneo la huduma za ustawi wa jamii na  watoto, kiasi cha Shilingi Bilioni 1.2  kimetengwa kwa ajili ya kuwezesha utoaji wa  huduma za marekebisho ya tabia kwa watoto  waliokinzana na sheria; kufuatilia utoaji wa  huduma katika Makao ya Watoto, Vituo vya  Kulelea Watoto wadogo Mchana na Watoto  Wachanga; Kukarabati Shule ya Maadilisho  ya Upanga na Mtwara; na Kuendeleza ujenzi  wa Mahabusu ya Watoto Mwanza;  Katika eneo la ustawi wa Wazee wasiojiweza,  Shilingi Bilioni 1.06 zimetengwa kwa ajili ya  kuwezesha utoaji wa huduma katika Makazi  ya Wazee 13;  106  vi)  Kwenye eneo la Taasisi na Vyuo, kiasi cha  Shilingi Bilioni 2 kimetengwa. Fedha hizo ni  kwa ajili ya ujenzi na ukarabati wa majengo  na miundombinu katika Taasisi ya Maendeleo  ya Jamii Tengeru, na Vyuo vitatu (3) vya  Maendeleo ya Jamii vya Uyole, Rungemba na  Buhare;  vii)  viii)  Eneo la Uratibu wa Mashirika Yasiyo ya  Kiserikali limetengewa kiasi cha Shilingi  Bilioni 2.5 kwa ajili ya kusajili na kufanya  ufuatiliaji wa Mashirika Yasiyo ya Kiserikali,  kuandaa Taarifa ya Mchango wa Mashirika  Yasiyo ya Kiserikali kwa mwaka 2024,  kuratibu utekelezaji wa Mkakati wa Kitaifa wa  Uendelevu wa Mashirika Yasiyo ya Kiserikali  (2022/2023 - 2025/2026), na kuratibu vikao  vya Bodi na Jukwaa la Mwaka la Mashirika  Yasiyo ya Kiserikali;    Eneo la maendeleo ya jamii limetengewa kiasi  cha Shilingi Milioni 826.1 kwa ajili ya  kutekeleza Kampeni ya Kitaifa ya Kuamsha  Ari ya Jamii kuhusu ujenzi wa nyumba bora  za gharama nafuu kwa kutumia teknolojia  rahisi na kutekeleza Mpango wa Taifa wa  Kuhamasisha na Kusimamia Maendeleo Ngazi  ya Msingi wa mwaka 2022/23 - 2025/26  (Bottom Up) katika Mikoa 26 ya Tanzania  Bara; na  107  ix)  Katika eneo la ufuatiliaji na tathmini, kiasi  cha Shilingi Milioni 150 kimetengwa.  Fedha  hizo ni kwa ajili ya kufuatilia utekelezaji wa  mipango, programu na miradi ya maendeleo  inayotekelezwa katika Taasisi, Vyuo na Vituo  vya Ustawi wa Jamii vilivyo chini ya Wizara.   G.    SHUKRANI   202. Mheshimiwa Spika, Wizara imekuwa  ikipata ushirikiano mkubwa kutoka nchi rafiki,  Mashirika ya Kimataifa na Sekta mbalimbali  zinazosaidia na kuchangia katika huduma za  maendeleo na ustawi wa jamii.  Aidha, Naomba  nitumie fursa hii kuzishukuru Serikali za nchi  rafiki zikiwemo; Marekani, Japan, Ufalme wa  Uingereza, Ufalme wa Sweden, Jamhuri ya Watu  wa China, Ufalme wa Norway, Falme za Nchi za  Kiarabu, Italia, Ujerumani, Ubelgiji, Ufaransa,  Canada, Ufalme wa Denmark, Ireland, Jamhuri ya  Uswisi, Bangladesh na nchi nyingine ambazo  zimeendelea kuisaidia Wizara kwa njia mbalimbali.  203. Mheshimiwa Spika, ninayashukuru  Mashirika na Taasisi za Kimataifa kwa ushirikiano  wao waliotoa kwa Wizara ikiwa ni pamoja na:  Mashirika ya Umoja wa Mataifa yakiwemo  UNICEF, UNFPA, UN-Women, WHO, UNDP, ILO,  IOM, WFP, FAO, UNESCO na UNHCR. Vilevile,  ninashukuru Jumuiya ya Afrika Mashariki (EAC),  Umoja wa Afrika (AU), Jumuiya ya Nchi za Kusini  mwa Afrika (SADC), na Jumuiya za Umoja wa Nchi  za Ulaya (EU). Pia nayashukuru Mashirika ya  108  Kimataifa ambayo ni:-Benki ya Dunia, Benki ya  Maendeleo ya Afrika (AfDB), Mfuko wa Abbott Fund,  Global Fund na Hilton Condrad Foundation. Aidha,  nazishukuru Taasisi za Kifedha za hapa nchini  zinazoshirikiana na Wizara ambapo ni pamoja na  Benki za CRDB, NMB, Benki ya Biashara Tanzania  (TCB), Stanbic, Azania, NBC, Equity, Benki ya  Watu wa Zanzibar (PBZ), Akiba Commercial Bank  (ACB) na Benki ya Mkombozi na Benki ya Biashara  Tanzania.   204. Mheshimiwa Spika, nayashukuru  Mashirika Yasiyo ya Kiserikali ya ndani ya nchi  na Mashirika ya Dini kwa kuwa mstari wa mbele  katika kuchangia uimarishaji wa huduma za  maendeleo na ustawi wa jamii. Mashirika hayo ni  pamoja na; World Vision,  PACT Tanzania, The Aga  Khan Foundation, Foundation for Civil Society,  HelpAge International,  Compassion International,  Responsible Organization Tanzania, Both Ends  Believing (BEB), Safe Society Platform Tanzania,  Children in Crossfire, Care International Tanzania,   Railway Children Tanzania, WiLDAF, ICS, TAWLA,  TAYOA, LSF, SOS Children’s Village Tanzania,  BRAC Maendeleo Tanzania, Plan International -  Tanzania, Kivulini, Uongozi wa Mgodi wa Geita,  FSDT, WFT, TANLAP,Save the Children, Equality for  Growth (EfG), Landesa,  CAMFED, CSEMA; REPPSI,  Amani Girls Home, Pelum Tanzania, LHRC, Haki  Elimu, TWCC, TECDEN, EGPAF,FAGDI, na  MEWATA.  109  205. Mheshimiwa Spika, nitoe pia shukrani  zangu kwa Jumuiya za makundi mbalimbali  ambazo zimekuwa zikifanya kazi na Wizara.  Jumuiya hizo ni pamoja na: - Baraza la Wazee  Tanzania, Chama cha Wazee Wanaume Tanzania,  Chama cha Madereva na Wamiliki wa Pikipiki  Tanzania (CHAMWAPITA), Machifu na Viongozi wa  Kimila Tanzania, Umoja wa Wanawake Tanzania  (UWT), Chama Cha Wanawake Wajane Tanzania  (CCWWT), Jukwaa la ULINGO, Jumuiya ya Wazazi  CCM, Baraza la Watoto la Jamhuri ya Muungano  wa Tanzania, TAWIA, Shirikisho la Umoja wa  Machinga Tanzania (SHIUMA) na Umoja wa Mama  na Baba Lishe Tanzania. Pia naomba nizishukuru  Klabu za Mpira wa Miguu Tanzania hususan  Yanga, Simba, AZAM na vikundi/kampeni za  Kijamii kama (Shujaa wa Maendeleo na Ustawi wa  Jamii (SMAUJATA), Foundation for Ambassadors of  Gender Development Initiatives (FAGDI), Sauti ya  Watoto Tanzania (SAWATA) NA MALEZI BORA  NETWORK pamoja na vyombo vyote vya habari.   206. Mheshimiwa Spika, nitoe shukrani  zangu pia kwa viongozi na taasisi zetu za dini  zikiwemo Baraza la Maaskofu wa Makanisa ya  Kipentekoste Tanzania (CPCT), Baraza la Maaskofu  Katoliki Tanzania (TEC), Baraza Kuu la Waislamu  Tanzania (BAKWATA), Jumuiya ya Kikristo  Tanzania (CCT) na Kanisa la Waadventista  Wasabato (SDA).   110  207. Mheshimiwa Spika, katika kipindi cha  utekelezaji wa majukumu yangu nikiwa Waziri wa  Maendeleo ya Jamii, Jinsia, Wanawake na  Makundi Maalum, nimepata ushirikiano mkubwa  kutoka kwa viongozi na wafanyakazi wa Wizara.  Naomba kumshukuru Dkt. Seif Abdallah  Shekalaghe, Katibu Mkuu na Bw. Amon A.  Mpanju, Naibu Katibu Mkuu kwa mchango na  ushirikiano wao katika kuwezesha utekelezaji wa  majukumu  yangu.  Aidha,  nawashukuru  Makamishna, Wasajili, Wakurugenzi, Wakuu wa  Vitengo na Wataalam wote wa Wizara kwa utendaji  wao mahiri uliowezesha kukamilisha maandalizi ya  Hotuba yangu kwa wakati.   208. Mheshimiwa Spika, kipekee naomba  kuwashukuru Bodi na Menejimenti za Taasisi ya  Ustawi wa Jamii na Taasisi ya Maendeleo ya Jamii  Tengeru.  Pia, nawashukuru Wakuu wa Vyuo nane  (8) vya Maendeleo ya Jamii kwa ushirikiano wao  mzuri unaonirahisishia utekelezaji wa majukumu  yangu. Natoa shukrani kwa sekta zote ambazo  tunashirikiana nazo katika kutoa huduma za  maendeleo na ustawi wa jamii pamoja na wananchi  wote kwa ushirikiano wao.   209. Mheshimiwa Spika, vilevile, kupitia OR – TAMISEMI nawashukuru sana Wakuu wa Mikoa  yote, Makatibu Tawala, Wakuu wa Wilaya na  Wakurugenzi wa Halmashauri zote na Wataalam  wote chini ya Ofisi zao na Wadau wote wa sekta  mbalimbali wanao hudumia katika maeneo yao  111  pamoja na wananchi mmoja mmoja na mitandao  yote ya habari za kijamii ambao wamekuwa  wakifuatilia na kutoa ushirikiano mkubwa kwenye  utekelezaji wa majukumu ya wizara yangu hasa  kupambana kutokomeza ukatili wa kijinsia.   210. Mheshimiwa Spika, nichukue fursa hii  pia kuishukuru familia yangu, hususan mume  wangu mpendwa Wakili Msomi Methusela  Gwajima na watoto wetu pamoja na wote ambao  wamekuwa sehemu ya familia yetu kwa uvumilivu  wao wa kipekee kwa kunitia moyo katika  kutekeleza majukumu yangu ya Kitaifa. Aidha,  nawashukuru wananchi wote wa Tanzania kwa  kuipatia  ushirikiano Wizara ninayoisimamia  wao  wakati wote wa kutekeleza majukumu yangu na pia  kwa  binafsi  kuendelea  kupambana  kuhakikisha maendeleo na ustawi wa jamii kwa  usawa wa jinsia huku wakitumia mawasiliano  kupitia simu nilizozisema awali.  H.   MAOMBI YA FEDHA KWA KAZI ZILIZOPANGWA  KUTEKELEZWA KATIKA MWAKA 2024/25  Makadirio ya Makusanyo ya Maduhuli kwa  Mwaka 2024/25  211. Mheshimiwa Spika, katika mwaka  2024/25, Wizara imekadiria kukusanya kiasi cha  Shilingi 7,040,129,000 kutoka katika vyanzo  mbalimbali. Vyanzo hivyo ni pamoja na: Ada za  Vyuo vya Maendeleo ya Jamii; Mitaala ya vyuo vya  Maendeleo ya Jamii na Ustawi wa Jamii; Ada ya  112  malazi kwa wanafunzi wa Vyuo vya Maendeleo ya  Jamii na Usajili na Ada za mwaka za Mashirika  Yasiyo ya Kiserikali  Matumizi ya Kawaida  212. Mheshimiwa Spika, katika mwaka  2024/25, Wizara inakadiria kutumia kiasi cha  Shilingi 47,487,079,000.00 kwa ajili ya Matumizi  ya  Kawaida. Kati ya fedha hizo, Shilingi  25,836,653,000.00 ni kwa ajili ya Matumizi  Mengineyo na Shilingi 21,650,426,000.00 ni kwa  ajili ya Mishahara ya Watumishi.   Miradi ya Maendeleo  213. Mheshimiwa Spika, kwa upande wa  shughuli za maendeleo, Wizara inakadiria kutumia  Shilingi 20,418,180,000.00 kwa ajili ya Miradi ya  Maendeleo. Kati ya fedha hizo, Shilingi  18,025,673,000.00 ni Fedha za Ndani na Shilingi.  2,392,507,000.00 ni Fedha za Nje.   214. Mheshimiwa Spika, kwa mwaka  2024/25, Wizara ya Maendeleo ya Jamii, Jinsia,  Wanawake na Makundi Maalum (Fungu 53)  inaomba jumla ya Shilingi 67,905,259,000.00 ili  kutekeleza majukumu yake kwa maendeleo na  ustawi wa jamii.   113  215. Mheshimiwa Spika, Hotuba hii  inapatikana pia katika tovuti ya Wizara ya  Maendeleo ya Jamii, Jinsia, Wanawake na  Makundi Maalum www.jamii.go.tz  216. Mheshimiwa Spika, Naomba Kutoa  Hoja.  114 