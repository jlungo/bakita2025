Mwenyekiti  wa  Bodi  RUWASA  afanya  ziara  Mkoa  wa  Geita  Mwenyekiti  wa  bodi  RUWASA  afanya  ziara  Mkoa  wa  Geita  Mwenyekiti  wa  Bodi  ya  RUWASA  Eng.  Ruth  Koya  amefanya  ziara  na  kukagua  mradi  wa  maji  katika  kata  ya  Nkome  na  Katoma  wilaya  ya  Geita  Mkoani  Geita  unaotekelezawa  Na  Wakala  wa  Maji  Na  Usafi  wa  Mazingira  Vijijini  (RUWASA).  Akitoa  taarifa  ya  utekelezi  wa  mradi  huo  Meneja  wa  RUWASA  Wilaya  ya  Geita  Mhandisi  Sande  Batakanwa  amesema  mradi  huo  unatekelezwa  katika  kata  5,  za  Nkome,  Katoma,  Nyamboge,  Nzera  Na  Lwezera  na  utakapokamilika  utahudumia  wananchi  zaidi  ya  laki  moja  (100,000)  na  awamu  ya  kwanza  unatekelezwa  katika  kata  ya  Nkome  na  Katoma  zenye  wakazi  zaidi  ya  55,000.  Mradi  huo  unatekelezwa  kwa  force  account  na  mpaka  kukamilka  utagarimu  zaidi  ya  bilioni  4.6  ikihusisha  Ujenzi  wa  jengo  la  pampu,  nyumba  ya  mwendesha  mradi,  kichoteo  cha  maji,  Ujenzi  wa  matangi  manne  (4)  yenye  ujazo  wa  Lita  225,000  kwenye  mnara  wa  mita  6,  ufungaji  wa  umeme,  Ujenzi  mtambo  wa  kusafishia  maji,  ununuzi  ya  pampu  2,  ujenzi  wa  vituo  vya  kuchotea  maji  35,  viosiki  3  ulazaji  wa  bomba  kilomita  49.  pamoja  na  Ujenzi  wa  Nyumba  ya  CBWSO.  Mwenyekiti  wa  Bodi  ya  RUWASA  Eng.  Ruth  Koya  amewapongeza  RUWASA  Wilaya  na  Mkoa  wa  Geita  kwa  Namna  ambavyo  wanatekeleza  vyema  miradi  ya  Mji  kwa  kuzingatia  ubora  unaohitajika  katika  kufikia  adhima  ya  serikali  ya  ‘kumtua  mama  ndoo  kichwani’.