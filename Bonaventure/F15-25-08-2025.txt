TAARIFA YA UTEKELEZAJI WA MIRADI YA MAJI TANGU KUANZISHWA KWA RUWASA HADI SASA NA MPANGO WA BAJETI YA MWAKA WA FEDHA 2022/23 

1. Utangulizi RUWASA ilirithi jumla ya skimu 1,379 zilizokuwa zimekamilishwa na Halmashauri za Wilaya mbalimbali zilizokuwa chini ya usimamizi wa Tawala za Mikoa na Serikali za Mitaa (TAMISEMI). Kati ya skimu hizo, skimu 177 zilikuwa na changamoto za utoaji wa huduma ya maji kwa wananchi na skimu 1,202 zilikuwa zimekamilka na zinaendelea kusimamiwa na RUWASA chini ya Wataalamu waliopo kwenye vyombo vya Watumia Maji vilivyosajiwa kwa mujibu wa Sheria ya Huduma ya Maji na Usafi wa Mazingira Na. 5 ya mwaka 2019. Vilevile, RUWASA ilirithi jumla ya miradi 632 iliyokuwa inaendelea na utekelezaji ambapo kati ya miradi hiyo, miradi 566 imekamilishwa chini ya usimamizi wa RUWASA na miradi 66 ipo katika hatua mbalimbali za utekelezaji. Hata hivyo, baada ya kuanzishwa kwa Wakala wa Maji na Usafi wa Mazingira Vijijini (RUWASA), kumesaidia uibuaji wa miradi mipya 912 ambapo kati ya miradi hiyo, miradi 403 imekamilishwa na imeshaanza kutoa huduma ya maji watu wapatao 1,851,300 na miradi 503 ipo katika hatua mablimbali za utekelezaji 2. Utekelezaji Wa Miradi ya Maji Katika Kipindi Cha Mwaka Wa Fedha 2021/22 Katika kipindi cha mwaka wa fedha 2021/2022, Serikali kupitia Wakala wa Maji na Usafi wa Mazingira Vijijini (RUWASA) ilipanga kutekeleza jumla ya miradi 1,527 ya maji na Usafi wa mazingira ambapo serikali ilitenga Shilingi 422,928,757,364.00 kwa ajili ya utekelezaji. Kati ya miradi hiyo, miradi 1,176 inahusisha ukamilishaji wa miradi iliyokuwa inaendelea, miradi mipya, upanuzi na ukarabati wa miundombinu ya maji. Miradi 351 inahusisha utafutaji wa vyanzo vya maji na maandalizi ya miradi mipya kwa ajili ya utekelezaji wa mwaka wa fedha 2022/23. Vilevile, Serikali ilipanga kukarabati na kujenga mabwawa 19. Sambamba na hilo, katika kuhakikisha kuwa huduma ya maji katika mikoa inaimarika, Serikali ilitoa bajeti ya nyongeza ya Shilingi 78,528,753,850.00 kupitia Mpango wa Mapambano Dhidi ya UVIKOâ€“ 19 kwa ajili ya kutekeleza miradi 172 ya maji vijijini. Utekelezaji wa miradi katika mikoa yote nchini upo katika hatua mbalimbali na matarajio yetu ni kuikamilisha ifikapo mwishoni wa mwezi Juni, 2022. Aidha, hadi kufikia mwezi Aprili, 2022 Serikali kupitia Wakala wa maji na usafi wa Mazingira (RUWASA) imefanikiwa na inaendelea kufanya yafuatayo: - i. ii. iii. iv. v. Kukamilisha ujenzi wa miradi ya maji 303 ambapo wananchi wapatao 1,467,107 wanapata huduma ya maji kupitia vituo vya kuchotea maji 4,147 vilivyojengwa katika vijiji mbalimbali. Kuendelea na utekelezaji wa jumla ya miradi 873 ambapo kati ya miradi hiyo, 225 inatarajiwa kukamilika mwishoni mwa mwezi Juni, 2022 na miradi 648 itaendelea na utekeleza katika mwaka wa fedha 2022/23. Kuendelea na utekelezaji wa miradi 172 ya Uviko -19 inayotarajiwa kugharamu Shilingi 78,803,215,410 na inatarjia kukamilika ifikapo Juni, 2022. Kukamilika kwa miradi hiyo, kutanufaisha wananchi wapatao 1,036,071 waishio katika vijiji 307. Kuendelea kukwamua miradi 42 yenye changamoto ya maji na kurejesha huduma ya maji kwa wananchi wapatao 186,512. Aidha, kukamilishwa kwa miradi hiyo kumewezesha idadi ya miradi iliyopatiwa ufumbuzi kuongezeka kufikia miradi 127 kati ya miradi 177 iliyoripotiwa awali ambayo ni asilimia 71.8 ya miradi yote yenye changamoto. Sambamba na hilo, kwa miradi iliyobaki RUWASA imepanga kuikamilisha kufikia mwishoni mwa mwezi Juni, 2022. Kuendelea na utekelezaji wa miradi ya maji kwa kutumia utaratibu wa force account baada ya kubaini kuwa kasi ya Wakandarasi imeanza kupungua. Hadi sasa, zaidi ya miradi 439 imeshakamilisha wa kutumia utaratibu huo ambapo zaidi ya Shilingi bilioni 265 zimetumika kwa ajili ya miradi hiyo. Kwa miradi 86 iliyotangaziwa Makao Makuu ya RUWASA ilikuwa itekelezwe kwa gharama ya Shilingi 367,310,874,913.66, lakini baada ya majadiliano na makubaliano na Wakandarasi gharama hizo zilipungua hadi kufikia Shilingi 309,905,697,188.44. Hivyo, Serikali imefanikiwa kuokoa jumla ya Shilingi 57,405,177,725.22 sawa ya asilimia 15.6 ya fedha iliyokusudiwa kutumika kabla ya makubaliano. Mapokezi na matumizi ya fedha kwa mwaka wa fedha 2021/22 Wakala wa Maji na Usafi wa Mazingira Vijijini (RUWASA) imepokea jumla ya Shilingi 390,857,233,773 na hadi kufikia Mwezi Machi, 2022 utekelezaji wa miradi umetumia jumla ya Shilingi 161,484,018,119 sawa na asilimia 41.3. 2 3. Hali ya Upatikanaji wa Huduma ya Maji kufuatia jitihada zilizofanywa Wizara ya Maji kupitia RUWASA hadi kufikia mwezi Aprili, 2022 kimesaidia kuboresha upatikanaji wa huduma ya maji vijijini kufikia asilimia 74.5 ikilinganishwa na wastani wa asilimia 64.8 mwaka 2019 tangu RUWASA ilipoanzishwa ikiwa ni sawa na ongezeko la asilimia 9.7 kwa kipindi cha miaka miwili. Kasi hii, ni nzuri na tukienda kwa kasi hii, tunatarajia kufikia asilimia 85 ifikapo mwaka 2025, kama ilivyoelekezwa na Ilani ya Chama cha Mapinduzi. 4. Mpango wa Utekelezaji wa Miradi kwa Mwaka Wa Fedha 2022/23 Katika mwaka wa fedha 2022/23 Wizara kupitia Wakala wa Maji na Usafi wa Mazingira Vijijini (RUWASA) imepanga kutekeleza jumla ya miradi ya maji 1,029 ambapo miradi 648 ni miradi inayoendelea kutekelezwa na miradi 381 ni miradi mipya. Kiasi kilichotengwa kwa ajili ya utekeleza miradi hiyo ni Shilingi 387,736,591,242. 3 