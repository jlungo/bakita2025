WHO YAONESHA WASIWASI KUHUSU KUSITISHWA UFADHILI WA PROGRAMU YA HIV 
29 JANUARI 2025 
BBC


Shirika la Afya Duniani (WHO) linaonesha wasiwasi mkubwa kuhusu athari za kusitishwa kwa ufadhili wa mara moja kwa programu za HIV katika nchi za kipato cha chini na cha kati. Programu hizi hutoa ufikiaji wa tiba ya kuokoa maisha ya HIV kwa zaidi ya watu milioni 30 ulimwenguni kote. Ulimwenguni, watu milioni 39.9 walikuwa wakiishi na HIV mwishoni mwa 2023. Taarifa ya WHO imeeleza Kusitishwa kwa ufadhili wa programu za HIV kunaweza kuwaweka watu wanaoishi na HIV katika hatari ya magonjwa na kifo na kudhoofisha juhudi za kuzuia maambukizi katika jamii na nchi. Hatua kama hizo, zikirefushwa, zinaweza kusababisha kuongezeka kwa maambukizi mapya na vifo, kurudisha nyuma miongo kadhaa ya maendeleo na uwezekano wa kurudisha ulimwengu kwenye miaka ya 1980 na 1990 wakati mamilioni ya watu walipokufa kwa HIV kila mwaka ulimwenguni, wakiwemo wengi nchini Marekani. Matangazo Kwa jumuiya ya kimataifa, hii inaweza kusababisha vikwazo vikubwa vya maendeleo katika ushirikiano na uwekezaji katika maendeleo ya kisayansi ambayo yamekuwa msingi wa programu bora za afya ya umma, ikiwa ni pamoja na uchunguzi wa ubunifu, dawa za bei nafuu, na mifano ya utoaji huduma za HIV kwa jamii. Skip Iliyosomwa zaidi and continue reading Iliyosomwa zaidi h Mabilionea wajenga makazi ya siri ya kifahari ardhini kukwepa vita Alexander Isak Tetesi za soka Jumatano: Isak awagomea mabosi Newcastle, asisistiza kuondoka ayaba da gyada Vifahamu vyakula ambavyo vikichanganywa hugeuka sumu s Ifahamu mimea mitano inayolindwa zaidi duniani End of Iliyosomwa zaidi Tunatoa wito kwa Serikali ya Marekani kuwezesha misamaha ya ziada ili kuhakikisha utoaji wa matibabu na matunzo ya kuokoa maisha ya HIV.