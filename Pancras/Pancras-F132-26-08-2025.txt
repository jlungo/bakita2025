LIPEDEMA: 'UGONJWA MPYA' UNAOTHIRI 10% YA WANAWAKE DUNIANI
10 MACHI 2025 
BBC


Lipedema ni hali ya isiyokuwa ya kawaida ya kukusanyika kwa mafuta kwenye miguu na mikono. Hali hii ilielezewa kwa mara ya kwanza mwaka 1940, lakini bado mara nyingi huchanganyikiwa na unene au mafuta ya ziada. Tofauti na unene, mafuta ya lipedema yana sifa za kipekee, ikiwa ni pamoja na muonekano wa uvimbe unaofanana na mgegu ya machungwa" au "punje ya mchele. Mafuta haya hayawezi kupunguzwa kwa kupitia lishe bora au mazoezi. Dkt. Fabio Kamamoto, daktari wa upasuaji na mwanzilishi wa Taasisi ya Lipedema huko Sao Paulo, anasema: "Tunashuhudia wanawake wenye kiuno chembamba, wanaokula lishe bora, kufanya mazoezi, lakini bado wanakumbana na hali hii isiyowafurahisha kwa sababu mikono na miguu yao bado inakuwa na maumbile yasiyofaa." Hii inaonyesha jinsi lipedema inavyokuwa changamoto, kwani hata kwa jitihada za kula vyema na kufanya mazoezi, dalili za hali hii haziepukiki. Skip Iliyosomwa zaidi and continue reading Iliyosomwa zaidi H Tetesi za Soka Jumanne: Jackson kutua Bayern, Maino kutimka United G Jinsi MI-5 ilivyobadili sera yake kufuatia vita vya Urusi nchini Ukraine A Mgahawa huu unauziwa chakula unalipa taka badala ya pesa d Uchaguzi Tanzania 2025: Familia tano za vigogo CCM zilizopenya mbio za Ubunge End of Iliyosomwa zaidi Mnamo mwaka wa 2019, Shirika la Afya Ulimwenguni (WHO) lililiitambua lipedema kama ugonjwa usiokuwa wa kawaida. Halafu, mnamo 2022, hali hii ilijumuishwa katika Mfumo wa Kimataifa wa Uainishaji wa Magonjwa (ICD-11), ambayo ni kitabu kinachotumika sana kama rejea ya kimataifa kwa ajili ya kutambua na kurekodi hali za kiafya. Hauhitaji Whatsapp BBC Swahili WhatsApp bofya kutufuatilia BBC Swahili sasa kwenye WhatsApp Pata habari za kina kutoka BBC News Swahili, moja kwa moja kupitia WhatsApp. Bonyeza hapa kujiunga Mwisho wa Whatsapp Hii ni hatua kubwa katika kutambua lipedema kama ugonjwa unaohitaji matibabu maalum, na pia inasaidia kuongeza ufahamu na ufuatiliaji wa hali hii duniani kote. Ujumuishaji wa lipedema katika ICD-11 hurahisisha uratibu wa utambuzi, usajili, na mipango ya sera za afya, hivyo kusaidia kuendeleza huduma kwa ugonjwa huu ambao bado haujulikani vya kutosha. Hata hivyo, nchini Brazil, utekelezaji wa ICD-11, ambao awali ulipangwa kuanza mwaka 2025, umesogezwa mbele hadi 2027 na Wizara ya Afya. Sababu ya ucheleweshaji huu ni mahitaji ya mafunzo kwa wataalamu na uwezeshaji wa mifumo ya afya. Lipedema inajumuisha hatua tano tofauti, zinazobadilika kulingana na kiwango cha ugonjwa. Kadri ugonjwa unavyoendelea, athari zake zinakuwa dhahiri zaidi, zikigusa sio tu afya ya kimwili, bali pia ukuaji na muonekano wa mwili. Viashiria vya awali vya Lipedema ni pamoja na uvimbe wa miguu baina ya nchi mbili,(mafuta yanakusanyika chini ya magoti na mwili unakuwa mfinyu wa juu ya vifundo vya miguu) mrundikano wa mafuta usio na uwiano, ulaini wa ngozi ukigusa, na kuchubuka kwa urahisi. Utambuzi wa wakati na matibabu ni muhimu ili kudhibiti Lipedema kwa ufanisi. Dalili nyingine za kawaida ni maumivu, miguu mizito, kuchoka kwa urahisi, na alama za ngozi zinazotokana na mzunguko mbaya wa damu, ikiwa ni dalili za kudumu ya hali hii na athari zake kwa afya na ukuaji. Hata hivyo, dalili hizi peke yake zinaweza kuashiria magonjwa mengine, na hivyo ni muhimu kutafuta ushauri wa kitaalamu ili kupata utambuzi sahihi. Unaweza pia kusoma Fahamu faida na hasara za kutumia sindano za kupunguza uzito wa mwili 30 Novemba 2024 Tiba kwa wanawake wenye zaidi ya miaka 50 27 Februari 2022 Jinsi ya kupunguza uzani wa mwili njia hatari na salama 30 Septemba 2023 Bado tafiti iznaendelea kuhusu Lipedema Lipedema huchukuliwa kuwa ugonjwa "mpya" sio tu kwa sababu wataalamu wa afya hawajui hali hiyo ambayo huendelea hata miaka themanini na mitano baada ya kuelezewa lakini pia kwa sababu majibu mahsusi kuhusu ugonjwa huo hayajapatikana bado. Daktari wa upasuaji wa mishipa Mauro de Andrade anaeleza kwamba kwa muda mrefu, mafuta yalizingatiwa tu kama kihamisha joto na hifadhi ya nishati. "Bado tunahitaji kuelewa mfumo wa mkusanyiko tofauti wa mafuta ya lipedema na njia zake ambazo ni, michakato unaohusisha uzalishaji, uhifadhi na uhamasishaji wa mafuta haya mwilini," anasema Kamamoto, ambaye ni Mtaalamu wa Tume ya Magonjwa ya Lymphatic ya Jumuiya ya Brazil na Upasuaji wa Mishipa wa SP (SBACV-SP). Dkt. Kamamoto anaongeza kwamba swali kuu linalosubiri majibu ni kwa nini lipedema hutokea. " kuelewa vizuri mfumo wa seli kutaturuhusu kutengeneza dawa bora. Tunajua kwamba ugonjwa huu una sababu za kijenetiki na kwamba unahusiana na matatizo katika estrogeni, jambo linaloeleza kwa nini husababisha madhara zaidi wakati wa mabadiliko ya homoni, kama vile kipindi cha umri wa kubalehe na ujauzito." Maelezo ya picha,Mwanamke anaonyesha mikono yake iliyoathiriwa na lipedema. Daktari wa upasuaji Fabio Kamamoto, ambaye sasa anatumia sehemu kubwa ya mazoezi ya matibabu ya ugonjwa huu, alijifunza tu kuhusu lipedema miaka kumi iliyopita. "Rafiki yangu mmoja wa tiba ya viungo alirejea kutoka kwenye mkutano nchini Marekani na kuniambia: 'Fabio, nahitaji umtibu mmoja wa wagonjwa wangu ambaye ana ugonjwa wa lipedema'. Hata sikujua neno hilo wakati huo." "Mgonjwa huyu alikuwa na dalili nyingi ninazozitambua leo, lakini ambazo hazikuzungumzwa sana wakati huo: kiuno chembamba, miguu minene,huwa mbaya zaidi baada ya kutumia uzazi wa mpango, ugumu wa kupoteza uzito katika sehemu ya chini ya mwili na uvimbe wenye maumivu." Dalili bado hazijajulikana kwa wengi, ingawa inakadiriwa kuwa 10% ya wanawake ulimwenguni kote wanaugua ugonjwa huu nchini Brazili, hii inawakilisha takriban watu milioni 10. Hali hii inapatikana katika nchi kama Ujerumani, Uhispania, Australia na Marekani. Licha ya idadi hii ya juu, ni katika miaka ya hivi karibuni tu ambapo ugonjwa huo umejulikana sana, na machapisho mengi yanaonya juu ya dalili za kawaida kwenye mitandao ya kijamii na baadhi ya watu mashuhuri, kama vile mwanamitindo Yasmin Brunet, wakizungumza waziwazi juu ya dalili zake. Kutokana na "kipengele kipya", baadhi ya wataalamu wa afya bado wanajadiliana ikiwa lipedema inachukuliwa kuwa "ugonjwa." "Kwa sababu bado haijaeleweka vizuri, pamoja na kwamba tayari iko kwenye ICD-11, baadhi ya madaktari hawakubali uwepo wake. Hii inatokana na kitazamo hasi kama vile kuwachukulia wanawake hao kama wavivu au kuwatuhumu kutumia lipedema kuwa kisingizio cha kunenepa," anafafanua. Maelezo ya picha,Mwanamitindo Yasmin Brunet amezungumza waziwazi kuhusu kugunduliwa kwake na ugonjwa wa lipedema. Lipedema inaathiri vipi afya yako? Lipedema, ingawa bado ni fumbo kwa sayansi, lina madhara halisi kwa miili ya wanawake. "Mfumo wa limfu ni moja ya maeneo yanayoathiriwa zaidi," anasema Kamamoto. "Unafanya kazi kama mfumo wa mabomba unaochuja maji kutoka kwa tishu kurudi kwenye moyo. Wakati mfumo huu unapojaa, matatizo kama vile lymphedema yanaweza kutokea. Kwa maneno mengine, mfumo wa limfu hukusanya maji kutoka kwa tishu, kuyachukua kwenye mfumo, na kuyasukuma kurudi kwenye moyo." Mchakato huu ni muhimu kwa kurejesha maji mwilini. "Wakati mwingine mfumo wa limfu hauharibiki au kupasuka, lakini unafanya kazi polepole, kama vile umejaa shinikizo la nje," anaeleza mtaalamu huyo. Vilevile, viungo vinakumbana na madhara. Uzito mkubwa kwenye miguu unaweza kusababisha maumivu ya magoti, kupungua kwa nguvu za ligamenti, na mabadiliko katika kutembea. "Kama lipedema haitashughulikiwa mapema, tunajikuta tukishughulika tu na matokeo, kama vile mahitaji ya kutibu goti lililovimba, bila kujali afya ya jumla ya mgonjwa," anatahadharisha daktari wa upasuaji. Zaidi ya hayo, tafiti zinaonyesha kuwa wagonjwa wa lipedema mara nyingi wanakutana na matatizo ya afya ya akili, ikiwa ni pamoja na mtizamo mdogo wa kujithamini, msongo wa mawazo, na wasiwasi. "Wengi wamekuzwa kwa dhihaka na wanahisi kwamba hata kwa lishe, mazoezi na matibabu, hali yao inazidi kuwa mbaya. Hii husababisha kukata tamaa na, katika baadhi ya matukio, inaweza kusababisha lishe kali zinazojitokeza, na kusababisha kula kupita kiasi na, mwishowe, matatizo kama vile anorexia na bulimia," anahitimisha daktari wa upasuaji. Uchunguzi hufanyikaje? Daktari wa upasuaji wa mshipa, Mauro de Andrade, anafafanua vipengele vinavyozingatiwa wakati wa kufanya uchunguzi wa vipimo kwa mtu mwenye viashiria vya lipedema. "Tunapima muda ulio pita tangu mtu alipoanza kulalamika kuhusu kutokuwepo kwa usawa wa mafuta mwilini na ugumu wa kupunguza mafuta haya, hata baada ya kupoteza uzito mkubwa. Pia tunangalia uhusiano kati ya ugonjwa huu na mabadiliko ya homoni, kama vile kipindi cha hedhi ya kwanza na ujauzito, au ongezeko la uzito. Kipengele kingine muhimu ni historia ya familia, kutokana na ripoti zinavyofanana katika familia kuonekana kwa wagonjwa wengi." Kwa mujibu wa daktari, vipimo mara nyingi havihitajiki ili kutambua lipedema, lakini vinaweza kuwa muhimu katika kugundua matatizo yanayohusiana na kufuatilia matibabu. Jinsi ya kutibu Lipedema Maelezo ya picha,Aina ya upasuaji inayofanyika kuondoa mafuta katika sehemu maalum za mwili, kama vile tumbo, nyonga, mapaja, makalio mikono au shingoni. Bado hakuna tiba ya kudumu ya lipedema. Njia kuu ya matibabu huzingatia "lishe kamili" Lishe kamili-matibabu halisi huangazia kupunguza vyakula vya kusindika na kufanya mazoezi. Utoaji wa limfu na kuvaa soksi kunaweza kusaidia kupunguza uvimbe na hisia ya uzito kwenye miguu. Hata hivyo, matokeo ni ya muda tu na yanasaidia kudhibiti dalili. Katika baadhi ya kesi, wataalamu wa afya wanaweza kupendekeza upasuaji unaoondoa seli za mafuta â€” kwa wagonjwa wa lipedema, seli zinazohusiana na ugonjwa huu. "Ingawa haiwezekani kuondoa seli zote zilizoharibika, zile zinazobaki hazizaliani kuunda tishu mpya. Hii ndiyo sababu matokeo ya muda mrefu yanaonyesha hatua kubwa," anasisitiza Kamamoto. Hata hivyo, gharama ya mchakato huu ni kubwa: katika jiji la Sao Paulo, hugharimu takribani reals 40,000 za Brazil (karibu 4,300,000 CFA francs), bila ya kujumuisha uchunguzi kabla ya upasuaji, utoaji wa limfu baada ya upasuaji na vifaa vinavyohitajika kwa ajili ya matibabu, kama vile soksi za upasuaji.