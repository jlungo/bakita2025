 TAARIFA YA UTEKELEZAJI WA ILANI YA UCHAGUZI YA CHAMA CHA MAPINDUZI 2020 - 2025 KATIKA MKOA WA NJOMBE KWA KIPINDI CHA JULAI 2021 - DESEMBA, 2022 UTANGULIZI Mkoa wa Njombe unaendelea kutekeleza mipango ya Maendeleo kwa kuzingatia Ilani ya uchaguzi ya Chama cha Mapinduzi (CCM) ya mwaka - 2025, Dira ya Taifa ya Maendeleo 2025 na Malengo ya maendeleo Endelevu ya Milenia yenye lengo na nia ya kuendelea kuwatumikia Wananchi na kuboresha maisha ya Wananchi wote. Kama ilani ya chama Tawala inavyoelekeza, Mkoa umekusudia kusimamia na kuelekeza rasilimali zake katika kutekeleza yafuatayo:- Kulinda na kuimarisha utu, usawa, haki na uongozi bora ili kudumisha amani, umoja na mshikamano wa Taifa letu; Kukuza uchumi wa kisasa, fungamanishi, jumuishi na shindani uliojengwa katika msingi wa viwanda, huduma za kiuchumi na miundombinu wezeshi; Kuleta mageuzi ya kilimo, mifugo na uvuvi ili kuwa na uhakika wa chakula na kujitegemea kwa chakula wakati wote na kuchangia kikamilifu katika maendeleo ya uchumi; Kuimarisha upatikanaji wa huduma bora za Afya, Elimu, Maji, Umeme na Makazi vijijini na mijini; na Kuchochea matumizi ya utafiti, sayansi, teknolojia na ubunifu kama nyenzo ya maendeleo ya haraka ya kijamii na kiuchumi; SHUGHULI ZILIZOTEKELEZWA KWA KIPINDI CHA JULAI, - DESEMBA, 2022 Kati ya mwezi Julai, 2021 na Desemba 2022, yafuatayo yametekelezwa ikiwa ni utekelezaji wa Ilani ya uchaguzi ya Chama cha Mapinduzi ya mwaka 2020 – 2025:- Kupambana na umaskini na uwezeshaji wa wananchi kiuchumi (Ibara ya 26) Kukuza Uchumi wa Kaya Kupitia Miradi ya TASAF Katika eneo hili, Mkoa umefanikiwa kusimamia kasi ya utekelezaji wa kipindi cha Pili cha Awamu ya Tatu ya TASAF III ili kuwafikia wananchi maskini katika Vijiji/Mitaa yote kwa kutekeleza miradi ya kutoa ajira za muda, kukuza uchumi wa kaya na kuendeleza rasilimali watu. Jumla ya Sh. 15,564,934, 40 zilipokelewa kwa ajili ya utekeleza wa kupamba na umaskini, utekelezaji ni kama ifuatavyo;- Kwa kipindi cha Julai, 2021 hadi Desemba, 2022 Mkoa kupitia Halmashauri zake sita umewezesha malipo kwa kaya za Walengwa kwenye Madirisha 14 ya malipo ambapo Jumla ya Sh.10,560,927,481 zimehawilishwa kwa kaya 25,400 zilizohakikiwa na kukidhi vigezo vya kuendelea kunufaika na TASAF III katika kipindi hicho kama inavyooneshwa kwenye jedwali lifuatalo;- Na Halmashauri Mapokezi Matumizi Marejesho Ludewa DC 1,861,005,452 1,849,430,920 11,574,532 Makambako TC 895,630,875 874,974,491 20,656,384 Makete DC 1,881,212,346 1,858,578,298 22,634,048 Njombe DC 1,807,395,808 1,788,573,321 18,822,487 Njombe TC 1,760,847,246 1,751,285,246 9,562,000 Wanging'ombe DC 2,354,835,754 2,320,090,111 34,745,643 Jumla 10,560,927,481 10,442,932,387 117,995,094 Aidha: Mkoa umeshaanzisha mkakati wa kuwaondoa wanufaika wa TASAF baada ya miaka mitatu kwa kuwawezesha kila mlengwa kupata miche kumi ya parachichi. Kupitia Awamu ya nne ya utekelezaji wa Mradi wa kupunguza Umaskini (Tanzania Poverty Reduction Programme – TPRP IV) iliyoanza kwa uwezeshaji wa fedha za utekelezaji mwezi Februari, 2022, Mkoa umewezeshwa kutekeleza jumla ya Miradi 84 kwa mchanganuo ufuatao;- Miradi 60 ya kuboresha miundombinu ya Sekta za Afya, Elimu na Maji kwa gharama ya Jumla ya Sh. ,461,041, Kakamilika kwa miradi hiyo kutaziwezesha Halmashauri za Mkoa kupata jumla ya Vyumba 55 vya Madarasa, Matundu 146 ya Vyoo, Vyumba vya Ofisi za Walimu (Detached Offices), Zahanati 6, Mabweni/Hosteli 4, Mabwalo 4, Nyumba Pacha 14 za Watumishi wa Sekta ya Elimu na Afya, Mjengo 3 ya Huduma za Uzazi, OPD 1, Uzio/Fensi 1 na Miradi 2 ya Maji. Utekelezaji wa miradi hiyo upo kwenye hatua mbalimbali ambapo miradi 14 imekamilika na kuendelea kuboresha mazingira ya utoaji wa huduma hasa katika Sekta ya Afya na Elimu. Mradi wa nyumba watumishi (2 in 1) wa Afya zahanati ya Ikelu Halmashauri ya Mji Makambako iliyojengwa kupitia TASAF Miradi 24 ya ujenzi/ukarabati wa barabara na bwawa kupitia kipengele cha miradi ya Ajira za Muda (Public Works Programme – PWP) kwa gharama za jumla ya Sh. ,553,419, miradi 23 ni ya ukarabati wa barabara na mradi 1 ni wa ujenzi wa bwawa ambapo utekelezaji wa miradi hiyo unaendelea na jumla ya Sh. 163,589,000 zimelipwa kwa Kaya za Wanufaika wa TASAF kwenye Vijiji vya Miradi hiyo kama ujira kutokana na kazi zilizotekelezwa na kaya hizo. Ili kuwezesha usimamizi na ufuatiliaji wa miradi, katika kipindi cha Julai 2021 hadi Desemba, 2022 Serikali ya Jamhuri ya muungano wa Tanzania katika Awamu ya Sita, imetoa Magari saba kwa ajili ya matumizi ya Mkoa na Halmashauri zake sita. Mikopo kwa Wanawake, Vijana na watu wenye Ulemavu Kuanzia mwezi Julai, 2021 hadi Desemba, 2022 jumla ya Sh. ,660,317,310 zimekopeshwa kwa vikundi 691 vya wanawake, vijana na watu wenye ulemavu kwa mchanganuo ufuatao:- Wanawake kiasi cha Shilingi 7,841,272,000 kwa vikundi 382 vyenye wanufaika 4,062; Vijana kiasi cha Shilingi 1,966,795,310 kwa vikundi 237 vyenye wanufaika 1,564 (ME 1,220 KE 344); na Watu wenye ulemavu Shilingi 852,250, 00 kwa vikundi 72 vyenye wanufaika 207 (Me 157, Ke 50). Kwa ufafanuzi zaidi rejea mchanganuo wa uwezeshaji wa vikundi hivyo kwenye jedwali Na. 1 la viambatisho vya taarifa hii. Kilimo na mifugo (Ibara ya 37 na 40) Sekta ya kilimo Mkoa umesimamia na kuhakikisha kuwa kunakuwa na usalama wa chakula na kuzalisha chakula cha ziada. Kwenye msimu uliopita (kipindi cha Julai, 2021 – Disemba, 2022) Mkoa ulizalisha mazao ya chakula tani 939,621 na mahitaji ya chakula ni tani 210,917 hivyo Mkoa kuwa na ziada ya tani 728, Usajili wa Wakulima na Usambazaji wa Mbolea ya Ruzuku Kwa msimu wa kilimo 2022/23 serikali iliamua kutoa ruzuku kwenye mbolea ili kupunguzia mkulima gharama kubwa katika kununua mbolea kwa ajili uzalishaji wa mazao ya chakula na biashara. Ili wakulima wapate mbolea ni lazima wasijiliwe kwenye mfumo ulioandaliwa na serikali. Wakulima waliolengwa kusajiliwa kimkoa ni 214,870 na hadi tarehe Januari, 2023 wakulima 185, 00 wamesajiliwa katika mfumo wa ruzuku sawa na 86% ya malengo. Wakulima walipata mbolea ni , 00 sawa na 55% ya wakulima waliosajiliwa kwenye mfumo na mbolea iliyosambazwa ni tani 34, 11 sawa na 3% ya matumizi ya mbolea ya tani 49, 77 kwa msimu 2021/ Aidha tani 34, 11 zilizotolewa, serikali imetoa ruzuku ya kiasi cha Sh. ,632,278, Njia zilizotumika katika usambazaji ni kutambua mahitaji ya wakulima na kuwaunganisha na Makampuni au mawakala wa mbolea. Jedwali lifuatalo linafafanua zaidi Wakulima waliosajiliwa hadi kufikia tarehe 26 Januari, Na. Halmashauri Lengo (Wakulima) Waliosajili % ya Usajili Ludewa DC 42,354 32,639 77 Makambako TC 23,329 17,336 74 Makete DC 30,619 19,532 64 Njombe DC 24,255 25,233 104 Njombe TC 44,313 36,749 83 Wanging'ombe DC 50,000 53,554 107 Jumla/Wastani 214,870 185,043 86 Jedwali lifuatalo linaonesha hali ya Usambazaji wa mbolea hadi kufikia tarehe 26 Januari, Na Halmashauri wakulima waliosajili wa Wakulima waliopata mbolea % wakulima waliopata mbolea Kiasi cha mbolea kilichosambazwa (Tani) Thamani ya ruzuku ya serikali Ludewa DC 32,639 11,701 36 2, 48 2,284,409,221 Makambako TC 17,336 9,222 53 1, 00 1,932,516,055 Makete DC 19,532 8,891 46 1, 65 1,178,814,627 Njombe DC 25,233 11,664 46 13, 25 14,557,169,132 Njombe TC 36,749 21,900 60 10, 95 10,945,548,466 Wanging'ombe DC ,554 38,278 71 5, 78 5,733,821,469 Jumla 185,043 101,656 55 34, 11 36,632,278,970 Ununuzi wa Mashine za Kupima Afya ya Udongo Ili kuboresha kilimo, Halmashauri zilielekezwa kununua mashine za kupima afya ya udongo. Katika bajeti ya mwaka 2021/2022 Halmashauri zimetenga fedha kununua vifaa vya kupimia afya ya udongo ikiwa ni utekelezaji wa maelekezo yaliyotolewa huko nyuma. Halmashauri tano tayari zimenunua mashine za kupima afya ya udongo (Makambako, Njombe Mji, Njombe DC, Wanging’ombe na Makete DC). Aidha Halmashauri ya Wilaya ya Ludewa wametenga millioni 8 kwa mwaka 2023/24 kwa ajili ya kununua kipima udongo. Serikali kwa msimu wa kilimo 2022/23 ilitoa pikipiki 231 kwa ajili ya maafisa ugani katika Halmashauri zote 6 za Mkoa (Ludewa 50, Makambako 27, Makete 69, Njombe DC 36, Njombe TC 13 na Wanging’ombe 36) na hivyo kumaliza kabisa tatizo la usafiri kwa maafisa ungani wote katika sekta ya kilimo. Sekta ya Mifugo Sekta ya Mifugo imekuwa inajishughulisha na shughuli za ugani na kutoa huduma kwa wafugaji kupitia takwimu zilizopo. Kwa sasa Mkoa unakadiriwa kuwa na ng’ombe 202,861, mbuzi 109,434 kondoo 21,272 nguruwe 79,997 kuku 1,531,125 na hekta 280,533 zinazofaa kwa malisho. Mkoa una majosho 109, minada 6, vituo vikubwa vya kukusanyia maziwa 15 na mashamba makubwa ya mifugo 3 (Kitulo, Ibaga na Ludodolelo). Mchanganuo wa idadi ya majosho unaoneshwa kwenye jedwali Na. 2a la viambatisho vya taarifa hii. Shamba la mwekezaji la unenepeshaji wa mifugo, Ibaga Wilaya ya Makete Huduma ya Ugani kwa Sekta ya Mifugo na Uvuvi Sekta ya Mifugo imekuwa inajishughulisha na shughuli za uboreshaji wa huduma za ugani ambapo kwa kipindi cha Julai 2021 hadi Disemba pikipiki 9 zimegawiwa katika Halmashauri za Miji na Wilaya. Pikipiki hizi zimetolewa na Serikali kupitia Wizara ya Mifugo na Uvuvi kwa ajili ya kurahisisha utoaji wa huduma kwa wafugaji. Halmashauri zilizogawiwa pikipiki hizo ni hizi zifuatazo Njombe DC Pikipiki 2, Makete DC 2, Ludewa DC 2, Wanging’ombe DC 2 na Makambako TC pikipiki Udhibiti wa Magonjwa ya Mifugo Mkoa unaendelea na udhibiti wa magonjwa ya mifugo kwa utoaji wa chanjo za mifugo ambapo kwa muda wa kuanzia Julai, 2021 hadi Juni, jumla ya ng’ombe 20,224 walichanjwa dhidi ya chumbavu, 32,234 dhidi ya homa ya mapafu, mbwa 3,560 dhidi ya kichaa cha mbwa, Kuku dozi 454,673 dhidi ya mdondo, dozi 364,374 dhidi ya Gumboro na kuku 797,018 dhidi ya ndui. Katika kudhibiti magonjwa yaenezwayo na kupe, Serikali imetoa dawa za kuogesha mifugo kiasi cha lita1, 5 zenye thamani ya Tshs. ,907,500 katika Mkoa wa Njombe dawa hiyo imefanya zoezi la uogeshaji wa mifugo kuwa la uhakika. Kwa kipindi cha kuanzia Julai, hadi Juni, 2022, jumla ya michovyo ya Ng’ombe 1,755,238, mbuzi ,346, Kondoo 20,251, punda 5,279 na mbwa 5,251 iliogeshwa kwenye majosho. Aidha, hali hii ya uogeshaji pamoja na utoaji elimu kwa wafugaji juu ya udhibiti wa kupe imepunguza matukio ya magonjwa yaenezwayo na kupe kwa asilimia Hivi sasa wastani wa vifo vya ndama ni asilimia 2 hadi Upatikanaji wa maafisa Ugani wa Sekta ya Kilimo na Mifugo Kwa kipindi cha Julai, 2021 hadi Desemba, 2022 wapo jumla ya maafisa ugani 236 wa sekta ya Kilimo na maafisa ugani 80 wa sekta ya Mifugo na Uvuvi. Jedwali Na. 2b la viambatisho vya taarifa hii linafafanua zaidi. Sekta ya uvuvi Katika kuendeleza na kusimamia shughuli za ufugaji wa samaki katika mabwawa, Mkoa una jumla ya mabwawa ya Samaki 1, Kwa kipindi cha kuanzia Julai, 2021 hadi Juni, 2022, jumla ya kilo 65,813 za Samaki wenye thamani ya Sh. 586,647,000 zilivunwa na kuuzwa. Nishati (Ibara ya 63) Mkoa umeendelea kusimamia utekelezaji wa mradi wa umeme vijiji (REA) awamu ya tatu mzunguko wa pili pamoja na uimalishaji wa mzunguko wa kwanza na kuendelea kusambaza umeme kupitia bajeti ya Serikali (TANESCO). Jumla ya Sh. 3,239,713,769 zimepokelewa kati ya hizo Tshs.1,109,686,665, kwa ajili ya matengenezo, Tshs. 1,039,552,171 kwa ajili ya maboresho ya umeme na kuongeza mtandao wa umeme zilipokelewa Tshs. 1,090,474, Jumla ya vijiji 381 kati ya hivyo vijiji 280 sawa na asilimia 49 tayari vimepatiwa umeme na vijiji mia moja na moja (101) vilivyobaki vitapata umeme kupitia mradi wa REA III mzunguko wa pili. Kwa kipindi cha Julai 2021 hadi Disemba, 2022, vijiji vyote 101 upimaji (Detail Survey) umekamilika, vijiji ishirini (20) tayari vilishawashwa, vijiji tano (5) viko hatua ya mwisho vinatarajiwa kuwashwa Januari, 2023 na vijiji 80 viko kwenye hatua mbalimbali za ujenzi. Vijiji hivi vitasambaziwa umeme kupitia REA III Mzunguko wa pili ulioanza kutekelezwa mwezi Julai, 2021 kwa gharama ya Sh. Bilioni 625 ambapo hadi sasa mradi umetekelezwa kwa asilimia Vijiji 4 ambavyo havikuwashiwa umeme katika mradi wa REA III mzunguko wa kwanza, ujenzi wa laini ya msongo mkubwa na mdogo ilishakamilika, bado kufunga mashine umba na kuunga wateja utekelezaje wake unaendelea. Orodha ya Vijiji 101 ambavyo Upimaji umekamilika vimeoneshwa kwenye jedwali Na. 3 la viambatisho vya taarifa hii. Miradi ya Umeme Ruhuji na Rumakali Mkoa unategemea kuongeza uwezo wa Uzalishaji wa umeme wa kutosha na wa gharama nafuu kwa kuongeza uzalishaji wa umeme wa maji katika mradi wa (Ruhuji MW 358 na Rumakali MW 222) Mkoani Njombe. Mradi wa Ruhuji (MW 358) Mradi wa kuzalisha umeme wa ‘Ruhudji hydro power project’ ni mradi ambao unatarajiwa kuzalisha 358 MW kutoka mto Ruhuji ambao uko Wilaya ya Njombe, kituo cha uzalishaji kitajengwa umbali wa takribani kilomita 75 kusini mashariki mwa Mji wa Njombe. Mradi huu ulifanyiwa upembuzi yakinifu mwaka 1996 - 1998 na makampuni ya Swedpower - Norconsult kutoka Sweden kwa ufadhili wa SIDA. Umeme utakao zalishwa katika mto Ruhuji utasafirishwa kwa msongo wa kilovolt 400 Kv kwenda kituo cha kupozea umeme cha Kisada kilicho umbali wa 172 km. Hadi kufikia Disemba, 2022 TANESCO na Taasisi nyingine zinazohusika na miradi hii zimeshatekeleza kazi ya udhamini wa mali zitakazo athirika na mradi upande wa bwawa na njia za kusafirisha umeme itakuwa imekamilika ifikapo tarehe ili majedwali ya fidia yapelekwe kwa mthamini mkuu wa serikali kwaajili ya kuidhinishwa. Miradi hii inategemea kukamilika katika kipindi cha miezi Mradi wa Rumakali (222 MW) Mradi wa ‘Rumakali hydro power project’ mradi huu upo katika mto Rumakali ambao unatarajiwa kuzalisha 222 MW, bwawa la kuzalisha umeme litakuwa kijiji cha Bulongwa wilaya ya Makete umbali wa kilomita 145 kutoka Njombe mjini, kituo cha kuzalisha umeme (power house) kinatarajiwa kujengwa eneo la Iganjo umbali wa 64km kutoka Lufilyo (Busokero) Wilaya ya Rungwe Mkoa wa Mbeya. Umeme utakaozalishwa utasafirishwa hadi Mbeya kwenye kituo cha kupoza umeme cha msongo wa kilovolti 220 Kv. Timu ya wataalumu wa utekelezaji wa mradi kutoka TANESCO imekamilisha zoezi la kurejesha alama za upimaji (control point) alama hizo ndizo zilizotumika wakati wa usanifu wa awali na zitatumika wakati wa ujenzi. Timu hii itakuwa imekamilisha kazi ya uthamini wa mali zitakazoathirika na mradi upande wa bwawa na njia za kusafirisha umeme itakuwa imekamilika ifikapo tarehe ili majedwali ya fidia yapelekwe kwa mthamini mkuu wa serikali kwaajili ya kuidhinishwa. Kituo cha umeme wa maji Uwemba Kuna kituo kidogo cha kuzalisha umeme wa maji cha Uwemba kinachomilikiwa na Serikali (TANESCO) ambacho kina jenereta tatu kila moja ikiwa na uwezo wa Kw 281 na kuzalisha jumla ya 843 MW ambazo huingizwa kwenye gridi ya Taifa. Nguzo za trasfoma, kijiji cha Kilenzi Halmashauri ya Mji Njombe Hali ya upatikanaji wa mafuta Mkoa umeimarisha hali ya upatikanaji wa mafuta ikiwa ni pamoja na kuhamasisha wawekezaji wa ndani kujenga vituo vya mafuta katika Miji midogo na Vijijini ili kuongeza upatikanaji wa bidhaa hiyo. Kwa kipindi cha Julai, 2021 – Desemba, 2022 Jumla ya vituo vipya 17 vya mafuta vimejengwa katika maeneo mbalimbali ya Mkoa (Mji Njombe 7, Makambako 5, Njombe DC 2, Wanging’ombe 3, Makete 2) na hivyo kuongeza upatikanaji wa nishati hiyo. Elimu (Ibara ya 80) Kwa kipindi cha Julai 2021 hadi Disemba 2022 Mkoa umepokea na kutumia jumla ya Sh. Bilioni 32,054,285, 42 kugharamia maboresho katika Sekta ya Elimu. Kati ya fedha hizo Sh. 9,032, 358, 96 ni kwa ajili ya kugharamia Elimu bila malipo na Sh. 23,021,927, 46 kwa ajili ya ujenzi wa miundombinu kwa mchanganuo ufuatao;- Sh. 413,702, 46 kuwezesha ujenzi wa miundombinu ya maji na kuchimba visima katika shule za Msingi na Sekondari; Sh. 4,720,000, 00 za UVIKO 19 awamu ya pili kuwezesha ujenzi wa madarasa 192 ya Sekondari, madarasa 32 shule shikizi za msingi na mabweni 3 ya wanafunzi wenye mahitaji maalum shule za Msingi. Rejea jedwali Na. 4b, 4c na 4d la viambatisho vya taarifa hii; Mradi wa madarasa shule ya J Makwete Halmashauri ya Wilaya ya Njombe – fedha za UVIKO 19 Sh. 4,319,000,000 za Mradi wa EP4R awamu ya 9 kuwezesha ujenzi wa miundombinu ya madarasa, Maabara na matundu ya vyoo katika shule za msingi na sekondari; Sh. 112,500,000 za Tozo ya miamala ya simu kuwezesha ukamilishaji wa maboma ya madarasa katika shule za msingi na sekondari; Sh. 1,262,500,000 Kutoka Serikali Kuu kuwezesha ujenzi na ukamilishaji wa vyumba vya madarasa na Maabara za sayansi; Maabara shule ya Sekondari Luhanjo, Wilaya ya Wanging’ombe Sh. 5,820,000,000 za SEQUIP (awamu I & II) awamu ya I kwa ajili ya ujenzi wa shule 6 za kata katika kila Halmashauri, na awamu ya II kwa ajili ya ujenzi wa shule ya wasichana ya Mkoa. Shule mpya ya sekondari ya Ikondo, Halmashauri ya Wilay aya Ikondo Sh. 223,296,000 za GPE LANES II Kwa ajili ya ujenzi wa madarasa 8 ya Awali ya mfano na matundu ya vyoo Rejea jedwali Na. 4e la viambatisho vya taarifa hii; Sh. 1,960,000,000 Kkuwezesha ujenzi wa madarasa 98 ikiwa ni maandalizi ya kuwapokea wanafunzi wa kidato cha kwanza Januari Jedwali Na. 4f la viambatisho vya taarifa hii linafafanua; Sh. 1,670,000,000 za EP4R Awamu ya 10 kuwezesha ujenzi wa madarasa, Maabara na mabweni katika shule za Msingi na Sekondari na ukarabati wa mabweni shule za Sekondari. Sh. 1,214,498, 00 kwa kipindi cha Julai 2021 hadi Disemba, 2022 kutokana na Mapato ya ndani ya Halmashauri kuwezesha ujenzi na ukamilishaji wa miundombinu ya madarasa, matundu ya vyoo, nyumba za walimu, mabweni na kutengeneza samani; Sh. 786,019,662 kutoka Taasisi ya Elimu Tanzania (TEA) kuwezesha ujenzi wa vyumba vya madarasa 11, Nyumba 4 za walimu Bweni 1 na matundu ya vyoo Mchanganuo wa utekelezaji wa miradi iliyopangwa ni kama inavyoonesha kwenye jedwali lifuatalo;- N a Mradi Madarasa M. Vyoo Mabweni Nyumba Ofisi Maabara Jengo la Uta ICT Room N a Mradi Madarasa M. Vyoo Mabweni Nyumba Ofisi Maabara Jengo la Uta ICT Room GPE II UVIKO 224 0 3 0 0 0 0 0 EP4R Awamu ya & 10 & TOZO 0 14 0 0 20 0 0 TEA 11 34 1 4 0 2 0 0 SEQUIP 48 120 0 0 8 24 6 6 LANES II 8 24 0 0 0 0 0 0 Kapu la Mama 98 0 0 0 0 0 0 0 Fedha za mapato ya ndani ya Halmashauri 138 13 11 1 0 0 0 Jumla 538 316 31 15 9 46 6 6 Afya (Ibara ya 83 - 96) Mkoa umeendelea kujenga na kuimarisha vituo vya kutolea huduma za afya ili viweze kutoa huduma bora zaidi kwa wananchi. Mkoa umepokea jumla ya Sh. 25,085,713, 00 kwa mchanganuo ufuatao;- Sh. 13,571,628,475 kimepokelewa kutoka Serikali Kuu kwa ajili ya ukamilishaji wa ujenzi wa Hospitali ya Rufaa ya Mkoa wa Njombe, Ujenzi na ukarabati wa Hospitali nne (4), Vituo vya Afya Vinne (4) na Zahanati 11 katika Halmashauri za Mkoa; Hospitali ya Rufaa ya Mkoa wa Njombe – Jengo la mama na mtoto Sh. 2,974,085,285 kimepokelewa kutoka katika fedha za Ustawi wa Jamii na mapambano dhidi ya UVIKO 19 kwa ajili ya ujenzi wa Jengo la CT Scan, Ujenzi wa nyumba ya watumishi moja na ununuzi wa samani katika Hospitali ya Rufaa ya Mkoa Njombe; Mashine ya CT- Scan katika Hospitali ya Rufaa ya Mkoa wa Njombe Sh. 4,000,000,000 zimepokelewa kwa ajili ya kutekeleza miradi ya ujenzi wa Vituo vya Afya sita (6) katika Halmashauri, fedha zimezotokana na mgao wa Tozo za Simu; Ujenzi wa mradi wa kituo cha afya Kichiwa Halmashauri ya Wilaya ya Njombe Sh. 2,440,000,000 zimepokelewa kutokana na fedha za Ustawi wa Jamii na mapambano dhidi ya UVIKO 19 katika ujenzi wa Ujenzi wa Nyumba za watumishi tano (5), Ujenzi wa EMD nne (4) - ICU moja (1) na Ununuzi wa mashine za X ray mbili (2) katika Halmashauri; na Jengo la dharura katika Hospitali ya Wilaya ya Makete – UVIKO 19 Sh. 2,100,000, 00 kwa ajili ya vifaa vya tiba. Jedwali Na. 5a la viambatisho vya taarifa hii linafafanua. Katika uimarishaji wa mfumo wa bima ya Afya (NHIF na iCHF) ili kufikia lengo la Serikali la kuwa na bima ya afya kwa wananchi wote, Jumla ya kaya 6,575 zimeandikishwa kwenye mfuko wa iCHF ikiwa ni sawa na asilimia 3 ya malengo ya mwaka la asilimia 30 na uhamasishaji unaendelea kwenye Halmashauri zote. Mchanganuo wa Kaya zilizopo na kaya zilizoandikishwa kwa kila Halmashauri umeoneshwa. Jedwali Na. 5b la viambatisho vya taarifa hii linafafanua; Katika kupunguza vifo vitokanavyo na uzazi na watoto wachanga, kwa mwaka 2019/20 vilitokea vifo 25 vya akina mama , 2020/2021 vilitokea vifo 18 vya akina mama, vya watoto 228 na mwaka /2022 vilitokea vifo 26 vya akina mama na vya watoto Aidha kwa mwaka 2021/2022 hali haikuwa nzuri kwa sababu vifo vya kina mama vilioongezeka kutokana na ugonjwa wa UVIKO Katika utoaji wa elimu na kuhamasisha wananchi kupambana na magonjwa ya kuambukiza (Covid - 19, VVU na UKIMWI, TB, Homa ya Ini na Malaria) na yasiyoambukizwa (Shinikizo la damu, Saratani na Figo) pamoja na kununua na kusambaza dawa zake na kuhamasisha upimaji wake ili wananchi waweze kutambua hali zao na kuchukua hatua stahiki. Kiwango cha Malaria kimepungua kutoka asilimia 6 mwaka 2021 hadi 3 kufika desemba Aidha hadi kufikia Desemba, 2022 wananchi 497,891 wa mkoa wa Njombe wamekamilisha dozi ya chanjo ya UVIKO Hii ni sawa na % ya walengwa wenye umri zaidi ya miaka 18 wapatao , Mafanikio haya yamechangiwa kwa kiasi kikubwa na juhudi za serikali katika kuhakikisha uwepo wa chanjo na kufanya uhamasishaji kwa jamii. Kwa kipindi cha Julai, 2021 – Desemba, 2022 jumla ya watu 10,770 walihamasishwa na kupima VVU na kati yao 250 walipatikana na maambukizi sawa na asilimia Huduma za Lishe Mkoa unatekeleza mkataba wa lishe wenye lengo la kuboresha huduma za lishe katika vituo vya kutolea huduma za afya na ngazi ya jamii. Aidha, kwa mwaka wa fedha 2021/22 Halmashauri zilitenga katika bajeti jumla ya Sh. 205,479, 26 kutekeleza afua za lishe, kulingana na agizo la kutenga shilingi 1000 kwa kila mtoto mwenye umri chini ya miaka Jumla ya Sh. 150,924, 88 zilitolewa na kutumika sawa na asilimia Mafanikio katika utoaji wa huduma za lishe katika Mkoa Kupungua kwa tatizo la uzito pungufu kwa watoto wenye umri chini ya miaka mitano kutoka asilimia 9 mwaka 2021 hadi kufikia asilimia 2 kwa kipindi cha mwezi Januari hadi Juni, 2022; Kupungua kwa tatizo la ukondefu kwa watoto wenye umri chini ya miaka mitano kutoka asilimia 8 mwaka 2021 hadi kufikia 9 mwaka 2022; Kuongezeka kwa kiwango cha utoaji wa vidonge vya kuongeza damu kwa wajawazito kutoka asilimia 48 mwaka wa fedha /21 hadi kufikia asilimia 13 mwaka wa fedha 2021/22; Kuongezeka kwa Vijiji/Mitaa inayotekeleza Siku ya Afya na Lishe kutoka asilimia 2 mwak 2021 hadi kufikia asilimia 5 mwaka ; Mkoa umeendelea kutoa elimu ya lishe kwa jamii kwa mwaka wa fedha 2021 asilimia 3 ya walengwa ilifikiwa ukilinganisha na mwaka 2022 asilimia 100 ya walengwa imefikiwa; Mkoa kwa kushirikiana na wadau umeweza kufanya vipindi vya jiko darasa kwa wazazi/walezi wenye watoto wenye tatizo la uzito pungufu Halmashauri ya Wilaya ya Ludewa na Wanging’ombe ambapo jumla ya Watoto 232 kati ya 274 walioshiriki katika jiko darasa la siku 12 kwa kipindi cha mwezi Februari hadi Juni, 2022 wameongezeka uzito; Mkoa kwa kushirikiana na mdau (IMA World Health) kupitia mradi wa kuboresha lishe ya mama na mtoto umeweza kutoa ‘’baby care kits’’ 1258 (blanketi kwa ajili ya kuwakinga watoto na baridi wenye umri chini ya miaka miwili), ‘’personal care kits’’ (kwa ajili ya akina mama wajawazito) na ‘’school kits’’ 700 kwa ajili ya watoto wa shule za awali. Jumla ya thamani ya vitu hivyo ni Sh. million Maji (Ibara ya 100) Jumla ya Sh. 34,109,156, 70 zimepokelewa katika kipindi hiki cha serikali ya awamu ya sita kwa ajili ya miradi iliyokamilika 84 na ile inayoendelea Miradi hiyo yote imehusisha ujenzi wa Miradi Mipya, Upanuzi na Ukarabati, miradi hiyo imeweza kuleta manufaa kwa wananchi 123,603 waishio Vijijini (Vijiji 69). Aidha, wananchi 18,886 waishio mji wa Njombe wameboreshewa huduma ya Maji baada ya kukamilika kwa miradi miwili. Hadi kufikia Desemba, 2022 watu wapatao 646,826 kati ya 852,720 waishio Mijini na vijijini katika mkoa wa Njombe sawa na asilimia 9 wanapata huduma ya maji safi na salama. Ifikapo 2025 Mkoa wa Njombe utakuwa umeshafikia malengo ya kutoa huduma za maji mijini kwa asilimi 100 kutokana na mradi wa kitaifa (Mradi wa Miji 28) kupitia mkopo wa masharti nafuu kutoka serikali ya India. Serikali imepanga kuongeza upatikanaji wa huduma ya maji safi na salama kwa wananchi waishio Mijini. Aidha, kupitia fedha hizo Wizara ya Maji wameingia mkataba na wakandarasi kwa ajili ya utekelezaji wa miradi hiyo katika Miji ya Makambako, Njombe na Wanging’ombe. Jumla ya dola za kimarekani 6 bilioni zinakadiriwa kutumika katika mradi huu ambapo zaidi ya wakazi 302,912 watanufaika na mradi huu. Vijijini Hadi kufikia Desemba, 2022 wakazi wapatao 458,763 sawa na asilimia 6 ya wakazi 569,402 vijijini katika Mkoa wa Njombe wanapata huduma ya maji safi na salama katika vijiji 273 kati ya vijiji vilivyopo. Mijini Katika Mkoa wa Njombe, huduma ya maji mijini inatolewa na Mamlaka za Maji za Miji ya Njombe, Makambako, Makete na Ludewa pamoja na Mamlaka ya Maji ya Mradi wa kitaifa wa Wanging’ombe (WANGIWASA). Hadi kufikia Desemba, 2022 wakazi wapatao ,546 sawa na asilimia 8 ya wakazi 281,898 waishio mijini wanapata huduma ya maji safi na salama. Jedwali lifuatalo linafafanua hali ya upatikanaji wa huduma ya Maji Mijini na Vijijini Na Wilaya Idadi ya Watu Wanaopata huduma ya maji Hali ya huduma % Vijijini Mjini Vijijini Mjini Vijijini Mjini Makete 96,802 14,182 87,219 11,630 10 0 Ludewa 163,147 15,661 121,219 8,927 30 0 Wanging’ombe 91,680 95,068 80,679 62,745 00 0 Njombe 217,773 71,929 169,646 53,227 90 0 Jumla 569,402 196,840 458,763 136,529 57 4 Jedwali Na. 6a na 6b yanaonyesha kazi zilizotekelezwa kupitia mamlaka za Sekta ya Maji na Mapokezi ya fedha katika wamu ya sita ya serikali. Aidha, Mkoa umetekeleza programu ya kuvuna maji ya mvua hasa katika maeneo kame, maeneo ya ufugaji na kwenye taasisi za huduma za jamii, hususan mashule na vituo vya kutolea huduma ya afya Vijijini (zahanati, vituo vya afya na hospitali). Kupitia Fedha za UVIKO 19, Tenki Moja (1) Limejengwa Makete, Ludewa (2) na Njombe Mji (3). Mabadiliko ya tabia nchi (Ibara ya 235) Kuboresha utekelezaji wa mikakati ya kampeni za kukabiliana na uharibifu wa mazingira na mabadiliko ya tabianchi kwa kutekeleza mikakati mbalimbali ikiwa ni pamoja na upandaji, utunzaji na ukuzaji miti milioni 5 kila mwaka katika halmashauri ili kuondokana na kuenea kwa hali ya jangwa na ukame. Kwa kipindi cha hadi Desemba, Mkoa umepanda jumla ya miti 40,148,337 kama sehemu ya kupambana na uharibifu wa mazingira na chanzo cha mapato. Msimu wa upandaji miti huwa mwezi Desemba hadi Machi. Mchanganuo wa miti iliyopandwa kwa kila Halmashauri. Rejea jedwali na. 7 la viambatisho vya taarifa hii. Barabara (Ibara ya 55 & 57) Wakala wa Barabara TANROADS Katika kipindi cha kuanzia Machi, 2021 hadi Desemba, 2022 Ofisi ya Meneja ya Wakala ya Barabara Mkoa wa Njombe (TANROADS) inayohudumia jumla ya Km. 1, 23 kati ya hizo Km. 420 ni Barabara Kuu na Km. 810 ni Barabara za Mkoa. Wakala wa barabara Mkoa umepokea Jumla ya kiasi cha Shs. Bilioni 089 kwa mchanganuo ufuatao; miradi mikubwa billioni 16, Mfuko wa Maendeleo bilioni 243 na matengenezo ya barabara na madaraja Bilioni Aidha, kulingana na utekelezaji wa baadhi ya miradi ya ujenzi wa barabara kwa kiwango cha lami kukamilika kupitia fedha za matengenezo na maendeleo katika kipindi hiki Mtandao wa barabara za lami umeongezeka kutoka Km. 870 hadi Km. 630 na mtandao wa barabara za changarawe kupungua kutoka Km. 020 hadi Km. Utekelezaji wa miradi mikubwa ya maendeleo ni kama ifuatavyo;- Ujenzi wa mradi wa barabara ya Njombe – Makete (km 4) Ujenzi wa barabara ya Njombe – Makete (Km. 4) kwa Kiwango cha Lami ya Kisasa (Superpave) umekamilika kwa asilimia 100 na barabara hii imeshazinduliwa na Mheshimiwa Rais. Barabara ya Njombe – Moronga – Makete Sehemu ya Pili ikiwa Imekamilika Kujengwa kwa Lami. Ujenzi wa barabara ya Itoni – Ludewa – Manda (km 42) kwa kiwango cha Lami/Zege Sehemu ya kwanza (Lot 1) Itoni – Lusitu (km 50) Katika kipindi hiki serikali imetoa kiasi cha Sh. Bilioni 518 kwa ajili ya malipo ya awali (Advance Payment) kwa mkandarasi. Mkandarasi ameanza kazi na hadi Desemba, 2022 utekelezaji umefikia asilimia Mradi huu unatekelezwa kwa fedha za serikali kwa asilimia Sehemu ya pili (Lot 2) Lusitu – Mawengi (km 50) Ujenzi wa Barabara ya Itoni – Ludewa – Manda Sehemu ya Pili ya Lusitu – Mawengi (Km 50) kwa Kiwango cha Zege la Saruji umekamilika kwa asilimia Ujenzi wa Barabara ya Lusitu Mawengi ikiwa imekamilika kwa Kiwango cha Zege (Km.50) Sehemu ya tatu (Lot 3) Mawengi – Nkomang’ombe (km 9) Ujenzi wa Barabara ya Itoni – Ludewa – Manda ( 42), Sehemu ya Mawengi – Nkomang’ombe kwa Kiwango cha Zege/Lami haujanza, Serikali inaendelea kutafuta fedha ili ujenzi wa sehemu hii uweze kuanza. Aidha, sehemu hii ya Mawengi – Nkomang’ombe imekuwa na changamoto ya milima mikali hususani eneo la mlima Kimelembe inayosababisha kutokupitika kirahisi hasa kwa magari makubwa. Hii imepelekea usafirishaji wa Makaa ya Mawe kutoka Mchuchuma kuwa mgumu. Serikali imeidhinisha kiasi cha Sh. Bilioni 483 kugharamia matengenezo ya eneo la mlima Kimelembe kwa kupunguza mwinuko uliopo ili ukidhi usanifu uliofanywa. Utekelezaji wake upo hatua za manunuzi ambapo kwa sasa zabuni ya kuwapata wakandarasi imetangazwa. Ujenzi wa barabara ya Isyonje – Kikondo – Makete (km 6) kwa kiwango cha Lami/Zege; sehemu ya Kitulo – Iniho (km 3) na ujenzi wa mizani kijiji cha Igagala Njombe Utaratibu wa kumpata Mkandarasi kwa ajili ya Ujenzi kwa Kiwango cha Lami (Km. 3) sehemu ya Kitulo - Iniho umekamilika. Aidha, Mkataba wa kazi hii umesaininiwa tarehe 28 Desemba, 2022 baina ya Serikali na Mkandarasi wa kampuni ya China National Aero Intl Engineering Corporation ya China kwa gharama ya Sh. Bilioni 75 na muda wa utekelezaji wa miezi 36 katika hafla fupi iliyofanyika katika wilaya ya Makete Mkoa wa Njombe. Hivyo basi, taratibu za kumkabidhi Mkandarasi eneo la kazi zinaendelea kufanyika kupitia TANROADS Makao Makuu. Ujenzi wa barabara ya Njombe (Kibena) – Lupembe – Madeke (Mfuji) – Morogoro/Njombe border (km 125) kwa kiwango cha Lami Ujenzi wa barabara ya Njombe (Kibena) – Lupembe – Madeke (Mfuji – Morogoro/Njombe Border (Km.125) haujaanza hivyo Serikali inaendelea kutafuta vyanzo vya fedha ili kufanikisha kuanza kwa ujenzi huu. Aidha, Serikali imefanya mabadiliko katika kutekeleza ujenzi wa barabara Kibena – Lupembe – Madeke na kuingiza kwenye mradi wa pamoja kutoka Ifakara – Kihansi – Mlimba – Madeke – Kibena (Njombe) (Km 223). Hivyo basi, taratibu za manunuzi za kumpata Mhandisi Mshauri zinaendelea. Aidha, katika bajeti ya mwaka wa fedha 2022/23 Serikali imetenga fedha kiasi cha Sh. Milioni 500 Mfuko wa Maendeleo kuanza Ujenzi wa Barabara hii kwa Kiwango cha Lami. Mkataba umesainiwa kwa ajili ya kuanza ujenzi wa Km. 6 katika eneo la Lupembe Barazani kwa gharama ya Sh. Milioni 110 bila VAT. Utekelezaji wa kazi hii upo katika hatua ya kuombewa msamaha wa kodi ya ongezeko la thamani (VAT) ndipo mkandarasi aweze kuanza kazi za ujenzi. Ujenzi wa barabara ya Njombe (Ramadhani) – Iyayi (km 74) kwa kiwango cha Lami Ujenzi wa Barabara ya Njombe (Ramadhani) – Iyayi (Km.74) kwa Kiwango cha Lami umekuwa ukifanyika kwa awamu kulingana upatikanaji wa fedha. Katika kipindi cha Machi, 2021 hadi Desemba, ujenzi umeendelea kufanyika ambapo jumla ya Km 50 zimejengwa kwa kiwango cha lami kwa fedha toka mfuko wa Barabara. Katika kipindi hiki Serikali imetoa kiasi cha Sh. Bilioni 347 na kulipa wakandarasi waliokuwa wanatekeleza ujenzi wa barabara hii kwa kiwango cha lami. Aidha, Katika bajeti ya mwaka wa fedha 2022/23 Serikali imetenga fedha kiasi cha Sh. Milioni 300 Mfuko wa Maendeleo kuendeleza Ujenzi wa Barabara hii kwa Kiwango cha Lami km 4 kwa gharama ya Sh. Milioni 752 bila VAT kwa muda wa miezi minane (8). Ujenzi wa Barabara ya Ramadhani – Iyayi Kwa Kiwango cha Lami Ukiwa Imekamilika Kuwekewa Tabaka la Lami Eneo la Mambegu Ujenzi wa barabara ya Mkiu – Liganga – Madaba (km 112) na lLiganga - Nkomang’ombe (km 70) na Nkomang’ombe – Coal power plant (km 14) Ujenzi wa Barabara ya Mkiu – Liganga – Madaba (Km 112) na Liganga - Nkomang’ombe (Km 70) Na Nkomang’ombe – Coal Power Plant (Km 14) haujaanza hivyo serikali inaendelea kutafuta vyanzo vya fedha ili kufanikisha kuanza kwa ujenzi huu. Aidha, Taarifa za Upembuzi Yakinifu na Usanifu wa Kina na Uandaaji wa Makabrasha ya Zabuni (Final Design Report) tayari zimekamilika Oktoba, Katika bajeti ya mwaka wa fedha 2022/2023 Serikali imetenga kiasi cha shilingi milioni 240 kuanza ujenzi kwa kiwango cha lami (mita 400 kila barabara) katika Barabara ya Mkiu – Liganga – Madaba na Nkomang’ombe - Coal Power Plant (Mchuchuma) kupitia fedha za maendeleo (Consolidated Funds). Ukarabati wa barabara ya Makambako – Njombe - Songea (295km) Ukarabati wa barabara ya Makambako – Njombe – Songea kwa Kiwango cha Lami haujaanza hivyo serikali inaendelea kutafuta vyanzo vya fedha ili kufanikisha kuanza kwa ukarabati huu. Aidha, Taarifa za Upembuzi Yakinifu na Usanifu wa Kina na Uandaaji wa Makabrasha ya Zabuni (Final Design Report) tayari zimekamilika. Katika kipindi cha mwezi Machi, 2021 hadi Desemba, 2022 Serikali ya Tanzania imefanya majadiriano na Benki ya Dunia ambayo imeonesha nia ya kufadhili ukarabati wa barabara hii kwa sehemu inayoanzia Songea hadi Lutikira (Km. 111). Majadiliano bado yanaendelea. Upembuzi yakinifu na usanifu wa kina wa barabara ya Chimala - Matamba - Kitulo (km 51) Barabara ya Chimala – Matamba – Kitulo (51) inaunganisha Wilaya ya Makete Mkoa wa Njombe katika eneo la Hifadhi ya Kitulo na barabara kuu ya TAZAM katika wilaya ya Mbalali Mkoa wa Mbeya. Usanifu wa barabara hii haujafanyika. Aidha, Serikali inatafuta fedha ili kufanya Upembuzi na Usanifu wa Kina wa Ujenzi wa Barabara hii kwa kiwango cha lami. Kwa sasa barabara hii sehemu Matamba – Chimala (Km.21) inahudumiwa na Wakala wa Barabara Mjini na VIjijini (TARURA), hivyo imeombewa kupandishwa hadhi ili iweze kuhudumiwa na Wakala ya Barabara Tanzania (TANROADS). Utekelezaji wa ahadi za Rais na Waziri Mkuu katika ziara walizofanya mkoani Njombe Utekelezaji wa ahadi mbalimbali zilizotolewa na Viongozi Wakuu wa Kitaifa walipofanya ziara mkoa wa Njombe ni kama unavyoonesho kwenye kiambatisho A cha taarifa hii. Uboreshaji wa Barabara za Vijijini na Mijini (Ibara ya 56) Katika Kipindi cha miaka miwili TARURA imepokea kiasi cha Tshs. ,241,297, 55 kwa ajili ya matengezo ya kawaida km 36, maeneo korofi km 69, muda maalum km 05, madaraja 10, kiwango cha changarawe km 36 na Lami km Kwa kipindi cha Julai, 2021 – Desemba, 2022 Mkoa kupitia TARURA umetekeleza shughuli zifuatazo; Utekelezaji wa Bajeti ya Sh.438, 452, 00 fedha za Maendeleo Kwa kipindi cha Julai, 2021 hadi Desemba, Barabara ya Ihanja-ItamboImalinyi imekamilika kwa km 6 na Barabara ya Luduga - Malangali Wanging’ombe imekamilika wa km Ujenzi huu umekamilika kwa asilimia Utekelezaji wa mradi maalum barabara ya Lami Lunyanywi – Ikisa na Ofisi ya Mkuu wa Mkoa Kwa kipindi cha Julai,2021 hadi Juni,2022 ujenzi wa barabara kwa kiwango cha lami upo katika hatua za awali za utekelezaji. Mkandarasi anakamilisha taratibu za kimkataba ili aweze kuanza kazi. Utekelezaji wa Bajeti ya Sh.3,000,000, 00 (Sehemu ya Bajeti ya Sh. 5 b) ambapo kila jimbo limeipatiwa Sh.500,000, (Tozo za simu) Madilu-Mundindi km. 5 na Kigasi - Amani km. 5 Ujenzi umefikia asiimia 78 kazi zinaendelea (Ludewa DC); Lupembe -Ikondo km. 0 kwa kiwango changarawe Ujenzi umefikia asilimia 15, mkandarasi alisimama kwa sababu ya mvua.Kwa sasa mkandarasi amerudi kuendelea na kazi(Njombe ; Ujenzi wa barabara za lami Makambako Mjini umekamilika kwa asilimia 100 (Makambako TC); Ujenzi wa barabara za lami Makete Mjini km. Ujenzi umefikia asilimia 58 kazi ilisimama kwa sababu ya mvua na mkandarasi ameanza kurudi eneo la ujenzi (Makete DC); Ujenzi wa Daraja la Ruhuji umekamilika, kazi za kurudishia kifusi kwenye maingilio ya daraja inaendelea. Kazi yote imefikia asilimia kazi zinaendelea (Njombe TC); Ujenzi wa barabara za lami km. 0 Ilembula: Ujenzi umefikia asilimia 100 kazi imekamilika (Wangingombe DC). Lugarawa – Lusitu km. 5 na Amani- Ibumi km. 5 kwa kiwango cha changarawe, Ujenzi uko katika hatua za awali za utekelezaji, kazi zinaendelea (Ludewa DC). Mfriga - Ruhuji km. 7 kwa kiwango changarawe Ujenzi umefikia asilimia 45, kazi inaendelea (Njombe DC); Ujenzi wa barabara za lami (Deo Sanga – A one Lodge km. 2) Makambako ujenzi umefikia asilimia 15 kazi inaendelea (Makambako TC); Ujenzi wa madaraja matatu barabara za Ipelele – Makwaranga, Isange – Kigulu na Kisinga -Ugabwa. Ujenzi wa barabara kwa kiwango cha changarawe barabara za Ipelele – Makwaranga km. 0, Isange – Kigulu km. 4 na Amani – Zambia km Ujenzi umefikia asilimia 40 kazi inaendelea (Makete DC; Ujenzi kwa kiwango cha lami barabara ya Ramadhani –Mabatini km. 1, Ujenzi uko katika hatua za awali za utekelezaji, kazi zinaendelea (Njombe TC; Ujenzi wa barabara za lami km. 0 Igwachanya - Mdandu: Ujenzi uko katika hatua za awali za utekelezaji, kazi zinaendelea. (Wangingombe DC). Utekelezaji wa miradi kupitia fedha za tozo za mafuta Jumla ya Tshs. 9,300,000, 00 zilitengwa na zinagharamia utekelezaj wa jumla ya kilometa 75 za matengenezo ya barabara ambapo kilometa 6 ni kiwango cha lami na kilometa 15 ni kiwango cha changarawe. Utekelezaji wa miradi upo katika hatua mbalimbali. Utekelezaji wake ni kama yafuatayo:- Ujenzi wa barabara ya Muhoro-Lugarawa km.15, Ludewa-Ruhuhu km.10km Lihagule - Masasi km.10 kwa kiwango cha changarawe. Ujenzi umefikia asilimia 12 kazi inaendelea (Ludewa DC); Ujenzi wa barabara za, Luvulunge – Unyangogo - Mwakavuta km.2 , Bulongwa - Uganga - Ihanga km.4, Ipelele - Mwakwaranga, Mang'oto - Ibaga km.3, Lupila - Kipengere km.6, Matamba - Chimala km.5, Ikuwo -Usalimwani km.6, Matamba - Kinyika - Kikondo km.4 kwa kiwango cha changarawe. Ujenzi umefikia asilimia 40 kazi inaendelea. (Makete DC); Ujenzi wa barabara za Matembwe-Kanikelele km.5, Ikuna-Ikondo km.10 na Kidegembye-Matembwe km. 5 kwa kiwango cha changarawe.). Ujenzi wa barabara ya Iwafi-Itipula km.10km, Lupembe-Itambo km.10km kwa kiwango cha changarawe. Ujenzi umefikia asilimia 15 kazi inaendelea (Njombe DC); Ujenzi wa barabara za Lwangu-Iwungilo, Uwemba-UliwaNgalanga, Igawilo-Ihanga - Itipula, Madobole – Lugenge - Usalule kwa kiwango cha changarawe km. 15 na ujenzi wa njia za zege barabara ya Lusitu – Boimanda - Kitulila mita.800, mradi huu una asilimia 5 za utekelezaji, mkandarasi alisimama kwa sababu ya mvua lakini ameelekezwa arudi eneo la kazi (Njombe TC); Mahali, Lutilage, Mgendela, Nazareth Centre kwa kiwango cha lami km. 6, Ukarabati wa barabara ya Shipo km. 2 kwa kiwango cha changarawe. Ujenzi umefikia asilimia 20 mkandarasi alisimama kwa sababu ya mvua, ameelekezwa arudi eneo la kazi. (Njombe TC); Ujenzi wa barabara za Wanging’ombe Mjini, Mtapa-MambeguKidugala, Ilembula-Luduga, Estate No.5 – Imalinyi - Kidugala km. 8 na ujenzi wa drift barabara ya Lugoda – Matipu. Ujenzi umefikia asilimia 88 kazi inaendelea (Wangingombe DC); Ujenzi wa barabara za Igosi - Ujindile – Wangama, Makoga - Kinenulo na Mafinga – Mwilamba km. 2 kwa kiwango cha changarawe Ujenzi umefikia asilimia 22 kazi ianendelea (Wangingombe DC). Ujenzi wa barabara ya Lugarawa urbarn km. 15 kwa kiwango cha lami. Ujenzi umefikia asilimia 10 kazi inaendelea (Ludewa ; Ujenzi wa barabara ya Lifuma - Mbwila km. 5 kwa kiwango cha changarawe. Ujenzi umefikia asilimia 90 kazi inaendelea (Ludewa ; Ujenzi wa madaraja barabara ya Ludewa - Nsisi Ujenzi uko katika hatua za awali za utekelzaji kazi inaendelea (Ludewa DC; Ujenzi wa kiwango cha lami barabara za Rest House ( 430), Mchape - Rc ( 50) na Nurdin - Mchape ( 070). Ujenzi umefikia asilimia 10 kazi inaendelea. (Makambako TC); Ujenzi wa barabara za Kitandililo - Wangama na Usetule - Mbugani jumla ya km 86 kwa kiwango cha changarawe. Ujenzi umefikia asilimia 30 kazi inaendelea. (Makambako TC); Ujenzi wa barabara za, Mang'oto - Ibaga 75 Km, Ijangala - Sunji 5 Km, Utanziwa - Imehe 4km, Makete Township 5km, Kisinga - Ugabwa 3km, Mbalatse - Kisasatu 5km kwa kiwango cha changarawe. Ujenzi umefikia asilimia 70 kazi inaendelea. (Makete DC); Ujenzi wa barabara za Ikuwo - Usalimwani 5km, Nkenja - Ikuwo 5km, Matamba - Kinyika - Kikondo 75km, Makete - Nkenja 25km, Luvalande - Masasi 25 km kwa kiwango cha changarawe. Ujenzi umefikia asilimia 35 kazi inaendelea. (Makete DC); Ujenzi wa barabara za Matembwe - Havanga Road 0 Km, Matembwe Hospital Road 0km na Isoliwaya - Lyalalo 0 KM Kwa Kiwango Cha Changarawe.). Ujenzi umefikia asilimia 40 kazi inaendelea. (Njombe DC); Ujenzi wa barabara za Igongolo - Mlowa Road 5km na Mtwango Health Center 0 Km Kwa Kiwango Cha Changarawe.). Ujenzi umefikia asilimia 35 kazi inaendelea. (Njombe DC); Ujenzi kwa kiwango cha lami barabara za Fm ( 49km) Transfoma - Sido Sabasaba ( 7km), Sabasaba - Kiswele – Idundilanga ( 7km) na ujenzi wa barabara ya Wende (2km) kwa kiwango cha changarawe, Ujenzi umefikia asilimia 10 kazi inaendelea. (Njombe TC); Ujenzi wa barabara ya Utiga – Lyadebwe - Mayale km. 24 kwa kiwango cha changarawe. Ujenzi umefikia asilimia 15 kazi inaendelea. (Wangingombe DC); Ujenzi wa barabara ya Ikwavila - Uhenga- Saja - Dofi km. 24 kwa kiwango cha changarawe. Ujenzi umefikia asilimia 53 kazi inaendelea. (Wangingombe DC); Ujenzi wa barabara za Ulembwe-Usalule 7km, Igagala - Ihalula km, Imalilo - Kilanzi 5km kwa kiwango cha changarawe. Ujenzi umefikia asilimia 62 kazi inaendelea. (Wangingombe DC); Ujenzi wa barabara ya Kipengere – Ing’enyango – Ujindile km. 8 kwa kiwango cha changarawe. Ujenzi umefikia asilimia 95 kazi inaendelea. (Wangingombe DC); Ujenzi wa barabara ya Wanike - Isipilo-Mwecha (5km) Ujenzi umefikia asilimia 75 kazi inaendelea. (Wangingombe DC); Ujenzi wa daraja katika barabara ya Lyadebwe - Lyamluki (Ujenzi umefikia asilimia 90 kazi inaendelea. (Wangingombe Viwanja vya Ndege (Ibara ya 59h) Katika mwaka wa fedha 2022/23 jumla ya Tshs. 2,531,000,000 zimetengwa kwa ajili ya ukarabati wa viwanja vitatu ambavyo ni Singida, Nachingwea na Njombe. Hadi kufikia Desemba, 2022, Mamlaka ya Viwanja vya Ndege Tanzania imeendelea kuimarisha usalama wa Kiwanja cha Ndege cha Mkoa wa Njombe nakuhakikisha wananchi hawakatizi uwanjani. Makisio ya kuweka uzio wa muda yameandaliwa. Hata hivyo, ujenzi wake utategemea upatikanaji wa fedha. Kwa sasa, Wananchi wanaaswa kutokatiza kiwanjani kwani ni hatari na adhabu kwa watakao kamatwa ni kubwa. Madini (Ibara ya 65) Kuimarisha udhibiti na usimamizi wa uchimbaji mkubwa na wa Kati wa madini Katika Mkoa wa Njombe hasa katika Miradi ya Chuma na Makaa ya Mawe katika maeneo ya Liganga na Mchuchuma Wilayani Ludewa. Hadi Desemba, 2022, Serikali ipo katika hatua za mwisho za majadiliano na Mwekezaji, kupitia baadhi ya vifungu vya Mkataba ambavyo havikuwa na maslahi kwa Taifa kabla ya kuanza utekelezaji wa miradi kama ilivyoelekezwa. Kwa upande wa eneo la uwekezaji la kuchimba madini serikali imeshafanya uhakiki wa uthamini ikiwa ni hatua ya mwisho ya kuwalipa wananchi fidia. Hadi kufikia Desemba 2022 soko limefanikiwa kupokea madini ya dhahabu jumla gram 14,120 kwa malengo yenye thamani ya Sh. ,764,530,937 kutoka kwa wateja mbalimbali wa Mkoa wa Njombe. Makusanyo ya maduhuli ya Serikali kutokana na dhahabu hiyo ni Sh. 23,235, 00 zimekusanywa kama mrahaba na ada ya ukaguzi na Sh. 5,296,593 zimekusanywa kama ada ya utoaji huduma. Mchanganuo wa taarifa za soko na makusanyo ya mapato. Rejea jedwali Na. 8 la viambatisho vya taarifa hii. Kuimarisha sekta ya fedha (ibara ya 20) Mamlaka za Serikali za Mitaa. Mkoa umeendelea kufuatilia na kusimamia ukusanyaji wa mapato kwa kutumia mifumo ya kielekitroniki katika Halmashauri zote sita za Mkoa. Kwa kipindi cha Julai, 2021 – Juni, 2022 Halmashauri za Mkoa zimekusanya jumla ya Sh. 20,195, 57 sawa na asilimia ya makusanyo ya mwaka na kwa kipindi cha julai, 2022 – Desemba, 2022 Halmashauri za Mkoa zimefanikiwa kukusanya jumla ya Sh. 9,706,171,608 sawa na asilimia 49 ya bajeti yote ya mwaka 2022/2023 ambayo Halmashauri za Mkoa wa Njombe zinatakiwa kukusanya Rejea Jedwali 9 (a na b). Mapato ya Mamlaka ya Mapato Tanzania (TRA) Malengo ya makusanyo ya Mamlaka ya Mapato Mkoa wa Njombe kwa mwaka 2021/2022 yalikuwa ni Sh. 29,004,230,000 na makusanyo halisi yalikuwa Sh.26,254,614,860 sawa na asilimia Kwa mwaka wa fedha 2021/22 kwa kipindi cha Julai - Desemba 2021 malengo yalikuwa 15,816,960,000 na makusanyo halisi 12,462,871,134 sawa na asilimia Kwa mwaka wa fedha /23 kwa kipindi cha miezi sita Julai – Desemba 2022 malengo ya makusanyo ni 15,816,380,000 na makusanyo halisi ni ,294,729,413 sawa na asilimia 97 ambapo ukuaji ni kiasi cha Tshs. 2,831858,279 sawa na asilimia Biashara na Viwanda (Ibara ya 49) Kuweka mazingira wezeshi ya biashara na kuhakikisha kwamba zinapatikana fursa nafuu za kibiashara ili kuchochea ujenzi wa viwanda na uzalishaji wa bidhaa zenye ubora wa kimataifa na zinazohimili ushindani; Kwa kipindi cha Julai, 2021 – Desemba, jumla ya kero za wafanyabiashara 38 zimepokelewa na 34 zimetatuliwa. Aidha, katika kuhakikisha wafanyabiashara wadogo wadogo maarufu kama machinga wanapewa utambulisho rasmi, Mkoa umegawa vitambulisho vya wajasiriamali 4,842 kwa kipindi cha Julai, 2022 – Desemba, 2022 na kazi inaendelea. Mkoa umejikita katika kusimamia uanzishwaji wa Viwanda vidogo vidogo, Viwanda vya kati na vikubwa. Kwa Kipindi cha Julai, 2022 – Desemba, 2022 jumla viwanda 153 vimeanzishwa. Kati ya hivi vikubwa (2), vya kati vipo viwanda 4 na Viwanda Vidogo vipo 147 na vimeweza kuzalisha ajira za kudumu na muda zipatazo Serikali ya Mkoa inaendelea kuhamasisha wawekezaji wa ndani na nje ya Nchi kuja kuwekeza mkoani Njombe Mchanganuo wa Viwanda kwa kila Halmashauri umeainishwa kwenye Jedwali Jedwali Na. 10 la viambatisho vya taarifa hii. HITIMISHO Taarifa hii inaonyesha baadhi ya mafanikio yaliyopatikana katika Serikali ya awamu ya sita kwa kipindi cha miaka miwili katika utekelezaji wa ilani ya uchaguzi ya Chama cha Mapinduzi ya mwaka 2020 - 2025 katika Mkoa wa Njombe. Mkoa utaendelea kusimamia kikamilifu utekelezaji wa vipaumbele vyote vilivyo ainishwa ili kuhakikisha kuwa malengo yaliyowekwa yanafikiwa kwa wakati. 