 Asha na Suzan: Kimeumanaaa ha haaaa! JULY - SEPTEMBER: FEMA MAGAZINE 55 Wakali wa 29 hawa hapa! WAKALI Lutozo Fema Club. Hawa ni washindi wa kwanza wa challenge no 29, wanapatikana Geita. Katika ripoti yao, wanasema, “tulisoma jarida tukafika katika ukurasa wetu pendwa wa Club Challenge”. Hapo wakakutana na challenge isemayo: Buni namna yoyote ya kuelimisha wanafunzi wengine au jamii inayowazunguka kuhusu saratani ya shingo ya kizazi na chanjo ya saratani hii. Itumieni zana mtakayobuni katika kuelimisha jamii kisha muandike ripoti iliyoambatana na picha zinazoonyesha zana mliyobuni na namna mlivyoitumia kuelimisha wengine. Wao wakasema, tunataka kubuni zana ya kudumu. Zana tutakayoitumia kwa miaka kadhaa kufundishia jamii. Tushinde, tusishinde, tutakuwa tumejifunza na pia tutakuwa tumetengeneza zana itakayookoa jamii yetu. Wakaingia mzigoni. Walikuja na ideas kibao lakini hatimaye wakakubaliana kutengeneza ‘kinyago’ kinachoonyesha via vya uzazi vya mwanamke kwa ndani, ili iwe rahisi kuonyesha maeneo ambayo kwa kawaida hushambuliwa na saratani ya shingo ya kizazi. Walitumia miti, waya, unga wa muhogo, karatasi zilizolowekwa, rangi, vijibomba, bulb na mbao. Iliwachukua takriban miezi miwili hadi kukamilisha ‘kinyago’ hicho. Lakini kwakuwa hawakutaka kupoteza muda, walianza kuelimisha jamii kuhusu mada hiyo kwa kutumia jarida la Fema na walifanikiwa kuwafikia wanafunzi wote. Hebu tusikumalizie uhondo! Cheki pichani hapo uone kitu walichotoka nacho! Unakumbuka tulisema kuna surprise? Lutozo Fema Club wamejishindia Tshirts Tshirt 20 kutoka Femina, nyingine 20 ni kutoka kwa wadau wetu Girl Effect. Makofi mazito sana kwao Lutozo Sec. Tisha sana! FEMA MAGAZINE : WAKALI KWA MAWASILIANO TAZAMA UKURASA WA MWANZO KABISA WA TOLEO HILI. Washindi wengine watano hawa hapa: Kwedizinga Fema Club – hawa wanapatikana Tanga pale. Langwa Fema Club – wanapatikana Tabora Kyimo Fema Club – wanapatikana Mbeya Kiloleli Fema Club – hawa wako Mwanza Businda Fema Club – hawa pia wako Geita Surprise kwa mara nyingine Si mnafahamu kwamba mshindi wa pili hadi wa sita kwa kawaida hujishindia doti moja ya khanga ya Femina? This time mambo ni tofauti, kama tulivyosema mwanzo kwamba challenge hii ilikuwa ‘spesho’. Mshindi wa pili hadi wa sita, watajishindia fulana 30 (thelathini) kila mmoja. Fulana hizi ni kutoka kwa wadau wetu Girl Effect. Yaani wadau wetu wametu-suprise hata sisi! Deadline ya chalenji hii ni NOVEMBA 15, KILA LA KHERI! Na washindi watatangazwa katika toleo namba Sasa sikia: Fema iko katika mwonekano huu ilionao kwa miaka takriban minane sasa. Kuna sections, kama cover story, photostory, dear auntie, ruka juu, lifeskills na nyingine kibao. Pengine wakati umefika, iwe na sura mpya na sections mpya. Challenge no 31 imejikita hapo hapo na inakwenda hivi: Club yenu ingepata nafasi ya kupendekeza section moja tu, mpya iongezwe kwenye jarida la Fema, mngependekeza nini na kwanini? Taja jina la ‘section mpya ambayo mngeiongeza, elezeni maudhui ya section yenu mpya (itakuwa inahusu nini), kisha chukueni karatasi na muisanifu section yenu hiyo ili tuone mwonekano wake utakavyokuwa. Mtakapomaliza, tutumie ripoti ya jinsi mlivyotekeleza Club Challenge hii pamoja na mwonekano wa section yenu mliyoipendekeza. Washindi kama kawa ni sita. Mshindi wa kwanza atajishindia fulana 20 za Femina na washindi wengine watano watajishindia doti moja ya khanga kwa ajili ya shughuli za club. CHALENJI NO. 31 JULY - SEPTEMBER: FEMA MAGAZINE 57 UTAM KOLEA Una hadithi uliyotunga mwenyewe? email: info@feminahip.or.tz (kwenye subject andika UTAM KOLEA) Hadithi isiyozidi maneno 350 Mfalme mwenye akili nyingi Hapo zamani za kale alikuwepo Mfalme mmoja aliyeitwa Munde. Mfalme Munde alikuwa na wake watatu na watoto kumi na sita wa kiume. Mke wake wa kwanza aliyeitwa Milembe alikuwa na watoto saba, mke wa pili aliyeitwa Kabula alikuwa na watoto watano na mke wa tatu aliyeitwa Mwalu alikuwa na watoto wanne. Siku moja mfalme Munde aliwaita watoto wake wote ili wamsaidie kuvuna mahindi. Watoto wote walifika katika nyumba ya mke wa kwanza ili wamsaidie baba yao kazi. Walifanya kazi hadi wakamaliza kuvuna yale mahindi kisha wakarudi kupumzika. Ilipofika jioni Mfalme aliwaambia wanae, kuna mtihani nataka kuwapa. Watoto wote waliuliza, “Mtihani gani huo baba?” Mfalme akawaambia, tulieni msubiri mtihani huo. Baada ya siku kadhaa Mfalme aliwaita tena watoto wake ili awapatie ule mtihani. Watoto walifika wote ili wafanye mtihani huo. Mfalme akasema kwamba nawapatia mbegu hizi za mahindi mkazipande, baada ya siku kumi na nne ziwe zimeota. Mfalme akaongeza kuwa yule atayeotesha mahindi haya atakuwa Mfalme wa kijiji hiki. Watoto wote walikubaliana na huo mtihani wa baba yao. Baada ya siku saba mtoto mmoja mahindi aliyopewa yalikuwa hayajaota. Mtoto huyo alikwenda kumwambia mama yake kuwa mbegu zangu hazijaota, mama yake akamwambia chukua mbegu nyingine upande ili ziote uwe Mfalme lakini mtoto yule alikataa. Siku kumi na nne zilipowadia watoto wote walirudi kwa baba yao kutoa taarifa ya kuota kwa mbegu zao. Mfalme akawaambia kila mmoja aonyeshe alipootesha. Mtoto ambaye mbegu hazikuota alikuwa anatetemeka kwa sababu alikuwa na hofu juu ya zile mbegu zake. Mfalme alianza kukagua zile mbegu, kila aliyemkagua mbegu zake zilikuwa zimeota isipokuwa yule mtoto mmoja tu. Baada ya Mfalme kumaliza ukaguzi wake, kwa furaha kubwa alimwendea yule mtoto ambaye mbegu zake hazikuota akamshika mkono na kumsimamisha mbele ya watoto wenzake na kusema kwa sauti “Huyu ndiye Mfalme wa Himaya hii kuanzia sasa kwa sababu mbegu nilizowapatia zilikuwa zimechemshwa zisingeweza kuota.” Mtoto huyu alifurahi sana na wenzake wakabaki wanashangaa. Hadithi hii inatufundisha kuwa waaminifu. Imetungwa na WILLBROAD ERASTO MALELEMBA Businda Fema Club. Hongera Erasto, umejishindia Tshirt ya Fema. Itakufikia soon - Mhariri FEMA MAGAZINE : UTAM KOLEA COMPETE & WIN Compete and Win!!! Naam, lile shindano lenu kabambe, bado lipo kama kawa. Ni namna rahisi kabisa ya kujinyakulia Tshirt bomba kutoka Femina! Safari hii, zoezi limebadilika kidogo. Utaona. Jinsi ya Kushiriki Mtu yeyote anaweza kushiriki shindano hili. Ni shindano la mtu mmoja. Chora puzzle kwenye karatasi, kama ilivyo, kisha zungushia kisanduku katika majina, kwa kufuata mfano huo wa jina PENDO uliotolewa kwenye puzzle. Ukishayazungushia kwenye puzzle, chini yake orodhesha majina yote uliyoyapata. Andika majibu yako katika karatasi nyingine, sio kwenye ukurasa huu. Unaweza kutuma majibu yako kwa barua pepe au kwa njia ya posta (angalia mawasiliano yetu ukurasa wa mwanzo wa toleo hili). Kwenye subject andika COMPETE & WIN. Hakikisha unaweka anwani yako ya barua na ikiwezekana weka namba yako ya simu. Washindi watakuwa ishirini (20) na kila mshindi atajinyakulia fulana kutoka Femina. Changamka! MAJIBU YATUMWE KABLA YA NOVEMBA 15, 2021 Jinsi ya kutuma: Angalia anwani katika ukurasa wa mwanzo. Washindi watatangazwa katika toleo la WASHINDI WA TOLEO LILILOPITA Ahazi E. Mwaijumba, Kwela Sec, Sumbawanga Laila Yusuph Ally Husna Salumu Hanga, Nambambo Sec, Lindi Ismail Ngura, Galanos Sec, Tanga Celina N. Paschal, Omumwani Girls, Bukoba Samson Mathias Ntahimpera, Minaki Sec, Kisarawe Beatrice Peter Mioto, Songea Girls Sec, Songea Paschalia Godfrey Monela, Magamba Sec, Katavi Isaya Peter Katambala, Kasokola Sec, Mpanda Suwedi Kazembe Juma, Tosamaganga Sec, Iringa Fakihi Shamimu Kolopo, Newala FDC, Mtwara Boniface N. Peter, Ndanda High School, Mtwara Petro P. Mussa, Mshikamano Sec, Musoma, Mara Loveness T. Ephraim, Kondoa Girls High School, Dodoma James Elisha Ndugal, Igaga Sec, Shinyanga Makungu John Nkwabi, Nkoasenga Sec, Arusha Ibrahim Halili Issa, Unyamikumbi Sec, Singida Ikupa Solomon Mwakosya, Ipinda Sec, Mbeya Happiness Christian Ndunguru, Tubuyu Sec, Morogoro Emmanuely Johnface Uhehwa, Lyamkena Sec, Makambako. TAFUTA 