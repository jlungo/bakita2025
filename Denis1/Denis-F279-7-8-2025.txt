  HOTUBA  YA  MHESHIMIWA  KASSIM    MAJALIWA  (MB.),  WAZIRI  MKUU  WA  JAMHURI  YA  MUUNGANO  WA  TANZANIA  WAKATI  AKIAHIRISHA  MKUTANO  WA  WA  BUNGE  LA  12  LA  JAMHURI  YA  MUUNGANO  WA  TANZANIA,  TAREHE  12  NOVEMBA,  2021  JIJINI  DODOMA  UTANGULIZI  Shukrani  Mheshimiwa  Spika,  leo  tunafikia  tamati  ya  mkutano  wa  tano  wa  Bunge  lako  tukufu  ulioanza  tarehe  2  Novemba,  2021.  Kwa  msingi  huo,  tunayo  kila  sababu  ya  kumshukuru  Mwenyezi  Mungu  mwingi  wa  rehema  kwa  kutuwezesha  kuhitimisha  shughuli  zote  zilizopangwa  kwenye  mkutano  huu  tukiwa  buheri  wa  afya.  Mheshimiwa  Spika,  ni  dhahiri  kuwa  weledi,  busara  na  uwezo  mkubwa  uliouonesha  katika  kuliongoza  Bunge  hili  umekuwa  chachu  ya  kuhitimisha  shughuli  za  Bunge  hili  kwa  mafanikio  makubwa.  Hivyo  basi,  nitakuwa  mchoyo  wa  fadhila  iwapo  sitokushukuru  wewe  binafsi  kwa  kuendelea  kuliongoza  Bunge  hili  kwa  umahiri  mkubwa.  Mheshimiwa  Spika,  vilevile,  niwashukuru  Mheshimiwa  Naibu  Spika  na  Waheshimiwa  Wenyeviti  wa  Bunge  kwa  kuendelea  kukusaidia  kikamilifu  katika  kutekeleza  majukumu  ya  kuliongoza  Bunge  letu  tukufu.  Mheshimiwa  Spika,  ninawashukuru  pia,  Waheshimiwa  Wabunge  wenzangu  kwa  kazi  nzuri,  michango,  maoni  na  ushauri  tulioupokea  katika  mkutano  huu.  Serikali  kwa  upande  wake  imepokea  michango  yenu  yenye  nia  ya  kujenga  na  kuimarisha  utendaji  wa  Serikali  na  inaahidi  kuifanyia  kazi.  Salamu  za  Pole  Mheshimiwa  Spika,  tarehe  27  Septemba  2021,  Bunge  lako  tukufu  lilipata  pigo  kubwa  kwa  kuondokewa  na  Mheshimiwa  William  Tate  Ole  Nasha,  aliyekuwa  Mbunge  wa  Jimbo  la  Ngorongoro  na  Naibu  Waziri  wa  Nchi,  Ofisi  ya  Waziri  Mkuu  Ninatoa  pole  kwako  Mheshimiwa  Spika,  wananchi  wa  Jimbo  la  Ngorongoro,  ndugu,  jamaa  na  marafiki  wote  walioguswa  na  msiba  huo.  Mheshimiwa  Spika,  halikadhalika,  katika  kipindi  hicho  cha  Septemba  hadi  Novemba  2021,  wapo  Watanzania  wenzetu  waliopatwa  na  masahibu  mbalimbali  ikiwemo  ajali  za  barabarani  ambazo  zimegharimu  maisha  ya  watu,  majeruhi  na  kusababisha  uharibifu  wa  mali.  Mwenyezi  Mungu  azilaze  roho  za  marehemu  mahali  pema  na  awaponye  majeruhi  wote.  Amin!  Salamu  za  Pongezi  Mheshimiwa  Spika,  tarehe  12  Septemba,  2021  vilevile,  Mheshimiwa  Samia  Suluhu  Hassan,  Rais  wa  Jamhuri  ya  Muungano  wa  Tanzania  alifanya  mabadiliko  katika  Baraza  la  Mawaziri  ambapo  alimteua  Mheshimiwa  Dkt.  Stergomena  Lawrence  Tax  (Mb.)  kuwa  Waziri  wa  Ulinzi  na  Jeshi  la  Kujenga  Taifa;  Dkt.  Ashatu  Kachwamba  Kijaji  (Mb.)  kuwa  Waziri  wa  Habari,  Mawasiliano  na  Teknolojia  ya  Habari;  Mheshimiwa  January  Yusuf  Makamba  (Mb.)  kuwa  Waziri  wa  Nishati;  Mheshimiwa  Prof.  Makame  Mnyaa  Mbarawa  kuwa  Waziri  wa  Ujenzi  na  Uchukuzi  na  Mheshimiwa  Dkt.  Eliezer  Mbuki  Feleshi  kuwa  Mwanasheria  Mkuu  wa  Serikali.  Mheshimiwa  Spika,  nitumie  fursa  hii  kuwapongeza  na  kuwatakia  heri  katika  kutimiza  majukumu  yao  viongozi  wote  walioteuliwa  kushika  nyadhifa  mbalimbali.  Niwakumbushe  tu  kwamba  Mheshimiwa  Samia  Suluhu  Hassan,  Rais  wa  Jamhuri  ya  Muungano  wa  Tanzania  anayo  matarajio  makubwa  kutoka  kwenu  katika  kutimiza  shauku  ya  Watanzania  kuona  mafanikio  kwenye  sekta  mnazozisimamia.  SHUGHULI  ZA  BUNGE  Maswali  na  Majibu  Mheshimiwa  Spika,  katika  mkutano  huu  jumla  ya  maswali  98  ya  msingi  na  mengine  247  ya  nyongeza  yaliulizwa  na  Waheshimiwa  Wabunge  na  kujibiwa  na  Serikali.  Aidha,  maswali  nane  ya  papo  kwa  papo  yalielekezwa  kwa  Waziri  Mkuu  na  kujibiwa.  Taarifa  za  Kamati  Mheshimiwa  Spika,  Bunge  lilipokea  na  kujadili  Taarifa  ya  Kamati  ya  Kudumu  ya  Bunge  ya  Sheria  Ndogo  kuhusu  Uchambuzi  wa  Sheria  Ndogo  zilizowasilishwa  Bungeni  kwenye  mkutano  wa  tatu,  tarehe  9  Aprili,  2021  na  mkutano  wa  nne,  tarehe  7  Septemba,  pamoja  na  Kanuni  za  Uvuvi  za  Mwaka  2009.  Miswada  ya  Sheria  Mheshimiwa  Spika,  tunapohitimisha  mkutano  huu,  tumeweza  kukamilisha  mjadala  wa  miswada  miwili  ya  sheria  iliyowasilishwa  katika  Bunge  lako  tukufu.  Muswada  wa  Sheria  ya  Marekebisho  ya  Sheria  Mbalimbali  Na.  6  wa  Mwaka  2021  ulisomwa  kwa  hatua  zake  zote  na  Muswada  wa  Sheria  ya  Marekebisho  ya  Sheria  Mbalimbali  Na.  7  wa  Mwaka  2021  ulisomwa  kwa  mara  ya  kwanza.  Mheshimiwa  Spika,  itakumbukwa  kuwa  katika  mkutano  wa  4  wa  Bunge  la  12,  Serikali  iliahidi  kuwasilisha  Muswada  wa  Sheria  kuhusu  Bima  ya  Afya  kwa  Wote.  Serikali  inatoa  umuhimu  mkubwa  kwenye  suala  hili  sambamba  na  kuhakikisha  masuala  yote  ya  kisera,  kisheria  na  kibajeti  yanatazamwa  kwa  kina.  Hatua  muhimu  za  awali  zimekamilika  na  sasa  tunawashirikisha  wadau  wengi  zaidi  ili  kutengeneza  mfumo  ambao  hautokuwa  na  changamoto  nyingi.  Mheshimiwa  Spika,  lengo  la  Serikali  ni  kuona  utekelezaji  wake  unaanza  mwaka  ujao  wa  fedha  2022/2023  ili  kila  mwananchi  awe  na  uhakika  wa  kupata  matibabu  kila  itakapolazimu.  Hivyo  basi,  nitoe  maelekezo  kwa  Wizara  ya  Afya,  Maendeleo  ya  Jamii,  Jinsia,  Wazee  na  Watoto  ishirikiane  na  wadau  wote  muhimu  katika  kuhakikisha  Muswada  wa  Sheria  kuhusu  Bima  ya  Afya  kwa  Wote  unakamilika  kwa  wakati  ili  kukidhi  malengo  ya  Serikali  na  matarajio  ya  wananchi.  MPANGO  WA  MAENDELEO  KWA  USTAWI  WA  TAIFA  NA  MAPAMBANO  DHIDI  YA  UVIKO-19  Mheshimiwa  Spika,  tarehe  10  Oktoba  2021,  Mheshimiwa  Samia  Suluhu  Hassan,  Rais  wa  Jamhuri  ya  Muungano  wa  Tanzania  alizindua  Mpango  wa  Maendeleo  kwa  Ustawi  wa  Taifa  na  Mapambano  Dhidi  ya  UVIKO-19  jijini  Dodoma.  Mheshimiwa  Spika,  mpango  huo  uliotokana  na  mkopo  nafuu  wa  takriban  shilingi  trilioni     zilizotolewa  na  Shirika  la  Fedha  Duniani     unaolenga  kuiwezesha  Jamhuri  ya  Muungano  wa  Tanzania  kukabiliana  na  athari  za  UVIKO19  katika  uchumi  na  maisha  ya  Watanzania  kwa  ujumla.  Mheshimiwa  Spika,  sekta  zitakazonufaika  na  mpango  huo  ni  Maji  (shilingi  bilioni  4),  Elimu  (shilingi  bilioni   ),  Afya  (shilingi  bilioni   ),  Utalii  (shilingi  bilioni  2),  Jamii  inayoishi  kwenye  mazingira  magumu  (shilingi  bilioni   )  zikiwemo  kaya  maskini  na  Kundi  la  Vijana,  Wanawake  na  Watu  Wenye  Ulemavu  (shilingi  bilioni  5).  Aidha,  shilingi  bilioni  231  zimeelekezwa  kwa  Serikali  ya  Mapinduzi  Zanzibar  na  shilingi  bilioni  5  ni  kwa  ajili  ya  shughuli  za  uratibu.  Mheshimiwa  Spika,  utekelezaji  wa  mpango  huo  utaimarisha  miundombinu  ya  afya,  elimu,  maji,  utalii,  maeneo  ya  biashara  za  wajasiriamali  wadogo,  uwezeshaji  wa  makundi  ya  wanawake,  vijana  na  watu  wenye  ulemavu  pamoja  na  kaya  masikini.  Kwa  upande  mwingine,  mpango  huo  utaimarisha  upatikanaji  sambamba  na  kusogeza  huduma  za  jamii  karibu  na  wananchi.  Hii  inatokana  na  ukweli  kwamba  uwekezaji  mkubwa  umefanywa  kwenye  eneo  la  vifaa  hususan  mitambo  ya  uchimbaji  wa  maji  na  visima  na  vifaa  tiba.  Mheshimiwa  Spika,  fedha  hizo  za  dharura  zinapaswa  kutumika  ndani  ya  kipindi  cha  miezi  tisa  hususan  mwaka  huu  wa  fedha  2021/2022.  Kwa  kuzingatia  hilo,  Serikali  tayari  imechukua  hatua  mbalimbali  kuhakikisha  matarajio  ya  Mheshimiwa  Rais  katika  utekelezaji  wa  mpango  huo  yanafikiwa.  Baadhi  ya  hatua  hizo  ni  kama  ifuatavyo:    Moja:  Kuunda  kamati  za  uratibu  kwa  ngazi  ya  Ofisi  ya  Rais    TAMISEMI,  kwa  kila  mkoa  na  Halmashauri  ambapo  kamati  hizi  zimejumuisha  viongozi  kutoka  ngazi  ya  Wizara,  Wakuu  wa  Idara  na  Vitengo  watakaokuwa  na  jukumu  la  kufuatilia  utekelezaji  wa  miradi  yote  iliyoainishwa;  Mbili:  Kuandaa  utaratibu  wa  manunuzi  ya  pamoja  kupitia  Ofisi  ya  Rais    TAMISEMI  kwa  vifaa  vya  huduma  za  dharura,  ICU,  X-Ray,  magari  ya  kubebea  wagonjwa  ambayo  yatagawiwa  katika  Halmashauri  zote  na  Magari  ya  uratibu  wa  huduma  za  afya  katika  Mikoa  yote;  Tatu:  Kuwaelekeza  Wakuu  wote  wa  Mikoa,  Wilaya  na  Watendaji  wa  Halmashauri  kuepuka  safari  zisizo  za  lazima  katika  kipindi  chote  cha  utekelezaji  wa  Mpango  wa  Maendeleo  kwa  Ustawi  wa  Taifa  na  Mapambano  Dhidi  ya  UVIKO19;  na  Nne:  Kuhamasisha  wananchi  na  wawakilishi  wao  kushiriki  ipasavyo  katika  ujenzi  wa  miradi  inayoendelea  kwenye  maeneo  yao  na  kutoa  taarifa  endapo  watabaini  uwepo  wa  viashiria  vya  ubadhirifu  wa  fedha  au  vifaa  vya  miradi.  Mheshimiwa  Spika,  sambamba  na  hatua  hizo  na  katika  kuhakikisha  uwepo  wa  thamani  ya  fedha  zinazotolewa  kwa  ajili  ya  utekelezaji  wa  mpango  huo,  ninaelekeza  masuala  yafuatayo  kwa  wote  wanaohusika:    Mosi:  Viongozi  na  Watendaji  wasimamie  na  kufuatilia  kwa  karibu  utekelezaji  wa  miradi  yote  iliyoainishwa  kwenye  Mpango  wa  Maendeleo  kwa  Ustawi  wa  Taifa  na  Mapambano  Dhidi  ya  UVIKO-19;  Pili:  Wakuu  wa  Mikoa,  Makatibu  Tawala  wa  Mikoa  na  Wakuu  wa  Wilaya  wahakikishe  hadi  kufikia  Januari  2022,  madarasa  yote  kwa  ajili  ya  wanafunzi  wa  kidato  cha  kwanza  yawe  yamekamilika;  Tatu:  Wakuu  wa  Mikoa  wahakikishe  wanasimamia  ipasavyo  mipango  ya  usimamizi  kupitia  Sekretarieti  za  Mikoa.  Kamati  za  Ulinzi  na  Usalama  za  Mikoa  zihakikishe  zinafuatilia  utekelezaji  huo  sambamba  na  kutembelea  maeneo  husika  ili  kujiridhisha  na  thamani  ya  fedha  zilizotolewa  na  ujenzi  uliofanyika;  na  Nne:  Wakuu  wa  Mikoa  wahakikishe  Sekretarieti  husika  zinawashirikisha  wananchi  na  wawakilishi  wao  katika  kutekeleza  miradi  iliyopo  kwenye  Mpango  wa  Maendeleo  kwa  Ustawi  wa  Taifa  na  Mapambano  Dhidi  ya  UVIKO-19.  Mheshimiwa  Spika,  natambua  kwamba  ilikuwepo  hofu  kuhusu  kupatikana  na  wakati  mwingine  kupanda  kwa  bei  ya  baadhi  ya  vifaa  vya  ujenzi  ikiwemo  saruji,  bati,  nondo,  marumaru,  vifaa  vya  umeme  n.k.  Mheshimiwa  Spika,  katika  hatua  ya  kukabiliana  na  changamoto  hiyo,  Serikali  ilikutana  na  wazalishaji  na  hata  kutembelea  baadhi  ya  maeneo  ya  uzalishaji  ili  kujiridhisha  na  hali  ilivyo  kwa  upande  wa  bidhaa  hizo.  Nitumie  fursa  hii  kulihakikishia  Bunge  lako  tukufu  kwamba  wazalishaji  wetu  wamejipanga  vizuri  kiuzalishaji  na  hatutarajii  uhaba  au  mtikisiko  wa  bei  kwa  bidhaa  lengwa.  Niendelee  kusisitiza  kuwa  Wizara  ya  Viwanda  na  Biashara  isimamie  na  ifuatilie  mwenendo  wa  bei  ya  bidhaa  hizo  kutoka  viwandani  hadi  kwa  walaji.  MAPENDEKEZO  YA  MPANGO  WA  MAENDELEO  WA  TAIFA  KWA  MWAKA  /2023  Mheshimiwa  Spika,  Bunge  lako  tukufu  lilipokea,  kujadili,  kushauri  na  kupitisha  Mapendekezo  ya  Mpango  wa  Maendeleo  wa  Taifa  unaokusudiwa  kutekelezwa  na  Serikali  pamoja  na  Mwongozo  wa  Kuandaa  Mpango  na  Bajeti  ya  Serikali  kwa  Mwaka  wa  Fedha  /2023.  Mheshimiwa  Spika,  katika  kukidhi  matakwa  ya  Katiba  ya  Jamhuri  ya  Muungano  wa  Tanzania  Ibara  ya  63    na  Kanuni  za  Kudumu  za  Bunge  lako  tukufu  Ibara  ya  11,  hoja  hiyo  ilijadiliwa  kwa  siku  tano  kuanzia  tarehe  3  Novemba  2021  na  kuhitimishwa  tarehe  Novemba  2021.  Mheshimiwa  Spika,  nitumie  fursa  hii  kumshukuru  Mheshimiwa  Dkt.  Mwigulu  Lameck  Nchemba  (Mb.),  Waziri  wa  Fedha  na  Mipango  na  Mheshimiwa  Mhandisi  Hamad  Yussuf  Masauni   ,  Naibu  Waziri  wa  Fedha  na  Mipango  kwa  maelezo  mazuri  ya  ufafanuzi  waliyotoa  wakati  wa  kuhitimisha  hoja  hiyo.  Mheshimiwa  Spika,  vilevile,  niwashukuru  Waheshimiwa  Mawaziri  kwa  mchango  mzuri  waliotoa  wakati  wa  mjadala  wa  hoja  hiyo.  Katika  mjadala  huo,  tulipata  darasa  zuri  kutoka  kwa  Waheshimiwa  Wabunge  ambao  wametupa  uelewa  mpana  utakaotusaidia  kuboresha  utekelezaji  wa  mpango  huo  kwa  ajili  ya  maslahi  mapana  ya  nchi  yetu.  Mheshimiwa  Spika,  Mpango  wa  Maendeleo  wa  Taifa  kwa  Mwaka  2022/2023  ni  wa  kwanza  kwa  Serikali  ya  Awamu  ya  Sita  inayoongozwa  na  Mheshimiwa  Samia  Suluhu  Hassan,  Rais  wa  Jamhuri  ya  Muungano  wa  Tanzania.  Mheshimiwa  Spika,  katika  mwaka  2022/2023,  mpango  huo  utaendelea  kutekeleza  maeneo  mahsusi  ya  kipaumbele  ambayo  ni:     kuchochea  uchumi  shindani  na  shirikishi;     kuimarisha  uwezo  wa  uzalishaji  viwandani  na  utoaji  huduma;     kukuza  biashara  na  uwekezaji;     kuchochea  maendeleo  ya  watu  na     kuendeleza  rasilimali  watu.  Mheshimiwa  Spika,  sambamba  na  mapendekezo  ya  mpango  huo,  pia,  uliwasilishwa  Mwongozo  wa  Maandalizi  ya  Mpango  na  Bajeti  kwa  Mwaka  2022/2023.  Hivyo,  nami  nitumie  fursa  hii  kusisitiza  baadhi  ya  mambo  muhimu  ambayo  hayanabudi  kuzingatiwa  kikamilifu  na  viongozi  na  watendaji  wote  wakati  wa  maandalizi  na  utekelezaji  wa  bajeti  ya  mwaka  2022/2023  kama  ifuatavyo:    Moja:  Ukusanyaji  wa  Mapato  ya  Ndani.  Hili  ni  miongoni  mwa  maeneo  yaliyoibua  hoja  kutoka  kwa  Waheshimiwa  Wabunge.  Hivyo,  nisisitize  kuwa  Wizara  ya  Fedha  ishirikiane  na  Ofisi  ya  Rais  TAMISEMI  kuimarisha  matumizi  ya  vifaa  vya  kielektroniki  katika  ukusanyaji  wa  mapato  ya  ndani  ya  Serikali;  Mbili:  Riba  kubwa  za  mikopo  kutoka  kwenye  mabenki  ya  biashara  na  taasisi  za  fedha:  Serikali  imekuwa  ikichukua  hatua  madhubuti  kupitia  Benki  Kuu  ya  Tanzania  ikiwemo  kupunguza  kiwango  cha  akiba  kinachowekwa  na  mabenki  katika  Benki  Kuu,  kulegeza  masharti  ya  uanzishwaji  wa  ofisi  za  wakala  wa  mabenki,  kushusha  riba  inayolipwa  kwa  akaunti  za  fedha  za  mitandao  pamoja  na  kutenga  shilingi  trilioni  moja  kwa  ajili  ya  mikopo  kwa  mabenki  na  taasisi  za  fedha  kwa  riba  ya  asilimia  tatu  ili  mabenki  na  taasisi  hizo  zitoe  mikopo  kwa  riba  isiyozidi  asilimia  10.  Mheshimiwa  Spika,  hatua  hizo  zinalenga  kupunguza  kiwango  cha  riba  kwenye  mikopo  ya  mabenki  ya  kibiashara  na  taasisi  za  fedha,  kupunguza  riba  katika  shughuli  za  kilimo  kwa  kiwango  kisichozidi  asilimia  10  na  kuongeza  kasi  ya  utoaji  wa  mikopo  kwa  sekta  binafsi  ili  kuchechemua  shughuli  za  kiuchumi.  Licha  ya  hatua  hizo,  bado  kumekuwa  na  changamoto  ya  kutoshuka  kwa  kiwango  cha  riba  kinachotozwa  na  mabenki  na  taasisi  za  fedha.  Kwa  mantiki  hiyo,  ninaiagiza  Wizara  ya  Fedha  na  Mipango  ikutane  na  taasisi  za  fedha  nchini  kuona  namna  wanavyoweza  kupunguza  riba  kubwa  kwenye  mikopo  wanayotoa  hususan  kwa  makundi  ya  wafanyabiashara  na  wajasiriamali  wadogo;  Tatu:  Kuwawezesha  Wakandarasi  wa  Ndani:  Wizara  ya  Fedha  shirikianeni  na  Wizara  ya  Ujenzi  na  Uchukuzi  katika  kuhakikisha  inatekeleza  vema  Mpango  wa  Serikali  wa  kuwajengea  uwezo  na  kuwawezesha  wakandarasi  wa  ndani  sanjari  na  kuendelea  kulipa  madeni  ya  wazabuni  kwa  wakati;  Nne:  Mafao  ya  Wastaafu.  Katika  hili  namuelekeza  Waziri  wa  Nchi,  Ofisi  ya  Waziri  Mkuu  (Sera,  Bunge,  Ajira,  Uratibu  na  Watu  Wenye  Ulemavu)  ashirikiane  na  Waziri  wa  Fedha  na  Mipango  kuhakikisha  changamoto  ya  upatikanaji  wa  mafao  ya  wastaafu  kwa  wakati  inaondoka  na  wastaafu  walipwe  kwa  wakati;  Tano:  Kudhibiti  Matumizi  na  Kupunguza  Gharama:  Maafisa  Masuuli  endeleeni  kuchukua  hatua  za  kupunguza  matumizi  ya  Serikali  yasiyokuwa  ya  lazima  na  kuhakikisha  kuwa  taasisi  za  Serikali  zinazojiendesha  kibiashara,  zinapata  faida  na  kuacha  kutegemea  ruzuku  kutoka  Serikali  Kuu;  na  Sita:  Kudhibiti  Ongezeko  la  Madeni  ya  Serikali:  Maafisa  Masuuli  wote  hakikisheni  madai  ya  watoa  huduma  yote  yanahakikiwa  na  kuingizwa  kwenye  hesabu  za  fungu  husika,  kutoingia  mikataba  ya  miradi  mipya  bila  kuwa  na  uhakika  wa  upatikanaji  fedha;  na  kuzingatia  matumizi  ya  hati  za  ununuzi  zinazotolewa  kwenye  mfumo  wa  malipo  ili  kudhibiti  ulimbikizaji  wa  madeni.  Mheshimiwa  Spika,  nitumie  fursa  hii  kuwakumbusha  viongozi  na  watendaji  wote  Serikalini  kuzingatia  kikamilifu  Mwongozo  wa  Maandalizi  ya  Mpango  na  Bajeti  ya  Mwaka  /2023  ili  kuendeleza  mafanikio  ya  Serikali  ya  Awamu  ya  Sita.  KILIMO  Utabiri  wa  Hali  ya  Hewa  na  Uhakika  wa  Chakula  Nchini  Mheshimiwa  Spika,  uzalishaji  wa  mazao  ya  chakula  kwa  msimu  wa  kilimo  wa  mwaka  2020/2021  ulikuwa  mzuri.  Katika  msimu  huo  uzalishaji  ulifikia  tani  milioni   2  ikilinganishwa  na  mahitaji  ya  tani  milioni   9.  Kwa  lugha  nyingine  tuna  ziada  ya  tani  milioni   3.  Mheshimiwa  Spika,  hivi  sasa  tupo  katika  msimu  wa  kilimo  2021/2022  ambapo  baadhi  ya  maeneo  ya  nchi  yetu  yameanza  kupata  mvua  za  vuli.  Hata  hivyo,  taarifa  ya  Mamlaka  ya  Hali  ya  Hewa  Tanzania  iliyotolewa  Septemba  na  Oktoba  2021  imeonesha  kuwa  viwango  vya  unyeshaji  mvua  katika  msimu  huu  wa  kilimo  vitakuwa  vya  wastani  katika  baadhi  ya  maeneo  hali  imbayo  itaathiri  uzalishaji  wa  baadhi  ya  mazao  kama  mpunga  na  mahindi  kutokana  na  vipindi  virefu  vya  ukame.  Mheshimiwa  Spika,  Serikali  imeshachukua  hatua  mahsusi  ili  kukabiliana  na  athari  zinazoweza  kujitokeza  kutokana  na  upungufu  wa  mvua.  Hatua  hizo  ni  pamoja  na  Wakala  wa  Taifa  wa  Hifadhi  ya  Chakula  kuendelea  kununua  chakula  na  kuhifadhi  na  kufuatilia  kwa  karibu  mwenendo  wa  ukuaji  wa  mazao  shambani  sambamba  na  kufanya  tathmini  ya  hali  ya  uzalishaji  wa  mazao  ya  chakula  kwa  msimu  2021/2022.  Hali  ya  Upatikanaji  wa  Mbolea  Mheshimiwa  Spika,  ni  dhahiri  kuwa  matumizi  ya  mbolea,  mbegu  bora  na  viuatilifu  ni  muhimu  katika  kuongeza  tija  na  uzalishaji  wa  mazao  ya  kilimo.  Serikali  imekuwa  ikishirikiana  na  sekta  binafsi  katika  kuzalisha,  kuagiza  na  kusambaza  pembejeo  kwa  wakulima  kulingana  na  mahitaji  na  ikolojia  ya  kilimo.  Serikali  imekuwa  ikichukua  hatua  kadhaa  katika  kuhakikisha  pembejeo  za  kilimo  hususan  mbolea  zinapatikana  kwa  bei  nafuu,  kwa  wakati  lakini  pia  kwa  kiwango  cha  kutosha.  Miongoni  mwa  hatua  hizo  ni  matumizi  ya  mifumo  ya  upatikanaji  wa  mbolea  kupitia  uzalishaji  ndani  ya  nchi  na  uagizaji  wa  mbolea  kwa  pamoja  kutoka  nje  ya  nchi.  Mheshimiwa  Spika,  katika  msimu  wa  2021/2022  makisio  yanaonesha  kuwa  mahitaji  ya  mbolea  ni  tani  698,260  na  wastani  wa  matumizi  kwa  mwaka  ni  tani  430,000.  Hata  hivyo,  hadi  kufikia  Oktoba  2021  upatikanaji  wa  mbolea  ulikuwa  ni  tani  333,903  sawa  na  asilimia  48  ya  mahitaji.  Mheshimiwa  Spika,  hali  ya  upatikanaji  wa  mbolea  duniani  kote  imeathiriwa  na  uwepo  wa  UVIKO  19.  Hali  hiyo,  imesababisha  kusimama  kwa  uzalishaji,  baadhi  ya  nchi  kusitisha  uuzaji  wa  mbolea  nje,  kuongezeka  kwa  gharama  za  usafirishaji  na  upungufu  wa  malighafi  za  kutengeneza  mbolea  kutokana  na  baadhi  ya  nchi  kufunga  mipaka  yake  na  hivyo  kusababisha  ongezeko  la  mahitaji  na  bei  ya  mbolea.  Mheshimiwa  Spika,  kutokana  na  kusuasua  kwa  uagizaji  wa  mbolea  na  ongezeko  la  bei  kwa  takribani  asilimia  96  ikilinganishwa  na  bei  ya  mwaka  jana,  Serikali  imechukua  hatua  za  haraka  kukabiliana  na  hali  hiyo  kama  ifuatavyo:  Moja:  kuwasiliana  moja  kwa  moja  na  wazalishaji  wa  mbolea  katika  nchi  rafiki  ili  kupata  mbolea  kwa  gharama  nafuu;  Mbili:  Kuruhusu  wafanyabiashara  kuingiza  mbolea  nchini  bila  kutumia  zabuni  za  mfumo  wa  ununuzi  wa  pamoja  na  kuuza  kwa  bei  ya  ushindani.  Hatua  hii  imesaidia  kuongeza  kiwango  cha  mbolea  kilichoingizwa  nchini  kati  ya  Julai  na  Oktoba  2021.  Katika  kipindi  hicho,  tani  48,400  za  mbolea  ya  urea  ziliingizwa  nchini  ikilinganishwa  na  tani  33,948  zilinunuliwa  kwa  zabuni  ya  mfumo  wa  pamoja  msimu  wa  2020/2021;  Tatu:  Kuhamasisha  matumizi  ya  mbolea  mbadala  wa  DAP  na  Urea  kama  vile  NPK,  NPS,  NPSZinc,  Nafaka+  ya  Minjingu,  mbolea  za  asili,  chokaa  na  mbolea  ya  Fomi  Imbura  inayozalishwa  na  Kiwanda  cha  Fomi  cha  Burundi;  Nne:  Kuhamasisha  uwekezaji  wa  viwanda  vya  ndani  vya  kuzalisha  mbolea  ikiwa  ni  sehemu  ya  suluhisho  la  muda  mrefu.  Tayari  ujenzi  wa  kiwanda  cha  Kampuni  ya  Itracom  Fertilizers  Limited  kutoka  Burundi  umeanza  na  utakapokamilika  kiwanda  hicho  kitakuwa  na  uwezo  wa  kuzalisha  tani  600,000  kwa  mwaka.  Kadhalika,  kuongeza  uzalishaji  katika  kiwanda  cha  Minjingu  ili  kizalishe  sawa  na  uwezo  wake  wa  tani  100,000  kwa  mwaka;  Tano:  Kukamilisha  mazungumzo  na  Serikali  ya  Burundi  kuhusu  kununua  mbolea  ya  Fomi  Imbura.  Nitoe  wito  kwa  Watanzania  kuzitumia  aina  nyingine  za  mbolea  kwani  zinatumika  kwa  mafanikio  kwa  nchi  jirani  na  hata  baadhi  ya  maeneo  ya  Tanzania;  Sita:  Serikali  kupitia  Kampuni  ya  Mbolea  Tanzania     imekwishaagiza  tani  ,000  za  mbolea  ya  kupandia     na  tani  60,000  za  mbolea  ya  kukuzia  Mbolea  hii  itauzwa  kwa  gharama  nafuu  ambayo  inalingana  na  uwezo  wa  wakulima  wetu  nchini;  na  Saba:  Kukamilisha  utafiti  wa  afya  ya  udongo  katika  mikoa  ya  Pwani,  Dar  es  Salaam,  Mtwara,  Lindi,  Tanga,  Ruvuma,  Tabora  na  Kigoma  kwa  lengo  la  kuwezesha  viwanda  vya  mbolea  hususan  vilivyoko  nchini  kuzalisha  mbolea  kulingana  na  afya  ya  udongo  sambamba  na  matumizi  sahihi  ya  mbolea.  Mheshimiwa  Spika,  Serikali  itaendelea  kutoa  taarifa  muhimu  na  elimu  kwa  umma  kuhusu  hali  ya  hewa  na  bei  ya  mbolea  duniani.  Niwaagize  Wakuu  wa  Mikoa  hasa  ya  mipakani  wasizuie  mbolea  kuingizwa  nchini  kwa  sababu  bado  uhitaji  ni  mkubwa  na  pia  wasiruhusu  mbolea  iuzwe  nje  ya  nchi.  Niwaombe  Waheshimiwa  Wabunge  wenzangu  mnaporudi  kwenye  majimbo  yenu  mtoe  elimu  kwa  wananchi  kuhusu  changamoto  ya  bei  ya  mbolea  na  kuhamasisha  matumizi  ya  mbolea  mbadala  zinazopatikana  kwa  bei  nafuu.  UMWAGILIAJI  Mheshimiwa  Spika,  kwa  sasa  Taifa  letu  lina  mfumo  wa  umwagiliaji  wenye  ukubwa  wa  hekta  600,000  ambao  mtandao  huo  pamoja  na  uwepo  wake  haufanyi  kazi  kwa  asilimia  100.  Kwa  kuzingatia  Ilani  ya  Uchaguzi  ya  CCM;  lengo  la  Serikali  ni  kuhakikisha  sekta  ya  umwagiliaji  inakuwa  na  miundombinu  ya  umwagiliaji  yenye  ukubwa  wa  hekta  milioni     ifikapo  mwaka  2025.  Ninawaagiza  Wizara  ya  Kilimo  na  Wizara  ya  Fedha  kukaa  pamoja  na  kufanya  mambo  yafuatayo  kwenye  mpango  wa  2022/23  na  bajeti  ya  mwaka  ujao  wa  fedha:     Kuhakikisha  kila  Mkoa  na  Wilaya  kuna  Ofisi  ya  Tume  ya  Umwagiliaji  na  vitendea  kazi  na  wahandisi  wenye  sifa.     Kuhakikisha  wahandisi  wa  umwagiliaji  waliopo  kwenye  Halmashauri  na  wahandisi  wa  Tume  ya  Umwagiliaji  wanafanya  kazi  chini  ya  Ofisi  za  Tume  ya  Umwagiliaji.     Kufanya  usanifu  wa  miundombinu  ya  umwagiliaji  kwa  maeneo  mapya  ili  kujenga  skimu  mpya  zenye  ukubwa  wa  hekta  600,000  kufikia  mwaka  2025.     Kufanya  tathmini  ya  kina  yaskimu  za  umwagiliaji  zilizopo  na  kuzikarabati  ili  ziweze  kufikia  ubora  na  ufanisi  unaotakiwa.     Kutenga  fedha  kupitia  bajeti  ya  Wizara  kwa  ajili  ya  kununua  vifaa  na  mitambo  ambayo  itakuwa  katika  kanda  nane  za  kilimo  ili  zitumike  kutunza,  kurekebisha  na  kujenga  mabwawa  madogo  madogo  kwenye  maeneo  ambayo  wakati  wa  masika  maji  mengi  hupotea.     Wizara  ya  Fedha  kwa  pamoja  na  Wizara  ya  Kilimo  andaeni  miradi  ya  kielelezo  ya  umwagiliaji,  maghala  na  uwekezaji  kwenye  maeneo  ya  uhifadhi  wa  mazao  ya  nafaka  na  mazao  ya  bustani  UMEME  VIJIJINI  Mheshimiwa  Spika,  miongoni  mwa  hoja  zilizoibuliwa  na  Waheshimiwa  Wabunge  wakati  wa  mkutano  huu  ni  pamoja  na  suala  la  kuharakisha  upatikanaji  wa  umeme  vijijini.  Kama  alivyoeleza  Waziri  wa  Fedha  na  Mipango  alipokuwa  akiwasilisha  Mapendekezo  ya  Mpango  wa  Maendeleo  kwa  mwaka  2022/2023,  Serikali  imeendelea  kuimarisha  upatikanaji  wa  umeme  hususan  maeneo  ya  vijijini.  Mheshimiwa  Spika,  hadi  sasa  jumla  ya  vijiji  10,361  kati  ya  vijiji  12,317  vya  Tanzania  Bara  sawa  na  asilimia   2  vimeunganishiwa  umeme.  Lengo  la  Serikali  ni  kuhakikisha  hadi  kufikia  Desemba  2022  vijiji  1,956  vilivyosalia  vinapata  umeme  kupitia  Mradi  wa  Kupeleka  Umeme  Vijijini  Awamu  ya  Tatu  Mzunguko  wa  Pili  ulioanza  kutekelezwa  Julai,  mwaka  huu.  Gharama  za  mradi  huu  ni  shilingi  trilioni   4.  Mheshimiwa  Spika,  katika  kuhakikisha  maeneo  yote  ya  mijini  na  vijijini  yanapata  umeme  wa  kutosha,  nafuu  na  uhakika,  Serikali  inaendelea  kutekeleza  miradi  ya  uzalishaji  na  usambazaji  umeme  maeneo  mbalimbali  nchini.  Baadhi  ya  miradi  ya  kimkakati  ya  uzalishaji  umeme  ni  mradi  wa  kufua  umeme  wa  maji  wa  Julius  Nyerere  (MW  2,115)  ambao  utekelezaji  wake  umefikia  asilimia     na  mradi  wa  kuzalisha  umeme  wa  maji  wa  Rusumo  (MW  80)  uliofikia  asilimia  Mheshimiwa  Spika,  vilevile,  Serikali  imekamilisha  mradi  wa  njia  ya  kusafirisha  umeme  (KV  220)  kutoka  Bulyanhulu  hadi  Geita  wenye  urefu  wa  kilomita  55.  Miradi  mingine  ya  kusafirisha  umeme  inayoendelea  kutekelezwa  ni  kutoka  Rusumo  kwenda  Nyakanazi  kupitia  Benaco   ,  Tabora  kupitia  Urambo    Nguruka  hadi  Kidahwe     na  Tabora  hadi  Katavi  kupitia  Ipole  na  Inyonga  Aidha,  Serikali  inaendelea  na  maandalizi  ya  Mradi  wa  Njia  ya  Kusafirisha  Umeme  Msongo  wa  kV  400  kutoka  Iringa  Mbeya  Tunduma  hadi  Sumbawanga  na  mradi  wa  njia  ya  kusafirisha  umeme  wa  KV  400  kutoka  Sumbawanga  Mpanda  hadi  Kigoma.  Mheshimiwa  Spika,  kukamilika  kwa  miradi  hiyo  ya  uzalishaji  na  usambazaji  umeme  kutawezesha  maeneo  yote  nchini  kuunganishwa  kwenye  gridi  ya  Taifa  na  hivyo  kupata  huduma  ya  uhakika  ya  umeme.  Jukumu  la  TANESCO  ni  kuhakikisha  usambazaji  umeme  kwenye  makazi  ya  watu  unafanywa  kwa  kasi  ili  lengo  la  Mheshimiwa  Rais  la  kuona  kila  nyumba  ya  Mtanzania  inawaka  umeme  liweze  kutimia.  MIKOPO  YA  ELIMU  YA  JUU  Mheshimiwa  Spika,  Serikali  imeendelea  kuimarisha  upatikanaji  wa  elimu  ya  juu  kwa  kuongeza  kiwango  cha  fedha  za  kugharamia  mikopo  ya  elimu  ya  juu  na  hivyo  kuongeza  idadi  ya  wanufaika.  Kwa  mfano,  katika  mwaka  wa  masomo  2021/2022,  Serikali  imetenga  shilingi  bilioni  570  kwa  ajili  ya  mikopo  ya  elimu  ya  juu  ikilinganishwa  na  shilingi  bilioni  464  zilizotumika  mwaka  2020/2021.  Vilevile,  idadi  ya  wanufaika  imeongezeka  kutoka  149,398  mwaka  2020/2021  hadi  170,000  mwaka  2021/2022.  Mheshimiwa  Spika,  upangaji  wa  mikopo  unaendelea  kwa  kuzingatia  utaratibu,  sifa  na  vigezo  vilivyowekwa.  Kwa  msingi  huo,  ninaelekeza  kama  ifuatavyo:    Moja:  Waombaji  wote  wa  mkopo  hakikisheni  mnakamilisha  taratibu  za  uombaji  wa  mkopo  ikiwa  ni  pamoja  na  kujisajili  kwenye  mfumo  wa  maombi  ya  mikopo     kwa  wakati.  Vilevile,  hakikisheni  mnawasilisha  taarifa  sahihi  ili  muweze  kuhudumiwa  bila  bughudha;  Mbili:  Baada  ya  kufunguliwa  kwa  dirisha  la  rufaa,  Bodi  ya  Mikopo  ya  Elimu  ya  Juu  harakisheni  mchakato  wa  rufaa  ili  wanafunzi  husika  waweze  kupata  stahiki  zao,  watulie  na  kuendelea  na  masomo  yao  kama  kawaida;  Tatu:  Mamlaka  zote  za  vyuo  vikuu  vyenye  wanafunzi  wanaonufaika  na  mikopo  ya  elimu  ya  juu  kamilisheni  na  kuwasilisha  taarifa  za  wanafunzi  ili  kuiwezesha  Bodi  ya  Mikopo  kuwapangia  mikopo  na  kuhakikisha  wanapokea  stahili  zao  kwa  wakati  na  kupunguza  usumbufu  usiokuwa  wa  lazima.  Mheshimiwa  Spika,  licha  ya  mafanikio  yaliyopatikana  katika  utoaji  mikopo  ya  elimu  ya  juu,  Serikali  imepokea  maoni  kutoka  kwa  wadau  mbalimbali,  wakiwemo  Waheshimiwa  Wabunge  kuhusu  kuboreshwa  kwa  mfumo  wa  sasa  wa  mikopo  ya  elimu  ya  juu.  Maoni  hayo  ni  pamoja  kuanzisha  utaratibu  wa  kutoa  mikopo  kwa  wanafunzi  wanaosoma  katika  vyuo  vya  elimu  ya  kati.  Mheshimiwa  Spika,  maoni  mengine  ni  kutoa  ruzuku  badala  mikopo  kwa  wanafunzi  wanaosomea  shahada  na  stahashada  zenye  uhitaji  mkubwa  kitaifa  na  katika  uzalishaji,  na  wale  wanaotoka  katika  makundi  yenye  mahitaji  maalum;  lakini  pia  kufanya  mapitio  ya  vipengele  vya  mikopo  ili  kuangalia  uwezekano  wa  kuainisha  vipengele  vya  kukopeshwa  na  vinavyoweza  kutolewa  kama  ruzuku  kati  ya  gharama  za  ada  za  mafunzo  na  zile  za  mahitaji  mengineyo.  Mheshimiwa  Spika,  ninaielekeza  Wizara  ya  Elimu,  Sayansi  na  Teknolojia  kufanya  upya  mapitio  ya  mfumo  wa  utoaji  mikopo  ili  kuzingatia  maoni  ya  wadau  na  uzoefu  wa  miaka  iliyopita  na  ije  na  mapendekezo  kuhusu  mfumo  bora  utakaotatua  changamoto  za  sasa  sambamba  na  kuimarisha  kasi  ya  urejeshaji  wa  mikopo  ya  elimu  ya  juu.  BANDARI  Mheshimiwa  Spika,  Serikali  imeendelea  kufanya  maboresho  makubwa  ya  bandari  zetu  zilizopo  kwenye  Bahari  ya  Hindi  na  maziwa  makuu  ya  Tanganyika,  Victoria  na  Nyasa.  Maboresho  hayo,  yanalenga  kuongeza  uwezo  wa  bandari  zetu  katika  kuhudumia  meli  hususan  za  shehena  na  hivyo,  kumudu  ushindani  wa  kibiashara  sambamba  na  kutumia  vema  fursa  ya  kijiografia  katika  ukanda  wa  Afrika  Mashariki,  Kati  na  Kusini.  Bandari  ya  Dar  es  Salaam  Mheshimiwa  Spika,  utekelezaji  wa  mradi  wa  kimkakati  wa  uboreshaji  wa  bandari  ya  Dar  es  Salaam  wenye  thamani  ya  Dola  za  Marekani  milioni  421  umefikia  asilimia  99  na  unatarajiwa  kukamilika  mwaka  huu  wa  fedha  2021/2022.  Kukamilika  kwa  mradi  huu,  kutaongeza  uwezo  wa  bandari  ya  Dar  es  Salaam  wa  kuhudumia  meli  kubwa  zinazohitaji  kina  kirefu  zaidi  kuliko  ilivyo  sasa,  zenye  urefu  wa  hadi  mita  305  na  uwezo  wa  kubeba  makasha  kati  ya  7,000  hadi  8,000.  Mheshimiwa  Spika,  vilevile,  uwezo  wa  bandari  hiyo  wa  kuhudumia  shehena  kubwa  ya  mizigo  utaongezeka  kutoka  tani  milioni  16  za  sasa  hadi  tani  milioni  25.  Hivyo,  kuongeza  mapato  ya  Taifa  na  kumudu  ushindani  na  bandari  nyingine  za  ukanda  wa  Bahari  ya  Hindi  kama  vile  Mombasa,  Maputo,  Beira,  Nacala  na  Durban.  Mheshimiwa  Spika,  hivi  sasa  bandari  ya  Dar  es  Salaam  imeanza  kupokea  meli  kubwa  zenye  uwezo  wa  kubeba  hadi  magari  6,000  pamoja  na  kuongeza  uwezo  wa  kuhudumia  meli  kubwa  hadi  tatu  za  aina  moja  ya  shehena  kwa  wakati  mmoja.  Bandari  ya  Tanga  Mheshimiwa  Spika,  awamu  ya  kwanza  ya  uboreshaji  wa  Bandari  ya  Tanga  ambayo  ilihusisha  uongezaji  wa  kina  cha  lango  la  bandari  kutoka  mita  4  hadi  mita  13  na  ujenzi  wa  gati  mbili  kwenye  kina  kirefu  umekamilika.  Katika  mwaka  2020/2021,  mradi  huo  uligharimu  shilingi  bilioni   1.  Mheshimiwa  Spika,  awamu  ya  pili  ya  uboreshaji  wa  bandari  hiyo  wenye  lengo  la  kuongeza  kina  cha  gati  utekelezaji  wake  umefikia  asilimia  13.  Kukamilika  kwa  mradi  huo,  kutaiwezesha  bandari  ya  Tanga  kuondokana  na  gharama  kubwa  za  kuhudumia  meli  nangani.  Bandari  ya  Mtwara  Mheshimiwa  Spika,  kwa  upande  wa  bandari  ya  Mtwara,  awamu  ya  kwanza  ya  ujenzi  wa  gati  moja  lenye  urefu  wa  mita  300  litakalohudumia  shehena  mchanganyiko  umekamilika  kwa  asilimia  100.  Aidha,  ukarabati  wa  yadi  ya  kuhudumia  shehena  kupitia  ujenzi  wa  sakafu  ngumu  eneo  la  mita  za  mraba  5,600  na  ukarabati  wa  ghala  namba  3  nao  umekamilika.  Mheshimiwa  Spika,  maboresho  hayo  yanayoendelea  yana  lengo  la  kuhakikisha  Bandari  ya  Mtwara  inakuwa  endelevu  kwa  kusafirisha  bidhaa  na  mazao  yanayozalishwa  mikoa  ya  Kusini  ikiwemo  zao  kuu  la  korosho  na  mazao  mengine  kama  ufuta  na  makaa  ya  mawe  kutoka  Ngaka.  Katika  kutimiza  azma  hiyo,  Serikali  imeongeza  uwezo  wa  Bandari  ya  Mtwara  kuhudumia  shehena  ambapo  kwa  sasa  ina  uwezo  wa  kuhudumia  tani  1,000,000  kwa  mwaka  ikilinganishwa  na  tani  400,000  za  awali.  Mheshimiwa  Spika,  upanuzi  wa  bandari  ya  Mtwara  umeongeza  uwezo  wake  na  kuifanya  iweze  kuhudumia  meli  nne  kwa  wakati  mmoja.  Vilevile,  maeneo  ya  wazi  ya  kuhudumia  na  kuhifadhi  shehena  yaliyosakafiwa  yameongezwa  hadi  kufikia  uwezo  wa  kuhudumia  makasha  12,950  kwa  wakati  mmoja.  Hali  kadhalika,  maghala  ya  kuhifadhi  mizigo  yaliyopo  yana  uwezo  wa  kuhifadhi  tani  10,000  kwa  wakati  mmoja.  Mheshimiwa  Spika,  hatua  nyingine  zinazokwenda  sambamba  na  maboresho  hayo  ni  kupungua  kwa  tozo  ya  aridhia  kwa  mazao  ya  kilimo  kutoka  asilimia  moja  hadi  asilimia  5  ya  mali  pwani  ikilinganishwa  na  bandari  nyingine  nchini.  Vilevile,  kuongeza  muda  wa  makasha  tupu  kukaa  bandarini  kutoka  siku  15  na  kuwa  muda  wa  kipindi  chote  cha  msimu  wa  korosho  na  kuongeza  muda  wa  makasha  yenye  mzigo  kukaa  bandarini  bila  tozo  ya  kuhifadhi  kutoka  siku  saba  hadi  siku  15  na  kupunguza  ya  tozo  za  kuhudumia  meli  na  shehena  kwa  asilimia  30.  Mheshimiwa  Spika,  maboresho  yanayoendelea  katika  bandari  ya  Mtwara  ikiwemo  kuweka  unafuu  wa  gharama  za  kuhudumia  shehena  yanalenga  kuongeza  matumizi  ya  bandari  hiyo  hususan  katika  usafirishaji  wa  mazao  ya  kilimo,  jasi   ,  makaa  ya  mawe  kutoka  Ruvuma  sambamba  na  kukuza  shughuli  za  kiuchumi  katika  ushoroba  wa  Mtwara.  Bandari  za  Maziwa  Makuu  Mheshimiwa  Spika,  Serikali  kwa  upande  mwingine  imeendelea  na  uboreshaji  wa  bandari  zilizopo  kwenye  maziwa  makuu  ya  Victoria,  Tanganyika  na  Nyasa  ili  ziweze  kutoa  huduma  bora  na  kuchochea  shughuli  za  kiuchumi  kwa  wananchi  wa  maeneo  hayo.  Mheshimiwa  Spika,  uboreshaji  wa  bandari  mbalimbali  katika  Ziwa  Victoria  kupitia  ujenzi  wa  gati,  majengo  ya  utawala  na  abiria  na  maghala  ya  kuhifadhi  mizigo  katika  bandari  za  Magarine   ,  Nyamirembe   ,  Bukoba,  Kemondo  Bay,  pamoja  na  ujenzi  wa  gati  mbili  katika  bandari  ya  Mwigombero     na  gati  moja  katika  bandari  za  Lushamba  na  Nkome  umekamilika.  Mheshimiwa  Spika,  kwa  upande  wa  Ziwa  Tanganyika,  Mradi  wa  Uboreshaji  wa  Bandari  ya  Kibirizi  na  Ujiji  umekamilika  kwa  asilimia  52  na  ujenzi  wa  bandari  ya  Karema  umekamilika  kwa  asilimia  55.  Aidha,  ujenzi  wa  miundombinu  mingine  ikiwemo  majengo  ya  abiria  na  ghala  la  kuhifadhia  mizigo  katika  bandari  za  Kasanga,  Sibwesa,  Kabwe,  Kipiri  na  Lagosa  (Mpanda  Vijijin  ,  Kabwe     na  Ujiji  unaendelea.  Mheshimiwa  Spika,  kwa  upande  wa  Ziwa  Nyasa,  ujenzi  wa  bandari  na  miundombinu  mingine  ikiwemo  majengo  ya  abiria  na  ghala  la  kuhifadhia  mizigo  katika  bandari  ya  Ndumbi  umefikia  asilimia  82.  Mheshimiwa  Spika,  Serikali  itaendelea  kujenga  na  kuboresha  miundombinu  na  utoaji  huduma  za  bandari  ili  kuongeza  chachu  ya  maendeleo  ya  uchumi  wa  Taifa  letu.  Hivyo  basi,  nitoe  wito  kwa  Waheshimiwa  Wabunge  wenzangu  na  wananchi  kwa  ujumla  kuendelea  kumuunga  Mheshimiwa  Samia  Suluhu  Hassan,  Rais  wa  Jamhuri  ya  Muungano  wa  Tanzania  na  dhamira  yake  ya  dhati  ya  kutuletea  maendeleo.  UTAMADUNI,  SANAA  NA  MICHEZO  Mheshimiwa  Spika,  Taifa  letu  linaendelea  kushuhudia  mafanikio  makubwa  katika  fani  za  utamaduni,  sanaa  na  michezo.  Shughuli  mbalimbali  za  utamaduni,  sanaa  na  michezo  zimeendelea  kuling’arisha  Taifa  letu  kwa  viwango  tofauti  ndani  na  nje  ya  nchi.  Mheshimiwa  Spika,  utamaduni  wetu  unatangazwa  vyema  kupitia  shughuli  mbalimbali  za  kijamii  ikiwemo  matamasha  ya  ngoma,  mavazi,  vyakula  vya  makabila  mbalimbali  n.k.  Hivi  karibuni  Chuo  cha  Sanaa  cha  Bagamoyo  kiliendesha  Tamasha  la  Utamaduni  wa  Mtanzania  na  lilipata  mafanikio  makubwa  na  mgeni  rasmi  alikuwa  Mheshimiwa  Dkt.  Jakaya  Mrisho  Kikwete,  Rais  wa  Awamu  ya  Nne  wa  Jamhuri  ya  Muungano  wa  Tanzania.  Tumeshuhudia  pia  taasisi  ya  Tulia  Foundation  ya  Mbeya,  hivi  karibuni  iliandaa  tamasha  la  ngoma  za  Utamaduni  ambalo  lilifana  sana.  Mheshimiwa  Spika,  kwa  upande  wa  sanaa  yapo  maendeleo  makubwa  ikiwemo  kuhusisha  wasanii  wengi  ambao  hujipatia  kipato  kupitia  fani  hiyo.  Muziki  wa  aina  zote,  uchoraji,  uchongaji  na  maendeleo  ya  filamu  yamekuwa  chachu  ya  kukua  kwa  sanaa  yetu  nchini.  Hivi  karibuni  tulitembelewa  na  Msanii  maarufu  wa  filamu  Sanjay  Dutt  kutoka  India  kwa  lengo  la  kuja  kuanzisha  ushirikiano  na  wasanii  wa  filamu  wa  Tanzania  na  India.  Pia  kutangaza  utalii  wetu.  Bado  yuko  mbugani  ambako  anakagua  maeneo  ya  kupiga  picha  na  kutengeneza  filamu  ya  mbunga  zetu  ili  kulitangaza  Taifa  letu.  Mheshimiwa  Spika,  kwenye  michezo  nako  yako  mafanikio  makubwa  yamefikiwa  ambako  michezo  mbalimbali  inaendelea  kuchezwa.  Timu  za  mpira  wa  miguu  na  mpira  wa  kikapu  ziko  kwenye  Mashindano  ya  Kombe  la  Taifa  chini  ya  udhamini  wa  CRDB  kwenye  michuano  inayoendelea  viwanja  vya  Chinangali  hapa  Dodoma,  Timu  za  Taifa  za  Mpira  wa  Miguu  kutoka  mikoa  mbalimbali  zinaendelea  na  mashindano  kwa  ngazi  mbalimbali.  Kwa  upande  wa  soka,  timu  zetu  zimekuwa  zikifanya  vizuri.  Ninawapongeza  Twiga  Stars  kwa  kufanikiwa  kubeba  kombe  la  COSAFA  katika  fainali  zilizofanyika  Afrika  Kusini  baada  ya  kuzifunga  Afrika  ya  Kusini,  Zimbabwe,  Botswana,  Sudani,  Zambia  na  Malawi,  na  kutoa  mchezaji  bora  wa  mashindano  hayo  ambaye  ni  Amina  Bilali.  Mheshimiwa  Spika,  timu  yetu  ya  Wanawake  ya  Chini  ya  Miaka  20  “Under  20”,  imefuzu  hatua  ya  tatu  ya  kucheza  Kombe  la  Dunia  bado  hatua  mbili  ambazo  wakishinda  watacheza  Kombe  la  Dunia.  Timu  hii  imeshika  nafasi  ya  tatu  katika  mashindano  ya  CECAFA  Under  20.  Mchezaji  wetu  Aisha  Masaka  alipata  tuzo  ufungaji  bora  kwa  kufunga  magoli  saba  kwenye  mchezo  mmoja.  Timu  ya  Vijana  Under  20,  walichukua  ubingwa  CECAFA  Wanaume  kwa  kuifunga  Congo  goli  moja.  Mheshimiwa  Spika,  timu  yetu  ya  Wanaume  Taifa  Stars  inayoendelea  na  mashindano  ya  kufuzu  hatua  za  awali  za  Kombe  la  Dunia  imeondoka  leo  kwenda  Madagascar  kwa  ndege  maalumu  na  itacheza  tarehe  14  Novemba,  2021.  Licha  ya  kupoteza  mchezo  wao  jana  dhidi  ya  DR  Congo,  wameahidi  kufanya  vizuri  dhidi  ya  Madagascar  ili  kuibakiza  Tanzania  kwenye  viwango  vya  juu  vya  FIFA.  Mheshimiwa  Spika,  vilevile,  niungane  na  wapenda  michezo  na  Watanzania  wote  kwa  ujumla  kuipa  pongezi  Taifa  Stars  kwa  mafanikio  makubwa  waliyoyapata  licha  ya  kupoteza  mchezo  wa  jana  dhidi  ya  Jamhuri  ya  Kidemokrasia  ya  Kongo.  Mheshiwa  Spika,  kuvunjika  kwa  koleo  siyo  mwisho  wa  uhunzi,  hivyo  nasi  hatuna  budi  kuganga  yajayo.  Uongozi  wa  TFF,  benchi  la  ufundi  la  Taifa  Stars  na  wadau  wote  wa  soka  tutumie  matokeo  ya  jana  kujitathmini  na  kuja  na  mkakati  bora  wa  kufanya  vizuri  zaidi  katika  mashindano  yajayo.  Tuendelee  kuwekeza  kwa  vijana  wetu,  tuboreshe  ligi  yetu  na  tuimarishe  vilabu  vyetu  ili  tuweze  kupata  wachezaji  bora  ambao  wanaweza  kushindana  na  wenzetu  katika  medani  za  kimataifa.  Mheshimiwa  Spika,  nitumie  nafasi  hii  kuwapongeza  Watanzania  kwa  kufanya  mabadiliko  ya  kitabia  ya  kupenda  mazoezi  ya  viungo  yanayofanywa  kila  pembe  nchini  kwa  kushiriki  marathon,  jogging,  mazoezi  ya  kutembea  pia  nyumba  maalum  za  mazoezi  Napongeza  sana  wadhamini  mbalimbali  walioamua  kudhamini  timu  za  taifa,  vilabu,  makundi  ya  mazoezi,  taasisi  zilizoanzisha  vikundi  vya  michezo,  sanaa  na  utamaduni.  Tunaanza  kuona  kuzuri  tunakoelekea  kuwa  na  Taifa  la  watu  wenye  afya  timamu.  Mheshimiwa  Spika,  nimalizie  kwa  kumpongeza  Mheshimiwa  Samia  Suluhu  Hassan  kwa  kuwapongeza  Twiga  Stars  na  kuwapa  viwanja  vya  kujenga  nyumba  wachezaji  na  waalimu  wao  hapa  Dodoma.  Nami  niungane  nawe  Mheshimiwa  Spika  katika  kuitakia  heri  timu  yetu  ya  Bunge  itakayoshiriki  michuano  ya  Mabunge  ya  Afrika  Mashariki  huko  Arusha,  na  hasa  timu  yetu  ya  wavutakamba.  HITIMISHO  Mheshimiwa  Spika,  nihitimishe  hotuba  yangu  kwa  kuwashukuru  tena  wote  waliosaidia  kufanikisha  mkutano  tunaoumaliza  leo.  Shukrani  za  pekee  ni  kwako  wewe  Mheshimiwa  Spika,  Mheshimiwa  Naibu  Spika  pamoja  na  Wenyeviti  wa  Bunge  kwa  kutuongoza  vizuri  katika  kipindi  chote  cha  mkutano  huu  wa  tano.  Mheshimiwa  Spika,  kipekee  namshukuru  Katibu  wa  Bunge,  Bi.  Nenelwa  Mwihambi  pamoja  na  watumishi  wote  wa  Ofisi  ya  Bunge  kwa  kufanikisha  mkutano  huu.  Nawashukuru  wale  wote  waliokuwa  na  jukumu  la  ulinzi  na  usalama  ili  kuhakikisha  mkutano  huu  unafanyika  na  kumalizika  salama.  Napenda  pia  niwashukuru  madereva  wote  kwa  kutekeleza  wajibu  wao  kwa  ufanisi  mkubwa.  Ninawashukuru  pia  waandishi  wa  habari  kwa  kuhakikisha  kuwa  habari  za  hapa  Bungeni  zinawafikia  wananchi  kwa  namna  mbalimbali.  Mheshimiwa  Spika,  mwisho,  niwashukuru  wananchi  wa  Dodoma  na  hasa  wa  Jiji  la  Dodoma  kwa  ukarimu  wao  wa  kutupatia  huduma  zote  muhimu  na  hivyo  kutuwezesha  kukamilisha  mkutano  huu  kwa  mafanikio  makubwa.  Nitumie  nafasi  hii  sasa  kuwatakia  wote  safari  njema  wakati  mnarejea  katika  maeneo  yenu  ya  kazi.  Mheshimiwa  Spika,  kwa  kuwa  tunaelekea  mwishoni  mwa  mwaka  na  mkutano  ujao  wa  Bunge  utakuwa  mwakani,  naomba  nitumie  fursa  hii  kuwatakia  Watanzania  wote  sikukuu  njema  ya  Krismasi  na  heri  ya  Mwaka  Mpya  2022.  Tuendelee  kumuomba  Mwenyezi  Mungu  atuvushe  sote  na  atufikishe  salama  mwaka  2022  ili  tuweze  kukutana  tena  katika  Mkutano  wa  6  wa  Bunge  la  Jamhuri  ya  Muungano  wa  Tanzania.  Mheshimiwa  Spika,  baada  ya  kusema  hayo,  naomba  kutoa  hoja  kuwa  Bunge  lako  tukufu  sasa  liahirishwe  hadi  siku  ya  Jumanne,  tarehe  1  Februari,  2022  litakapokutana  tena  saa   0  asubuhi  hapa  jijini  Dodoma.  Mheshimiwa  Spika,  naomba  kutoa  hoja