Imetayarishiwa na imeandikwa chini ya uongozi wa Jopo Linalohusika na Kutetea Haki za Wafalastini ambazo zisizoweza kupokonyeka HOJA YA FALASTINI HISTORIA FUPI UMOJA WA MATAIFA New York, 1980 YALIYOМО Utangulizi UTANGULIZI Sehemu maalumu iliyopewa Falastini katika historia inatokana na umuhimu wa nchi hiyo katika dini tatu tukufu zinazoamini Mungu mmoja. Kwa sababu hii, Falastini inaonesha ni nchi ya amani, lakini, kwa hakika, mazingira ya historia na mara nyingine ya kidini na wakati mwingine ya kisiasa yameleta mapambano na hata nchi yenyewe kutekwa. Hadi leo, Falastini inaendelea kuwa na ugomvi na mizozo ambayo inasabibisha hofu kuu juu ya usalama wa dunia. Mapisi katika karne yetu hii yaliyosabibisha mambo haya ya hatari, mara-kwa-mara hufifirishwa kwa ajili ya mgogoro mkuu juu ya "Suala la Falastini." Utafiti huu mfupi unachungua asili ya suala hilo.* *Maandishi haya ambayo yanashughulika na habari ngumu mno yamekusudiwa wasomaji walio wangali watoto, na taarifa yenyewe imeandikwa kwa mukhtasari kutokana na utafiti mrefu uliochapwa na Umoja Wa Mataifa unaoitwa: The Origins and Evolution of the Palestine Problem - Part I and II (1978) na The Question of Palestine (1979). FALASTINI KATIKA HISTORIA Asili ya mgogoro uliopo juu ya Falastini unatokana na maongozi yaliyotolewa wakati Falastini ilipokuwa chini ya himaya ya Shirika La Mataifa ambalo ni asili ya Umoja Wa Mataifa. Taarifa iliyotolewa 1930 na ujumbe* uliochaguliwa na kukubaliwa na Shirika La Mataifa imechungua historia ya kale ya Falastini kwa upeo wa kutokupendelea. Yanayofuata ni mukhtasari wa taarifa hiyo. Katika zama za zama, Falastini ilikaliwa na makundi ya Wasamiti na katika hao, walioishi hapo na mapema zaidi walikuwa Wakanaani. Kwa mujibu wa mapokezi, Nabii Ibrahimu, ambaye ni mzazi wa asili wa Mayahudi na Waarabu, alitoka Uru kabla ya kukaa Kanaani. Makabila ya Waisraeli yalipowasili Falastini baada ya kutoka uhabusini katika nchi ya Misri, yaliungamanishwa na Mfalme Daudi yakawa katika mamlaka mamoja mnamo miaka 1000 kabla ya kuzaliwa kwa Yesu (100O K.Y.). Mamlaka hayo yalifika upeo wa taadhima wakati alipotawala mtoto wa Mfalme Daudi, yaani Sulemani, ambaye alijenga jumba la kwanza la ibada la Jarusalemu juu ya mlima wa Moraya. Lakini, baada ya kifo cha Sulemani, historia ya watu wa Israeli--au tuseme ile ya mamlaka mbili ya Israeli na Judia--ni hekaya ya vita na mapambano baina ya wenyewe kwa wenyewe na baina yao na makabila mbali nao. Mnamo mwaka 720 K.Y., Waasiria waliangamiza ufalme wa Israeli na wakawateka wakaazi wake. Mnamo miaka ya 600 K.Y., Mfalme Nibuchadenezari wa Babiloni alihujumu mamlaka ya Juda, na katika mwaka 567 K.Y., akabomoa Jarusalemu pamoja na Jumba la ibada la Sulemani. Takriban wakaazi wote walitekwa. Miaka hamsini baadaye Mfalme Sairusi wa Ajemi (Fursi) alipoiteka Babiloni, ndipo Mayahudi walipoweza kurudi Falastini. Mnamo mwaka K.Y., walilijenga tena Hekalu la Sulemani. Katika mwaka 332 K.Y., Mayahudi walishindwa nguvu na Wamasedonia na wakakutishwa taabu. Takriban mwaka 170 K.Y., Mayahudi walijaribu kuleta mapinduzi lakini hawakufauli, na hekalu la pili pia likabomolewa. Baada ya utawala wa Wamasedonia kumalizika, kulipatikana na uhuru wa kadiri fulani. Uhuru huu uliendelea mpaka Pompei wa Urumi alipoteka na kuingia Jarusalemu katika mwaka 63 K.Y. Katika mwaka 70 Baada ya Yesu (B.Y.), Titus aliubomoa mji huo. Hapana kilichobakia katika Hekalu la pili ila Ukuta wa Magharibi ambao ulikuja kujulikana kwa jina la Ukuta Wa Maombolezi. #Wanajopo wa ujumbe huo walitoka Nadhalendi, Swideni na Swizalendi. 