 BARAZA LA WAWAKILISHI ZANZIBAR HOTUBA YA MAONI YA KAMATI YA KUCHUNGUZA NA KUDHIBITI HESABUZASERIKALI (PAC) NA KAMATI ILIYOKUWA KAMATI YA KUCHUNGUZA NAKUDHIBITI HESABU ZA SERIKALI ZA MITAA NA MASHIRIKA (LAAC) KUHUSU RIPOTI YAUTEKELEZAJI WA MAONI, USHAURI NA MAPENDEKEZO YA KAMATI KWA MWAKA WA FEDHA 2020/2021 Utangulizi Mheshimiwa Spika, awali ya yote, napenda kuelekeza shukurani zangu kwa Mwenyezi Mungu Mtukufu kwa kutujaalia uhai na afya njema tukaweza kukutana katika Barazahili kwa lengo la kuendelea kuwatumikia Wananchi wa Zanzibar kwa kutekeleza majukumuyetu mbali mbali kwa niaba yao ambapo leo tupo hapa kupitia na kujadili utekelezaji waMaoni, Ushauri na Mapendekezo ya Kamati yetu. Mheshimiwa Spika, Aidha, naomba nikushukuru wewe Mheshimiwa Spikakwakuniruhusu kusimama mbele ya Baraza lako Tukufu ili kuwasilisha mambomuhimukuhusiana na Ripoti ya Utekelezaji wa Maoni, Ushauri na Mapendekezo ya Kamati yaPAC ya mwaka wa fedha 2020/2021. Mheshimiwa Spika, Nichukue nafasi hii kumshukuru Mheshimiwa Waziri wa Nchi, Ofisi ya Rais, Fedha, na Mipango; Mheshimiwa Dkt. Saada Mkuya Salum, NaibuWaziri Mheshimiwa Juma Makungu Juma, Katibu Mkuu, Naibu Katibu Mkuu, MuhasibuMkuuwa Serikali pamoja na watendaji wengine wote wa Wizara tofauti wakiwemoWaheshimiwa Mawaziri, Manaibu Mawaziri, Makatibu na Naibu Makatibu WakuuwaMawizara, Wakuu wa Taasisi na Mashirika ya Umma pamoja na Wakurugenzi wote70 Barabara ya Chukwani, Buyu Mjini Magharibi, S. L. P 902 Chukwani, Simu: +255 24 2242000Nukushi: +255 24 2242000info@zanzibarassembly.go.tzwww.zanzibarassembly.go.tz tuliobahatika kukutana na kufanya kazi nao wakati Kamati ikihitaji majibu yahojazaCAG. Aidha, tunawashukuru kwa mashirikiano yao ya dhati kwa Kamati wakati wotetulipokuwa tukipitia Maoni, Ushauri na Mapendekezo ya Kamati yetu. Mheshimiwa Spika, nitakuwa sijatenda wema iwapo nitashindwa kumshukuruMdhibiti na Mkaguzi Mkuu wa Hesabu za Serikali pamoja na Watendaji wake hususanwalewanaoongozana na Kamati kwa usaidizi na ufafanuzi wanaoutoa kwa Kamati yetukwavile bila ya michango yao isingekuwa rahisi kwa Kamati kuweza kutoa hotubayakembele ya Baraza hili kiurahisi na kuweza kutoa taswira halisi ya kazi iliyotekelezwanaKamati wakati wa kuchambua utekelezaji wa Maoni, Ushauri na MapendekezoyaKamati yetu. Mheshimiwa Spika, kazi kubwa ya ukaguzi waliyoifanya hadi leo Kamati ya PACikapatawasaa wa kukaa na Watendaji wa Taasisi tofauti za Serikali ni mafanikiomakubwakatika utekelezaji na uimarishaji wa Utawala Bora katika nchi yetu. Kwa mnasabahuo, kwa kweli kukosekana kuwepo kwa kazi ya Mkaguzi, kazi ya Kamati ya PACWaswahili husema hainogi. Mheshimwa Spika, napenda pia kutoa shukurani maalum kwa Katibu wa BarazaNduguRaya Issa Msellem, Wakurugenzi wake, Mratibu wa Kamati pamoja na watendaji wotewa Afisi ya Baraza kwa maelekezo na ushauri wao kwa Kamati wakati wotewautekelezaji wa majukumu ya Kamati. Mheshimiwa Spika, kwa namna ya pekee kabisa napenda kutoa shukurani za dhati kwaWajumbe wenzangu wa Kamati ya PAC kwa kutekeleza majukumu yao kwa weledi naushirikiano wa hali ya juu. Mheshimiwa Spika, Wajumbe hawa wamekuwa wakishiriki mijadala ya vikaovyaKamati kwa umakini mkubwa na kutumia vyema Elimu, Taaluma, Uzoefu na Vipaji vyaokatika kufanya uchambuzi wa kina wa taarifa za Hesabu pamoja na taarifa nyenginezinazoletwa katika Kamati, na kutoa ushauri ambao umeifanya kazi ya Kamati hii kuwa nyepesi. Nawashukuru pia Makatibu wa Kamati hii kwa kuratibu na kutoa ushauri wakitaalamu kwa Kamati. Mheshimwa Spika, kutokana na umuhimu wao, naomba kuwatambua WajumbenaMakatibu wetu wa Kamati kama ifuatavyo:- 1. Mhe. Juma Ali Khatib - Mwenyekiti; Mhe. Mwanaidi Kassim Mussa - Makamo Mwenyekiti; Mhe. Shadya Suleiman Mohammed - Mjumbe; Mhe. Miraji Khamis Mussa - Mjumbe; Mhe. Mohammed Ahmada Salum - Mjumbe; Mhe. Jamal Kassim Ali - Mjumbe; Mhe. Bakar Hamad Bakar - Mjumbe; Mhe. Kombo Mwinyi Shehe - Mjumbe; Ndg. Said Khamis Ramadhan - Katibu; Ndg. Maryam Haji Ali - Katibu; Ndg. Famta Omar Ali - Katibu; Ndg. Adam Maulid Simai - Katibu; Ndg. Nassor Mdachi Mwinyi - Mkaguzi - Afisi ya Mdhibiti; Ndg. Shehe Abdalla Ali - Mkaguzi - Afisi ya Mdhibiti;na15. Ndg. Ramadhan Iddi Hassan - Mkaguzi - Afisi ya Mdhibiti; Mheshimiwa Spika, kwa heshima kubwa na kwa kuzingatia msingi wa Kanuni ya109(17)ya Kanuni za Kudumu za Baraza la Wawakilishi, Toleo la mwaka 2020, nimesimamambele ya Baraza lako Tukufu ili kusema machache kati ya mengi juu ya mambomuhimuyanayohusu Taarifa ya Utekelezaji wa Maoni, Ushauri na Mapendekezo ya Kamati yaPAC ya mwaka wa fedha 2020/2021 iliyowasilishwa hivi punde na Waziri wa Nchi, Ofisi ya Rais, Fedha na Mipango mbele ya Baraza hili. Mheshimiwa Spika, itakumbukwa kuwa Ripoti ya Kamati ya Kuchunguza naKudhibiti Hesabu za Serikali kwa mwaka wa fedha 2020/2021 iliwasilishwa mbele ya BarazalakoTukufu, kutokana na ripoti hiyo, Kamati ya PAC ilitoa Maoni, Ushauri na Mapendekezomengi katika Ripoti hiyo ambayo yaliyotokana na ufuatiliaji wa Ripoti Sita za Mdhibiti naMkaguzi Mkuu wa Hesabu za Serikali. Ripoti hizo ni:- 1. Ripoti ya Mdhibiti na Mkaguzi Mkuu wa Hesabu za Serikali kuhusuUkaguzi wa Mifumo ya TEHAMA kwa Taasisi za Serikali ya Mapinduzi yaZanzibarkwa kipindi cha mwaka wa fedha unaoishia Tarehe 30 Juni, 2021; Ripoti ya Mdhibiti na Mkaguzi Mkuu wa Hesabu za Serikali kuhusuUkaguzi wa Taarifa za Fedha za Tawala za Mikoa, Mamlaka Serikali za MitaanaIdaraMaalum za Serikali ya Mapinduzi ya Zanzibar kwa kipindi cha mwakawafedha unaoishia Tarehe 30 Juni, 2021; Ripoti ya Mdhibiti na Mkaguzi Mkuu wa Hesabu za Serikali kuhusuUkaguzi wa Miradi ya Maendeleo kwa kipindi cha mwaka wa fedha unaoishiaTarehe30 Juni, 2021; Ripoti ya Mdhibiti na Mkaguzi Mkuu wa Hesabu za Serikali kuhusuUkaguzi wa Hesabu za Mashirika na Taasisi Zinazojitegemea za Serikali ya Mapinduzi ya Zanzibar kwa kipindi cha mwaka wa fedha unaoishia Tarehe 30 Juni, 2021; na Ripoti ya Mdhibiti na Mkaguzi Mkuu wa Hesabu za Serikali kuhusuUkaguzi wa Taarifa za Fedha za Serikali Kuu kwa mwaka wa fedha unaoishia30Juni, 2021. 6. Ripoti ya Mdhibiti na Mkaguzi Mkuu wa Hesabu za Serikali kuhusuUkaguzi Maalum wa Taasisi za Serikali ya Mapinduzi Zanzibar kwa mwaka wafedhaunaoishia 30 Juni, 2021. Mheshimiwa Spika, katika ufuatiliaji wa majibu mbele ya Kamati na Taasisi tofauti zaSerikali, Kamati ya PAC imegundua kuna hatua kubwa iliyochukuliwa na Taasisi hizokatika utekelezaji wa hoja zilizoibuliwa katika Ripoti za Mdhibiti na Mkaguzi MkuuwaSerikali. Kamati inathubutu kueleza hivyo kutokana na uwepo wa asilimia ya kuridhishainayotokana na majibu na vielelezo vilivyotolewa na Watendaji kuthibitisha utendaji wao. Hali hiyo imepelekea hoja kadhaa kuondolewa na Kamati na nyengine kumuelekezaMkaguzi kwenda kujiridhisha. Mheshimiwa Spika, miongoni mwa hoja ambazo Kamati iliamua kuziondoani hojanambari 5.5.1.2 inayohusisana na kuchelewa kufika kwa gari iliyonunuliwashilingi 58,373,700 kwa Mamlaka ya Kudhibiti na Kupambana na Madawa ya Kulevyailiyohitaji upatikanaji wa gari kwa ajili ya shughuli muhimu za Mamlaka. Gari hiyo, tayari imeshanunuliwa na inatumika kwa maslahi ya Mamlaka na kupunguza changamotoyausafiri katika utendaji wa kila siku. Aidha, hoja nambari 5.2.1.5 inayohusiananakutokuwepo kwa ‘strong room’ ya kuhifadhia fedha za mapato ya sokoni, Kamati imeamua kuiondoa hoja hiyo kwa vile malipo yote yanafanywa kupitia Mfumowamalipo ya mapato ya Serikali “ZanMalipo’. Mheshimiwa Spika, kadhalika, Kamati imebaini kwamba mikataba mingi ambayoinaandaliwa na Taasisi za Serikali inawasilishwa katika Afisi ya Mwanasheria Mkuukwaajili ya kupatiwa ushauri wa kisheria pamoja na kutimiza matakwa ya Kifungu cha27(3)cha Sheria ya Ununuzi na Uondoaji wa Mali za Umma. Mheshimiwa Spika, Kamati imebaini kwamba tayari Serikali imeshaandaa mpangowakuuimarisha Mtaji wa Benki yetu ya Watu wa Zanzibar ili uweze kuongeza ushindani kwa Benki nyengine ziliopo ndani na nje ya Zanzibar. Kwa vile Benki hiyo ni Benki yaSerikali, Mpango huo utatekelezwa kwa kuzingatia maelekezo yatakayotolewanaSerikali. Mheshimiwa Spika, licha ya utekelezaji mzuri uliofanywa na Taasisi hizo zaSerikali bado Watendaji wa Taasisi hizo wanahitajika kujirekebisha zaidi katika utekelezaji wamambo yafuatayo: Uimarishaji wa huduma kwa Mteja (Bank customer care). Mhesmiwa Spika, tangu Zanzibar ipate uhuru wake mwaka 1964, kumekuwanaongezeko kubwa la uanzishwaji Matawi ya benki tofauti kutoka nje ya Zanzibar. Jambolinalopelekea kuwepo kwa ushindani katika huduma zinazotolewa na Benki husika. Kamati yetu imebaini kuwa bado huduma kwa Mteja zinazotolewa na Benki yaWatuwaZanzibar hazijatuliza kiu ya Wazanzibar waliowengi. Mheshimiwa Spika, Kamati imegundua kuwa Watendaji wa Benki ya Watu waZanzibarbado hawajaamka ipasavyo kuchangamkia fursa za kibiashara ziliopo hususanzakuwawepesi katika ukamilishaji wa taratibu za utoaji mikopo kwa Wateja wake. Kwa mnasaba huo, Serikali inahitaji kuandaa Mpango madhubuti utakaohakikishafursazakibishara zinazojitokeza zinafikiwa haraka iwezekanavyo kabla ya Benki nyengineziliopo nchini. 2. Kutokurudishwa kwa gari iliyoazimwa kutoka Mfuko wa Hifadhi ya Jamii (ZSSF) Mheshimiwa Spika, Kamati ya PAC ilipokuwa ikipitia hoja nambari 5.2.10.4 ya MfukowaHifadhi ya Jamii inayohusiana na kuazimwa gari la mfuko kwa kipindi kisichojulikana, Kamati yetu imegundua kuwa gari inayomilikiwa na Mfuko huo imechukuliwakinyumena utaratibu kwa takriban miaka miwili hivi sasa na kupelekwa kwenye Taasisi nyengineya Serikali bila ya kurudishwa katika Mfuko. Mheshimiwa Spika, wakati gari hiyo inachukuliwa na Serikali, ilikuwa ni gari mpyaambayo ilitumiwa si zaidi ya miezi minne ambayo uchukuwaji uliofanyika haukufuatautaratibu wa Sheria ziliopo, licha ya Kamati kubaini kuwepo kwa upungufu wagari kwamatumizi ya Viongozi Wakuu wa Kitaifa. Mheshimiwa Spika, kwa vile changamoto ya upungufu wa gari kwa Viongozi wetuadhimu hivi sasa umeondoka, Kamati yetu inapendekeza kufanyike tathmini yauzimawa gari hiyo ili iweze kurudishwa kwa Wamiliki wake, vyenginevyo ni busara kwaSerikali kuwatafutia ZSSF gari nyengine mpya kufidia usafiri waliokuwa nao awali ambaoulilenga kutumika ipasavyo kwa shughuli za Mfuko. 3. Ufutwaji wa Madeni ya Mamlaka ya Kukuza Uwekezaji Zanzibar (ZIPA) kinyumenautaratibu Mheshimiwa Spika, wakati Kamati inafanya uchunguzi wake katika utekelezaji wahojanambari 5.3.2.4 inayohusiana na kutokuoneshwa kwa wadaiwa wa Miradi ya Uwekezaji katika Hesabu za Mwisho wa Mwaka Shilingi USD 387,308. Kamati ya PACimebaini kwamba Bodi ya Wakurugenzi ya Mamlaka ya Mamlaka ya Kukuza Uwekezaji Zanzibar(ZIPA) ya maamuzi kinyume na utaratibu wa kufuta baadhi ya madeni ya mudamrefuambayo hayawezi kulipika. Kwa mujibu wa Sheria ya Usimamizi wa Fedha zaUmma, Namba 12 ya mwaka 2016 inaelekeza kwamba madeni ya muda mrefu na yasiyoweza kulipika hutakiwa kupelekwa katika Afisi ya Mdhibiti na Mkaguzi ili yaweze kufanyiwauhakiki na hatimae kuwasilishwa Ofisi ya Rais, Fedha na Mipango na kumaliziaBarazala Wawakilishi kwa maamuzi. Mheshimiwa Spika, kwa vile Kamati imebaini kwamba ufutaji wa madeni ulifanyikakinyume na utaratibu, ni busara kwa Mamlaka hii kuwasilisha Bodi madeni hayokwaajili ya kupitiwa na hatimae kufuata utarabu unaohitajika kwa mujibu wa sheria ili yawezekuondolewa katika orodha ya madeni ya Mamlaka yao. 4. Kutopatikana kwa taarifa za maombi ya msamaha wa kodi katika MfumowaZIPAMheshimiwa Spika, kwa upande wa utekelezaji wa hoja nambari 5.3.2.1 inayohusianana kutokuboreshwa kwa mfumo wa kuhifadhia Taarifa za Miradi, Kamati yaPACimegundua kuwa kwa muda mrefu sasa Mfumo wa uendeshaji wa kituo cha “OneStopCentre) hausomani na utaratibu mzima wa utoaji wa msamaha ya kodi unaofanywanaOfisi ya Rais, Fedha na Mipango na kupelekea changamoto katika uwasilishaji wamaombi ya msamaha wa kodi hizo. Mheshimiwa Spika, hali hiyo haileti taswira nzuri katika utendaji wa Taasisi kubwazaSerikali ikiwemo Mamlaka ya Kukuza Uwekezaji Zanzibar (ZIPA). Kwa mnsabahuo, Kamati ya PAC inapendekeza kwamba ZIPA ishirikiane kwa karibu na Ofisi yaRais, Fedha na Mipango kuandaa Mpango rafiki utakaohakikisha taarifa sahihi za misamahaya kodi inapatikana kwa haraka na kwa usahihi wake unaotakiwa. 5. Kukosekana kwa baadhi ya vielelezo Mheshimiwa Spika, utekelezaji wa kazi za uchunguzi hushindwa kufanyika kwaufanisi kutokana na ukosefu wa vielelezo. Hili limebainika wakati Kamati inapitia utekelezaji wahoja nambari 5.3.2.2 inayohusiana na dosari zilizobainika katika matumizi yamaeneoHuru ya Vitega Uchumi Maruhubi na Amani. Mheshimiwa Spika, wakati Kamati yetu inachunguza hoja hii, ilibaini kuwa kunagari chakavu na za muda mrefu zilizopo eneo la Maruhubi zinahitaji kuuzwa kwa mujibuwa utaratibu wa Sheria ya Fedha na Sheria ya Ununuzi. Hata hivyo, ushauri waKamati umeshindwa kutekelezwa kikamilifu na Mamlaka ya Mapato Tanzania kwa vilehaikuwana kielelezo kinachoonesha ‘chasis’ namba ikiwa ni kielelezo muhimu kinachothibitishauhalisia na uhalali wa gari husika. Mheshimiwa Spika, Kamati ya PAC inaendelea kuishauri Serikali kwamba MamlakayaMamlaka ya Kukuza Uwekezaji Zanzibar (ZIPA) ihakikishe inafuatilia na kuviwekavizuri vielelezo vyote vinavyohusiana na umiliki wa mali zao sio tu kwa vyombo vya motobali pia mali nyengine za Mamlaka hiyo. Mheshimiwa Spika, hali kama hiyo imejitokeza pia wakati Kamati yetuinapitiautekelezaji wa hoja nambari 5.1.13.1 ya madeni yaliyohakikiwa na yanayostahiki kulipwaya shilingi 89,194,001 kwa Baraza la Mji Kaskazini ‘B’ ambapo Kamati imeshindwakuiondoa hoja ya Mkaguzi kwa vile hakuna kielelezo cha barua inayothibitishauwepowa ridhaa ya ufutwaji wa deni la shilingi milioni 108 kwa Kampuni ya Ujenzi yaTridentiliyozuiliwa kuendelea na kazi ya ujenzi wa barabara kwa kiwango cha kifusi kutokaDonge Mbiji hadi Chechele. Mheshimiwa Spika, awali, Kamati ilielezwa kwamba kufuatia hatua ya makusudi iliyochukuliwa na Serikali ya kuamua kuyalipa madeni halali ya Serikali baadayakuhakikiwa na Afisi ya Mdhibiti na Mkaguzi Mkuu wa Hesabu za Serikali. Kampuni hiyoilipofanya mazungumzo na Baraza la Mji Kaskazini ‘B’ ilieleza kwamba kampuni imeshavunjwa. Mheshimiwa Spika, Kamati ilipodai kupatiwa kielelezo, Baraza lilieleza kwambaalisemakwa mdomo, kwa mnasaba huo, Kamati imeshindwa kuiondoa hoja hiyohadi paleBaraza litakapoleta barua husika kwa kuhofia kwamba kampuni hiyo isijekuibukabaadae na kuleta malalamiko Serikalini kudai haki zake. 7. Kutokutekeleza kwa baadhi ya Miradi ya Maendeleo Mheshimiwa Spika, ikumbukwe kwamba Kamati ya PAC iliwasilisha mapendekezoyakekuhusiana na kukwama kwa utekelezaji wa mradi wa maendeleo ya uondoaji wamaji machafu katika bwawa la Mwantenga. Hata hivyo, utekelezaji wake bado unasuasuahasa ukizingatia fedha zilizotengwa kwa awamu ya mwanzo hazikuweza kutumikaipasavyo na kupelekea kurudishwa kwa wafadhili wa mradi huo. Mheshimiwa Spika, licha ya kuwepo kwa changamoto hiyo, tayari Serikali imeshaandaampango wa kukamilisha utekelezaji wa mradi huo utakaofanywa kupitiamradi mwengine wa BIGZ ambapo hadi kamati inapokea majibu ya mapendekezoiliyowasilisha Ofisi ya Rais, Fedha na Mipango shughuli za kuendeleza ujenzi waBwawahilo bado hazijaanza kwa vile mradi wa BIGZ umeanza utekelezaji wake katikamaeneomengine. Mheshimiwa Spika, kwa vile utekelezaji wake umekuwa wa muda mrefu, Kamati yaPACinaendelea kusisitiza kwamba Ofisi ya Rais, Fedha na Mipango kuchukua juhudi zamakusudi kuhakikisha uendelezaji wa ujenzi wa Bwawa hilo unakamilikaharakaiwezekanavyo ili kuwaondoshea Wananchi changamoto ya kutuwama maji machafukatika maeneo yaliyozunguka bwawa hilo. 8. Kutokuwepo kwa wataalamu wa TEHAMA katika Baraza la Mji la Kaskazini ‘B’ Mheshimiwa Spika, kama tunavyofahamu kuwa shughuli za kiutendaji ulimwenginezinatekelezwa kwa urahisi zaidi kwa kutumia Mifumo ya TEHAMA ambayo hutekelezwana taasisi husika iwapo kutakuwa na wataamu wenye uweledi wa masuala ya TEHAMA. Mheshimiwa Spika, katika kutathmini utekelezaji wa pendekezo la Kamati yetulakuwepo kwa wataalamu wa TEHAMA katika Baraza hili, imebainika kwamba BarazalaMji la Kaskazini ‘B’ haina wataalamu wake wa TEHAMA wanaotumika kutekelezashughuli za Baraza hilo hususan za ukusanyaji wa mapato ya Serikali. Lakushangaza, Baraza la Mji Kaskazini ‘B’ hutumia Wataalamu wa TEHAMA kutoka Wizarani. Hali hiyo, hupelekea kukosekana kwa utatuzi wa haraka pale inapojitokeza hitilafu ya kimifumo. Mheshimiwa Spika, Kamati inaendelea kusisitiza kwamba upatikanaji wa wataalamuwaTEHAMA katika Baraza la Mji la Kaskazini ‘B’ ni suala la msingi. Hivyo, Barazalichukuehatua zifaazo kuhakikisha inakuwa na wataalamu wake na sio kutegemea wataalamu wa TEHAMA kutoka Wizarani. 9. Uanzishwaji wa Mifumo ya TEHAMA bila ya kufanyika kwa upembuzi yakinifuMheshimiwa Spika, Serikali imekuwa na nia njema katika uanzishwaji wa MifumoyaTEHAMA ili kurahisisha kazi na kuweka ufanisi zaidi kwenye kutekeleza majukumuyake, takriban sehemu nyingi katika Wizara, Taasisi za Serikali pamoja na Mashirika yaUmmahuanzisha Mifumo kwa gharam kubwa bila kufanyika upembuzi yakinifuili kujuamahitaji halisi, hii hupelekea mifumo mingi kushindwa kufanya kazi na menginehuachwa bila maelezo sahihi kutoka kwa Wataalam. Kamati ya PAC inaishauri Serikali kuwa na utaratibu wa kufanya upembezi yakinifu katika hatua za awali ili kuepushamatumizi yasio na tija. Ni matumaini ya Kamati yetu kwamba endapo hilo litatekelezwa, Serikali itaondokana na uanzishwaji wa Mifumo kiholela na isiyowezakufanyailiyokusudiwa. Hitimisho Mheshimiwa Spika, Kamati ya PAC imebaini kuwa kuna hoja nyingi ambazo zinaingizwakatika Ripoti ya Mdhibiti kimsingi zinaweza kuepukwa katika hatua za awali hususankwa kutumia Wakaguzi wa ndani wanapotekeleza majukumu yao ipasavyo. Kwamsingi huo, Kamati yetu inaitaka Ofisi ya Mkaguzi Mkuu wa Ndani (Internal Auditor General)kuzidisha kasi ya kazi kwa Wakaguzi wake wa ndani ili kuzisaidia Wizara, MashirikanaTaasisi za Umma kupunguza au kuondosha hoja sizizo za lazima. Mheshimiwa Spika, Kiujumla, Kamati yetu kwa kiasi kikubwa imebaini kwambabaadhi ya Maoni, Ushauri na Mapendekezo iliyoyawasilisha kwa Wizara husika yametekelezwakwa asilimia mia moja (100%), mengine hayajatekelezwa kikamilifu na mengineyanahitaji muda katika kukamilisha utekelezaji wake. Kwa mnasaba huo, Kamati yetuitaendelea kufuatilia utekelezaji wa mapendekezo hayo ili kubaini kwambayametekelezwa kama yalivyoelezwa na Watendaji wa Wizara kupitiamajibuwaliyoyawasilisha kwa Kamati. Mheshimiwa Spika, Mwisho kabisa, napenda kuwashukuru Waheshimiwa Wajumbewa Baraza lako Tukufu kwa kunisikiliza kwa utulivu wa hali ya juu wakati wote nilipokuwanikiwasilisha hotuba hii. Kadhalika, napenda kuchukua fursa hii kuwashukuruwajumbewa Kamati ya PAC kwa kuniteua na kuniamini kuisoma ripoti hii. Mheshimiwa Spika, Sasa naomba nichukue fursa hii kwa mara nyengine nikuombeni Waheshimiwa Wajumbe muijadili, mutoe ushauri pamoja na mapendekezoyenunahatimae muunge mkono utekelezaji wa Maoni, Ushauri na Mapendekezoyaliyowasilishwa na Waziri wa Nchi, Ofisi ya Rais, Fedha na Mipango. Mheshimiwa Spika, Baada ya kueleza hayo machache, Kwa niaba ya WajumbewaKamati ya Kuchunguza na Kudhibiti Hesabu za Serikali, naunga mkono utekelezaji uliowasilishwa na Mheshimiwa Waziri wa Nchi, Ofisi ya Rais, FedhanaMipango.Mheshimiwa Spika, naomba kuwasilisha. Ahsante sana, ………………… Mheshimiwa Juma Ali Khatib, Mwenyekiti, Kamati ya Kuchunguza na Kudhibiti Hesabu za Serikali, BARAZA LA WAWAKILISHI, ZANZIBAR.