United Nations
Habari za UN
Mtazamo wa Kimataifa: Habari za kiutu
Kupunguza upotevu wa chakula kutasaidia kutokomeza njaa: FAO Imeelezwa kuwa kutupa na kuharibu vyakula ni moja ya changamoto kubwa zinazosababisha ukosefu wa usalama wa chakula, amesema Naibu Mkurugenzi wa Shirika la Chakula na Kilimo Duniani, FAO, katika Kongamano la Kimataifa kuhusu Kutunza chakula huko Dussedolf, Ujerumani. Kwa mujibu wa FAO, zaidi ya watu 800,000 wanateseka na njaa duniani, wakati vyakula vinavyotupwa kila mwaka vingeweza kutosheleza watu bilioni 2. Ren Wang, kiongozi wa FAO, amesema ni lazima kupunguza uharibifu wa chakula, wakati idadi ya watu duniani inaendelea kuongezeka, akiongeza kwamba ni muhimu kushirisha sekta binafsi na kampuni zinazozalisha vyakula hivi. Licha ya kupunguza mapato ya wakulima wadogo wadogo, uharibifu wa chakula pia husababisha kiwango kikubwa katika utoaji wa gesi chafuzi na matumizi ya maji duniani. Uharibifu huo husababishwa na utaratibu wa kilimo au uvuvi, pia usafirishaji na utunzaji wa mazao, hadi kwenye maduka na mwishowe kwa mtumiaji ambaye anatupa vyakula bila kuvitumia. FAO inasema, ni vyema vyakula hivi visivyotumiwa vitumike kulisha mifugo au kutengeneza mbolea.