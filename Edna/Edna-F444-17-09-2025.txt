Ufahamu wa Yesu Ni Nani
Tofauti ya Kimsingi Kati ya Waislamu na Wakristo Ufahamu wa Yesu Ni Nani Tofauti ya Kimsingi Kati ya Waislamu na Wakristo
Kimechapishwa kwa Kiswahili 2022 
Tafsiri kwa lugha ya Kiswahili Rev. Jeremiah Nyang’wara Rev. Amos Mazira Rev. Isack Nyamita Muundo wa Jalada: Karousel ehf–María Ericsdóttir Panduro Kuchapisha: WJI Publishing Kitabu hiki kinaweza kuchapishwa na kutafsiriwa katika lugha tofauti kwa matumizi yasiyo ya biashara kwa idhini iliyoandikwa ya mwandishi kupitia barua pepe: understanding@whojesus.is Tafadhali jisikie huru kusoma, kushiriki na kupakua nakala yako ya bure ya kitabu cha kielektroniki kwa kutembelea tovuti yetu: whoJesus.is Isipokuwa imebainishwa vinginevyo: Nukuu zilizochukuliwa kutoka katika Qurani ni kutoka katika: Qurani Toleo la Kiswahili iliyo tolewa na Appz Ninja Kupitia mtandao wa play store ikijulikana kama (Quran Tukufu) ya Oktoba 8,2017 na kusahihishwa Machi 10,2018. Nukuu zilizochukuliwa kutoka katika Biblia ni kutoka katika: Biblia ya Kiswahili ya The Holy Bible in Kiswahili. Union Version. Bible Society of Tanzania 1997. Italiki katika nukuu, ikihusisha maandishi ya Qurani na Biblia, Ni msisitizo tu wa mwandishi. Kwa Usambazaji Ulimwenguni Awali kimechapishwa huko Iceland ISBN 9785265 (Karatasi ya biashara) ISBN 9785262 (Muundo wa PDF) Kujitolea Ninataka kukiweka wakfu kitabu hiki kwa marafiki wangu Waislamu walioko Iceland na kwa wale wote duniani kote wanaotamani ukweli Yaliyomo Dibaji 9 Utangulizi .11 Sura ya 1: Yesu Kulingana na Maoni Tofauti 13 Sura ya 2: Je, Yesu Alikufa Msalabani? 21 Sura ya 3: Je, Yesu ni Mwana wa Mungu? 33 Sura ya 4: Je, Yesu Mwenyewe ni Mungu? 39 Sura ya 5: Je, Yesu ni Mwokozi wa Ulimwengu? 47 Sura ya 6: Je, Yesu ndiye Mpatanishi Kati ya Mungu na Wanadamu? 51 Sura ya 7: Uhalali wa Vyanzo 55 Hitimisho 63 Majina ya Yesu katika Qurani na Biblia 64 Mafundisho machache ya Yesu 65 Marejeleo 67 Dibaji Si jambo la busara kudhani kwamba wasomaji wengi wa kitabu hiki wanajiona kuwa wanamjua Yesu ni nani. Hii inaweza kuwa ni kutokana na yale ambayo wamesoma katika Qurani au katika Biblia, au kwa sababu tu ya yale waliyosikia au kufundishwa huko nyuma. Kitabu hiki kina wawezesha wasomaji wake kutafakari pande mbalimbali. Wakati mtu anajua upande mmoja tu, ni vigumu kuona picha kubwa zaidi. Inahitaji ujasiri kuangalia upande ambao unaweza kuwa bado haujaufahamu vizuri. Kwa kufanya hivyo, kile unachoamini kuwa ni kweli kitathibitishwa au unaweza kupewa changamoto ya kuchunguza zaidi ili kuhakikisha unajenga maisha yako kwenye ukweli. Ninawapenda na kuwaheshimu kwa dhati Waislamu, Wakristo na Wayahudi, pamoja na watu wa dini nyinginezo. Walakini, juu ya kila kitu kingine, napenda ukweli. Hilo ndilo jiwe kuu la msingi ambalo ninataka kujenga maisha yangu juu yake. Kwa mtazamo huo, nimejifunza Biblia na Qurani. Kwa kuandika kitabu hiki, ningependa kushiriki nawe baadhi ya mambo muhimu yaliyoandikwa juu ya Yesu katika vitabu hivyo viwili vya ajabu. Ni maombi yangu kwamba usome kitabu hiki kwa nia iliyo wazi, tayari kutafuta ukweli wa Yesu ni nani hasa. Guðrún Margrét Pálsdóttir (Gunna Magga) Utangulizi Wayahudi, Wakristo na Waislamu wote wanaamini katika Mungu mmoja na kujenga juu ya misingi inayofanana; hadithi za watu wenye mani kubwa kama vile Ibrahimu, Musa na manabii wengine wa Maandiko Matakatifu. Wakristo wanajenga juu ya Biblia sawa na Wayahudi, wakiita Agano la Kale, pamoja na kuongeza Agano Jipya ambalo linaelezea juu ya ujio wa Yesu Masihi, maisha yake na kanisa la kwanza. Waislamu hujenga juu ya Qurani ambayo inaeleza kuhusu watu wengi sawa na Biblia, hata hivyo kwa njia tofauti kidogo. Qurani inazungumza kuhusu Kitabu/Maandiko (Biblia), watu wa Kitabu/Maandiko (Wayahudi na Wakristo) na Yesu kama Masihi/Kristo. Biblia ina unabii zaidi ya 300 kuhusu Masihi katika Agano la Kale, na katika Agano Jipya kuna hadithi za kina za maisha ya Yesu zilizoandikwa na mashahidi waliojionea ambazo zinaashiria kutimizwa kwa unabii huo wote katika Yesu. Kwa kuongezea, baadhi ya wanahistoria na waandishi wa karne ya kwanza na ya pili wamemtaja Yesu katika maandishi yao na matukio yanayotukia ambayo yanalingana na maelezo ya Biblia. Wakristo na Waislamu wanakubali kwamba Yesu alikuwa Masihi, wakati Wayahudi wengi hawajamkubali Yesu na bado wanangoja ujio wa Masihi. Ingawa Yesu mwenyewe na wanafunzi wake wa kwanza walikuwa Wayahudi, alikataliwa na viongozi wa Kiyahudi, na kushtakiwa na kuuawa kwa kukufuru na wafuasi wa dini na wenye mamlaka. Hata hivyo, leo Wayahudi wengi wanatambua kwamba Yesu alikuwa ndiye Masihi aliyeahidiwa. Katika kitabu hiki nitajaribu kuangaza ufahamu wa Yesu ili kudhihirisha ukweli juu yake, ambaye anaheshimiwa sana na Waislamu na kuabudiwa pia kutukuzwa na Wakristo. Sura ya 1 Yesu Kulingana na Maoni Tofauti Biblia na Qurani zinakubaliana katika mambo yafuatayo: Yesu alikuwa Masihi, alikuwa nabii, neno la kweli, neno la Mungu. Aliweza kuponya wagonjwa, kuwapa vipofu kuona na kufufua wafu/kuwapa uzima. Kuja kwake katika ulimwengu huu kulitangazwa na malaika, alizaliwa na bikira Maria na kwa hiyo kuzaliwa kwake kulikuwa kwa nguvu isiyo ya kawaida, kwa uvuvio wa roho mtakatifu wa Mungu. Alipaa mbinguni; yuko hai leo na atarudi. Qurani inasema kwamba Yesu ndiye Masihi lakini haielezi kwa undani nafasi ya Masihi kulingana na nakala za maandiko ya zamani. Wakati ufafanuzi unapohitajika au kama ilivyoelezwa katika Qurani 10:94 na :43, kama watu hawajui au wana shaka, wanashauriwa kutafuta majibu katika Kitabu/Maandiko (Biblia) au waulize wale walioisoma. Kwa hiyo, hebu tuangalie baadhi ya unabii wa Agano la Kale katika Maandiko kuhusu Masihi, yenye habari juu ya kuzaliwa, jukumu na kifo chake. Unabii huo wote wa kale ulitimizwa katika Yesu kama navyofunuliwa katika ulinganifu ufuatao. Utimilifu huu wote unaweza kupatikana katika Injili za Agano Jipya na baadhi katika Qurani. Unabii na Utimilifu: Kuzaliwa kwa Yesu Angezaliwa na bikira Unabii: Isaya 7:14; Isaya 9:1-7 Utimilifu: Mathayo 1:18-25; Luka 1:26-38; Qurani 19:19-22 Mahali pake pa kuzaliwa Angezaliwa Bethlehemu Unabii: Mika 5:2 Utimilifu: Mathayo 2:1-11; Luka 2:1-7 Angeleta msamaha na urejesho, uponyaji na kuona kwa vipofu Unabii: Isaya 42:6-7; 61:1-3; Zekaria 13:1 Utimilifu: Marko 2:1-12,17; Luka 4:14-21; 6:19; 7:21-22; 11:5-6; :35-43; Qurani 3:49 Angeashiria unyenyekevu mfalme akipanda punda Unabii: Zekaria 9:9 Utimilifu: Mathayo 27:37; Marko 11:7-10 Angesalitiwa kwa sarafu 30 za fedha Unabii: Zaburi 41:10; Zekaria 11:12-13 Utimilifu: Mathayo 26:14-15; 27:3-10 Angepigwa, kudhihakiwa na kutemewa mate Unabii: Isaya 50:6 Utimilifu: Mathayo 26:67; 27:26; Marko 14:65 Angesulubishwa Unabii: Zaburi 22:1-19 Utimilifu: Mathayo 27:22-44; Marko 15:16-41; Luka 23:22-49; Yohana :1-37 Angekufa kwa ajili ya dhambi zetu Unabii: Isaya 53:4-12 Utimilifu: Mathayo 26:28; 1 Petro 2:24 Jua lingeacha kuangaza na giza lingebakia tangu adhuhuri siku aliyokufa. Unabii: Amosi 8:9-10 Utimilifu: Mathayo 27:45, Marko 15:33, Luka 23:44 Angekuwa nuru ya ulimwengu Unabii: Isaya 9:2,6; 60:1-3 Utimilifu: Yohana 1:4,9; 12:46 Yesu alisema nini kuhusu yeye mwenyewe,nukuu kutoka kwa mtume wake Yohana: “Mimi ndimi mkate wa uzima. Ye yote ajaye kwangu hataona njaa kamwe, na ye yote aniaminiye hataona kiu kamwe.” (Yohana 6:35) “Mimi ndimi nuru ya ulimwengu. Yeye anifuataye hatakwenda gizani kamwe, bali atakuwa na nuru ya uzima.” (Yohana 8:12) “Mimi ndimi mlango; yeyote anayeingia kupitia mimi ataokolewa.” (Yohana 10:9) “Mimi ndimi huo ufufuo na uzima. Yeye aniaminiye Mimi, ajapokufa, atakuwa anaishi.” (Yohana 11:25) “Mimi ndimi njia na kweli na uzima.” (Yohana 14:6) “Mimi ndimi mchungaji mwema. Mchungaji mwema huutoa uhai wake kwa ajili ya kondoo.” (Yohana 10:11) “Mimi ndimi niliye Shina na Mzao wa Daudi, na ile Nyota ya Asubuhi yenye kung’aa.” (Ufunuo 22:16) "Mimi ndimi Alfa na Omega, wa Kwanza na wa Mwisho, Mwanzo na Mwisho." (Ufunuo 22:13) “Ninyi ni wa chini; Mimi ni kutoka juu. Ninyi ni wa ulimwengu huu; mimi si wa ulimwengu huu.” (Yohana 8:23) “Kama mkiyashika mafundisho yangu, mmekuwa wanafunzi wangu kweli kweli. Ndipo mtaifahamu kweli, nayo hiyo kweli itawaweka huru.” (Yohana 8:31-32) “Amri yangu ndiyo hii: Mpendane kama nilivyowapenda ninyi. Hakuna aliye na upendo mwingi kuliko huu, wa mtu kuutoa uhai wake kwa ajili ya rafiki zake.” (Yohana 15:12-14) Jedwali la Maoni Tofauti Juu ya Yesu Ni Nani YESU Masihi katika Agano la Kale Yesu katika Agano Jipya Yesu katika Qurani Wanahistoria wanathibitisha Kuzaliwa na bikra maria Ndiyo Isaya 7:14 Ndiyo Mathayo :18-23 Luka 1:26- Ndiyo Qurani :19-22 Nabii Ndiyo Kumb. torati :18; :10-12 Ndiyo Acts 3:20-22 Mathayo :57; 21:11 Ndiyo Qurani :30 Ndiyo Lucian 1) Neno la Mungu Ndiyo Yohana 1:1- Ndiyo Qurani :45 Neno la kweli/ Ni kweli Ndiyo Yohana 14:6 Ndiyo Qurani :34 Nuru ya Ulimwengu Ndiyo Isaya 9:2; :1-3 Ndiyo Yohana :4,9; :46 Kuponya wagonjwa Ndiyo Isaya 61:1; :5 Ndiyo Luka 8:43- Mathayo :35; 21:14 Ndiyo Qurani :49 Aliwapa vipofu kuona Ndiyo Isaya 42:6-7 Ndiyo Luka 7:21- Ndiyo Qurani :49 Alifufua wafu/ kuwapa walio kufa uzima Ndiyo Luka 8:49- Ndiyo Qurani :49 Alifanya miujiza Ndiyo Isaya 35:4-6 Ndiyo Markoo :32-37 Ndiyo Qurani :49 Ndiyo Babeli Talmud 2), Josephus 3) Ni Mwana wa Mungu Ndiyo Zaburi :7,12 Ndiyo Yohana :16 Yohana :3 Hapana Qurani :88-92 Aliabudiwa kama Mungu baada ya ufufuo: Pliny the Mdogo 4), Lucian Masihi/ Kristo Ndiyo Isays 9:1-7; :1-3 Ndiyo Mathayo :1-5 Ndiyo Qurani :45 Ndiyo Tacitus 5), Pliny Mdogo, Josephus Mkombozi Ndiyo Isaya 35:4-6 Ndiyo Luka 2:10- Mathayo :28 Hapana Qurani :84 Kusamehe dhambi Ndiyo Isaya 1:18; :3-12 Ndiyo Marko 2:5- Mathayo :21 Hapana Qurani :75 Mpatanishi kati ya Mungu na wanadamu Ndiyo Isaya 42:6 Ndiyo Timotheo :5 Hapana Qurani :255 Alikuwa mwenyewe Mungu Ndiyo Isaya 9:6-7; :4-5 Ndiyo Yohana 1:1; :28-29 Hapana Qurani :72 Alibatizwa Ndiyo Mathayo :13-17 Ndiyo Makubaliano ya pamoja ya wanazuoni wa siku hizi Ali sulubishwa Ndiyo Zaburi 2:2- Ndiyo Mathayo :32-50; Marko 15:1- ; Luke 23:13- ; Yohana :1-30 Hapana Qurani :157 Ndiyo Makubaliano ya kawaida ya wasomi wa leo Vyanzo vya kale: Lucian, Tacitus, Josephus, Kibabeli na Talmud Alizikwa kaburini Ndiyo Isaya 53:9 Ndiyo Mathayo :57-66 Ndiyo Inakubaliwa kwa ujumla na wanahistoria Alifufuka kutoka kwa wafu Ndiyo Isaya 53:10 Zaburi :10; :16 Ndiyo Mathayo :1-15; Marko 16:1- ; Luke 24:1-7; Yohana :1-18; Acts 2:22-27 Ndiyo Qurani :33 Ndiyo Hitimisho la wasomi wengi wa siku hizi. Vyanzo vya kale: Josephus, Tacitus Alipaa mbinguni Ndiyo Zaburi :18; Daniel 7:13- Ndiyo Acts 1:9 Ndiyo Qurani :55; :158 Yu hai leo Ndiyo Isaya 9:6-7 Ndiyo Mathayo :18-20; Revelation .:12-18 Ndiyo Qurani .:158 Atarudi Ndiyo Daniel 7:13- Ndiyo Yohana :2-3; Acts 1:9-11; Revelation :7 Ndiyo Qurani :159 ; :61 Tofauti kuu katika ufahamu wa Yesu kati ya Waislamu na Wakristo naweza kuhitimishwa katika maswali yafuatayo: Je, Yesu alikufa msalabani? Je, Yesu ni Mwana wa Mungu? Je, Yesu mwenyewe ni Mungu? Je, Yesu ni mwokozi wa ulimwengu? Je, Yesu ndiye mpatanishi kati ya Mungu na wanadamu? Katika Qurani jibu ni hapana kwa maswali hayo yote lakini katika Biblia jibu ni ndiyo kwa yote. Hebu tuangalie kwa karibu kila swali na jinsi majibu yanavyotofautiana katika Qurani na yale ya Biblia. Sura ya 2 Je, Yesu Alikufa Msalabani? Qurani inafundisha kwamba Yesu hakusulubiwa: Na kwa kusema kwao: Hakika sisi tumemuua Masihi Isa bin Maryamu, Mtume wa Mwenyezi Mungu. Nao hawakumwua, wala hawakumsulubisha; lakini [mwingine] alifanywa kufanana naye kwao. Na hakika waliohitalifiana juu yake wamo katika shaka nayo. Hawana ujuzi nayo isipokuwa kufuata dhana tu. Na hawakumuua, kwa hakika. Bali Mwenyezi Mungu alimnyanyua kwake (Qurani 4:157-158). Hata hivyo, katika baadhi ya maeneo, Qurani inaonesha kwamba Yesu alikufa na baadaye akafufuka kutoka kwa wafu. Kwa mujibu wa Qurani Yesu alizungumza alipokuwa na umri wa siku mbili tu, ikionesha kwamba angelikufa: [Yesu] akasema: “Hakika mimi ni mja wa Mwenyezi Mungu. Amenipa Maandiko na kunifanya nabii. Na amenijaalia kuwa mwenye baraka popote nilipo na amenifaradhishia Swalah na zaka maadamu ningali hai.” (Qurani 19:30-31) "Na amani iko juu yangu siku niliyozaliwa na siku nitakayokufa na siku nitakayofufuliwa kuwa hai." (Qurani 19:33) Aya mbili zaidi zinasema kwamba Yesu tayari alikufa, ingawa haiko wazi katika baadhi ya tafsiri za Kiingereza za Qurani: [Inatajwa] pale Mwenyezi Mungu aliposema: “Ewe Isa, hakika mimi nitakufisha na nitakunyanyua Kwangu na kukutakasa [ kukukomboeni kutokana na walio kufuru na kuwafanya wale waliokufuata ni bora kuliko wale waliokufuru mpaka Siku ya Kiyama. Kisha marejeo yenu ni Kwangu, na nitahukumu baina yenu katika yale mliyokuwa mkihitalifiana.” (Qurani 3:55) Tafsiri zingine za aya hii ni za moja kwa moja zaidi na zinatoa maana liyo wazi zaidi ya aya hii: Na pale Mwenyezi Mungu aliposema: “Ewe Isa, nitakatisha muda wa kukaa kwako [duniani] ” (Tafsiri ya Shakir). Neno la Kiarabu lililotumika katika aya hii (iliyotafsiriwa kukatisha) ni mutawaffeeka ambayo ama ina maana kwamba alikufa kimwili, ambayo ndiyo maana ya kawaida kabisa ya neno hilo, au kwamba alimtembelea Mungu usingizini na kisha akarudi kwenye mwili wake. Neno lenye maana hiyo hiyo limetumika katika Qurani 5.117 ambapo nasema, "Ulinichukua": Sikuwaambia lolote ila yale uliyoniamrisha kumuabudu Mwenyezi Mungu, Mola wangu Mlezi na Mola wenu Mlezi. Na mimi nilikuwa shahidi juu yao nilipokuwa miongoni mwao; lakini ulipo nifisha ulikuwa mwangalizi juu yao, na wewe ni shahidi juu ya kila kitu. (Qurani 5:117) Tafsiri ya Kiingereza ya aya hizi mbili kutoka kwa Kiarabu inaonekana kubadilika kwa miaka mingi kwa kuwa maana ya moja kwa moja ya neno la Kiarabu kufa haiko wazi sana katika baadhi ya tafsiri mpya zaidi. Tafsiri Qurani Maandishi Muhammad Ali 1917 :55“Nitakufisha na kukutukuza mbele yangu ” :117“lakini uliponifiha ” Sher Ali :55 “Nitakufisha mauti ya kawaida na nitakuinua kwangu” :117 lakini kwa kuwa ulinifanya nife ” Shakir :55“Nitakatisha muda wa kukaa kwenu [duniani] na kuwapandisha Kwangu ” :117“lakini uliponifisha” Muhammad Asad :55“Hakika mimi nitakufisha, nami nitakuinua Kwangu ” :117“lakini kwa kuwa umenifisha ” Rashad Khalifa :55“Ninakatisha maisha yako, nakuleta Kwangu ” :117“Ulipomaliza maisha yangu duniani ” Mohammad & Osama El-Shinawy :55“Ee Ndiyo, hakika nitakuchukua na kukuinua Kwangu ” :117“lakini uliponichukua ” Zaidi ya hayo, Qurani inaonyesha kwamba Yesu alikufa kama mitume wengine waliotumwa kutoka kwa Mungu: Muhammad hakuwa ila ni Mtume. Mitume wengine wamepita kabla yake (Qurani 3:144) Agano Jipya la Biblia lina hadithi za kina za mkono wa kwanza na wa pili kutoka kwa mashahidi waliojionea wakati wa kusulubishwa na kifo cha Yesu. Haya yanaweza kusomwa katika: Mathayo 27:1-56; Marko 15:1-41; Luka 22:47-23.49 na Yohana 18:1-19.37. Wanaeleza jinsi Yesu alivyokamatwa, kuhojiwa na kupigwa na wenye mamlaka, taji ya miiba liwekwa kichwani mwake, alidhihakiwa na kutemewa mate na askari wa Kirumi na kuhukumiwa kifo. Pia yanaelezea mchakato wa wakati alipopelekwa mahali pa kusulubiwa, jinsi misumari ilivyotobowa mikononi na miguuni na jinsi ubavu wake ulivyochomwa kwa mkuki kuhakikisha kifo chake, na kusababisha mtiririko wa ghafla wa damu na maji kutoka nje ya mwili wake. Zaidi ya hayo, majina ya baadhi ya wale waliokuwepo wakati wa kusulubishwa na kifo cha Yesu yameandikwa. Injili zinaeleza kile Yesu alichozungumza pale msalabani, ambapo: Alimwomba Mungu awasamehe wale waliomsulubisha kwa sababu hawakujua walichokuwa wakifanya (ona Luka 23:34) Aliahidi mmoja wa wahalifu wawili waliosulubishwa pamoja naye kwamba siku hii hii atakuwa pamoja naye katika Paradiso (ona Luka 23:43) Alimuuliza Mungu kwa nini alikuwa amemwacha (ona Mathayo :46; Marko 15:34) Alimwambia mama yake Mariamu kwamba Yohana mfuasi wake sasa alikuwa mwanawe na vivyo hivyo alimwambia Yohana kwamba Mariamu sasa alikuwa mama yake (ona Yohana 19:26-27) Alidai kwamba alikuwa na kiu (ona Yohana 19:28) Alionyesha kwamba utume wake duniani ulikuwa umetimizwa alipotangaza: “Imekwisha!” (Yohana 19:30) Alipokuwa karibu kufa, alisema, “Baba, mikononi mwako naiweka roho yangu” (Luka 23:46) Hadithi katika Injili zinajumuisha habari juu ya kile kilichotokea siku ambayo Yesu alikufa msalabani: Basi tangu saa sita mpaka saa tisa palikuwa na giza juu ya nchi yote Yesu akapaza sauti tena kwa sauti kuu, akaitoa roho yake. Basi, pazia la Hekalu likapasuka vipande viwili toka juu hata chini; nchi ikatetemeka, miamba ikapasuka, makaburi yakafunguka; na miili mingi ya watakatifu waliolala ikafufuka Basi yule akida, na wale waliokuwa pamoja naye wakimlinda Yesu, walipoona tetemeko la nchi na mambo yaliyotokea, wakaogopa sana, wakisema, Hakika huyu alikuwa Mwana wa Mungu!” (Mathayo 27.45, 50-52, 54) Kumbuka! Injili ziliandikwa na mashahidi waliojionea wakati ambapo watu wengine wengi waliokuwepo kwenye matukio walikuwa bado hai na walikumbuka kilichotokea. Manabii wa Agano la Kale walitabiri kifo cha Masihi na walieleza jinsi na kwa nini angekufa: Zaburi 22 inaanza na maneno yale yale Yesu alilia pale msalabani: Mungu wangu, Mungu wangu, mbona umeniacha? (Zaburi 22:1) Ingawa Zaburi 22 iliandikwa karibu miaka elfu moja kabla ya tukio hilo kutokea inaeleza kwa undani kile kilichotokea wakati Yesu aliposulubiwa: Namiminwa kama maji, na mifupa yangu yote imekatika. Moyo wangu umegeuka kuwa nta; imeyeyuka ndani yangu. Kinywa changu kimekauka kama kigae, na ulimi wangu umeshikamana na paa la kinywa changu; unanilaza katika mavumbi ya mauti. Mbwa wananizunguka, kundi la wabaya linanizunguka; wananichoma mikono na miguu. Mifupa yangu yote imeteguka; watu wananitazama na kunishangaa. Wanagawana nguo zangu kati yao na kupiga kura kwa ajili ya vazi langu. (Zaburi :14-18) Injili ya Yohana inaeleza jinsi unabii huu ulivyotimia, hata kwa kile kilichotokea kwa mavazi ya Yesu: Askari walipomsulubisha Yesu, walichukua nguo zake, wakazigawanya mafungu manne, moja kwa kila mmoja, na vazi la ndani likisalia. Vazi hili halikuwa na mshono, lililofumwa kipande kimoja kutoka juu hadi chini. “Tusiipasue,” wakaambiana. "Wacha tuamue kwa kura nani ataipata." Jambo hili lilifanyika ili andiko litimie lililosema, “Waligawana nguo zangu na kulipigia kura vazi langu.” (Yohana :23-24) Nabii Isaya anaeleza katika sura ya 53 kwa nini Masihi angekufa: Alidharauliwa na kukataliwa na wanadamu, mtu wa kuteseka, na aliyezoea maumivu. Kama mtu ambaye watu humficha nyuso zao, alidharauliwa, nasi tukamdharau. Hakika alichukua uchungu wetu na kuyachukua mateso yetu, lakini tulimwona kuwa ameadhibiwa na Mungu, amepigwa na yeye na kuteswa. Bali alijeruhiwa kwa makosa yetu, alichubuliwa kwa maovu yetu; adhabu iliyotuletea amani ilikuwa juu yake, na kwa kupigwa kwake sisi tumepona. Sisi sote kama kondoo tumepotea, kila mmoja wetu amegeukia njia yake mwenyewe; na BWANA ameweka juu yake maovu yetu sisi sote Kwa kuonewa na hukumu aliondolewa. Lakini ni nani wa kizazi chake aliyepinga? Maana alikatiliwa mbali na nchi ya uzima; kwa ajili ya makosa ya watu wangu aliadhibiwa. (Isaya 53:3-6,8) Yesu aliwaambia wanafunzi wake kuhusu kifo na ufufuo wake uliokuwa karibu: Tangu wakati huo Yesu alianza kuwaeleza wanafunzi wake ya kwamba mempasa kwenda Yerusalemu, na kupata mateso mengi kwa wazee, na wakuu wa makuhani, na waalimu wa sheria kuuawa na kufufuliwa kwenye uzima. (Mathayo 16:21) Yesu alipokuwa akipanda kwenda Yerusalemu, aliwachukua wale wanafunzi kumi na wawili kando njiani, akawaambia, “Tazameni, tunapanda kwenda Yerusalemu, na Mwana wa Adamu atasalitiwa kwa makuhani wakuu na walimu wa Sheria. nao watamtia hatiani afe, watamkabidhi kwa watu wa mataifa mengine ili wadhihakiwe na kumpiga mijeledi na kusulubiwa. Na siku ya tatu atafufuka.” (Mathayo :17-19) Tazama pia: Mathayo 12:38-40; 16:1-4; 17:22-23; Marko 8.31-32; .31; 10.33; Luka 9.22. Kifo cha Yesu kinachukuliwa kuwa tukio bora zaidi lililorekodiwa katika historia ya kale, si tu kutokana na maelezo ya kina ya tukio hilo katika Injili nne za Agano Jipya, lakini pia kutokana na kazi za wanahistoria wa Kirumi, Wayahudi, Wagiriki na waandishi. Zaidi ya hayo, jiji lote la Yerusalemu lilifahamu tukio hilo. Ratiba nzima ya matukio imeandikwa tangu wakati Yesu alipokuwa na wanafunzi wake katika bustani ya Gethsemane ambapo alisalitiwa na kukamatwa, hadi alipokufa msalabani na kuzikwa kaburini. Kwa sababu wenye mamlaka walikuwa wamejua mbele kile ambacho Yesu aliwaambia wanafunzi wake kuhusu yeye kufufuka kutoka kwa wafu, kaburi lilifungwa na kufunikwa kwa jiwe kubwa na muhuri pia askari wa Kirumi waliamriwa kulilinda. Licha ya hayo, siku ya tatu, kaburi lilipatikana wazi na tupu na mwili wa Yesu haukupatikana popote. Tukio hili limeandikwa katika Injili ya Mathayo: Na tazama, palikuwa na tetemeko kubwa la nchi; kwa maana malaika wa Bwana alishuka kutoka mbinguni, akaja akavingirisha lile jiwe mlangoni, akaketi juu yake. Uso wake ulikuwa kama umeme, na mavazi yake meupe kama theluji. Walinzi wakatetemeka kwa kumwogopa, wakawa kama wafu. (Mathayo 28:2-4) Mamlaka ilivumbua hadithi kueleza kwa nini mwili wa Yesu haukuwepo: baadhi ya walinzi walikuja mjini na kuwaambia makuhani wakuu mambo yote yaliyotukia. Walipokusanyika pamoja na wazee na kushauriana, wakawapa askari fedha nyingi sana, wakisema, “Waambieni, ‘Wanafunzi wake walikuja usiku na kumuiba tulipokuwa tumelala na kama watu watasikia tutawatuliza na kuwaweka salama.” Basi wakazitwaa zile fedha, wakafanya kama walivyoagizwa; na neno hilo limeenea miongoni mwa Wayahudi hata leo. (Mathayo 28:11-15) Malaika walitangaza kufufuka kwa Yesu: Siku ya kwanza ya juma, alfajiri na mapema, wao na wanawake wengine pamoja nao walikwenda kaburini wakichukua yale manukato waliyotayarisha. Lakini wakakuta lile jiwe limevingirishwa mbali na kaburi. Kisha wakaingia ndani na hawakuuona mwili wa Bwana Yesu. Ikawa walipokuwa bado wanashangaa sana juu ya jambo hilo, tazama, watu wawili wakasimama karibu nao wenye mavazi yenye kumeta-meta. Basi, walipokuwa wakiogopa na kuinama kifudifudi hata nchi, wakawaambia, “Kwa nini mnamtafuta aliye hai kati ya wafu? Hayupo hapa, lakini amefufuka! Kumbukeni alivyosema nanyi alipokuwa angali katika Galilaya, akisema, Imempasa Mwana wa Adamu kutiwa mikononi mwa watu wenye dhambi, na kusulibiwa, na kufufuka siku ya tatu.” (Luka 24:1-7) Muda mfupi baadaye, Yesu aliwatokea wafuasi wake, kwanza wanawake waliokuja kwenye kaburi tupu na baadaye wanafunzi wake: Ikawa jioni ya siku ile ya kwanza ya juma, wanafunzi walipokuwa pamoja, milango imefungwa kwa hofu ya viongozi wa Wayahudi, Yesu akaja akasimama kati yao, akasema, Amani iwe kwenu. Baada ya kusema hayo, akawaonyesha mikono yake na ubavu wake. Wanafunzi walifurahi sana walipomwona Bwana. (Yohana 20:19-20) Mmoja wa wanafunzi wake, Tomaso, ambaye hakuwepo wakati huo, alisema kwa kutoamini: "Nisipoziona mikononi mwake alama za misumari, na kutia kidole changu katika kovu za misumari, na kutia mkono wangu ubavuni mwake, sitasadiki." (Yohana 20:25) Wiki moja baadaye, Yesu alipowatokea wanafunzi wake, alimgeukia Tomaso na kusema: “Lete kidole chako hapa, na utazame mikono Yangu; na ulete mkono wako hapa, na uutie ubavuni Mwangu. Usiwe asiyeamini, bali aaminiye.” (Yohana 20:27) Baada ya kufufuka kwa Yesu, Petro alitoa hotuba ifuatayo huko Yerusalemu: Enyi watu wa Israeli, sikilizeni maneno haya: Yesu wa Nazareti, mtu aliyeshuhudiwa kwenu na Mungu kwa miujiza, na maajabu na ishara, ambazo Mungu alizifanya kwa yeye katikati yenu, kama ninyi wenyewe mjuavyo, akiisha kutolewa kwa kusudi lililokusudiwa. na kujua tangu zamani za Mungu, mlimkamata kwa mikono ya waasi, mkamsulubisha na kumuua Yesu huyu Mungu alimfufua, na sisi sote tu mashahidi wake. (Matendo 2:22-23, 32) Wanafunzi hawakuwa na shaka akilini kwamba Yesu alikuwa amekufa na sasa walikuwa wamemwona pia akifufuliwa. Petro aliandika katika mojawapo ya barua zake: Kwa maana Kristo naye aliteswa mara moja kwa ajili ya dhambi, mwenye haki kwa ajili yao wasio haki, ili kuwaleta ninyi kwa Mungu. Aliuawa katika mwili lakini akahuishwa katika Roho. (1 Petro 3:18) "Yeye mwenyewe alizichukua dhambi zetu" katika mwili wake msalabani, ili tuwe wafu kwa mambo ya dhambi na kuishi kwa mambo ya haki (1 Petro 2:24) Katika kipindi cha siku 40 Yesu aliwatokea wanafunzi wake na wengine katika matukio mbalimbali: Baada ya hayo, akawatokea na dada zaidi ya mia tano kwa wakati mmoja, ambao wengi wao wangali hai, ingawa wengine wamelala usingizi. (1 Wakorintho 15:6) Na watu wengi walikuwapo alipopaa mbinguni mbele ya macho yao: Alipokwisha kusema hayo, wakiwa wanatazama, alichukuliwa juu, na wingu likampokea kutoka machoni pao. Na walipokuwa wakikaza macho mbinguni alipokuwa akienda zake, tazama, watu wawili walisimama karibu nao, wenye mavazi meupe, wakasema, Enyi watu wa Galilaya, mbona mmesimama mkitazama mbinguni? Yesu huyu aliyechukuliwa kutoka kwenu kwenda juu mbinguni, atakuja jinsi iyo hiyo mlivyomwona akienda zake mbinguni.” (Matendo 1:9-11) Sasa kwa kuwa wanafunzi walikuwa wamemwona Yesu akifufuliwa, hawakuogopa tena bali walitiwa moyo na tukio hilo jipya. Ni salama kudhani kwamba wasingeweza kamwe kujitolea maisha yao kueneza Injili, na hivyo kuhatarisha maisha na kuuawa, kama wangekuwa na shaka hata kidogo ya ufufuo wa Yesu. Vile vile, wasingeweza kutunga hadithi kama hiyo ambapo wanawake walikuwa mashahidi wa kwanza wa ufufuo, kwa sababu ya ukweli kwamba wanawake hawakuzingatiwa kuwa mashahidi halali wakati huo. Mbali na Agano Jipya la Biblia, kuna nyaraka nyingine za kihistoria kuhusu kifo cha Yesu, ikiwa ni pamoja na: The Annals (Kitabu cha 15, sura ya kilichoandikwa mwaka 116 BK na mwanahistoria wa Kirumi na seneta Tacitus, ambapo anarejelea kusulubiwa kwa Yesu kulikoamriwa na Pontio Pilato. The Antiquities of the Jews (Kitabu cha 18, sura ya 3.3) iliyoandikwa na Josephus, mwanahistoria Myahudi wa karne ya kwanza ambaye pia anamtaja Yesu na kusulubishwa kwake na Pilato katika hati yake ya kihistoria. Wanahistoria wengine kama vile Thallus wa Kigiriki na Phlegon wa Tralles waliandika juu ya giza kubwa la muda wa saa tatu ambalo lilibakia siku ambayo Yesu alisulubiwa, ambayo ilikuwa ni utimilifu wa unabii wa Amosi katika Agano la Kale: “Siku hiyo,” asema Bwana Mwenye Enzi Kuu Yehova, “nitalishusha jua wakati wa adhuhuri na kuifanya dunia kuwa giza wakati wa mwangaza wa mchana.” (Amosi 8:9-10) Sanda ya Turin 6),7) inaunga mkono hadithi ambayo Injili zote nne zinaeleza, ya kile kilichotokea baada ya Yesu kushushwa msalabani. Yosefu wa Arimathea, mjumbe wa Baraza, alimwomba Pilato ampe mwili wa Yesu, akaufunga katika sanda mpya cha kitani na kuuweka katika kaburi lake jipya lililochongwa katika mwamba. (ona Mathayo :57-60; Marko 15:42-46; Luka 23:50-53; Yohana 19:38-42). Vitabu vya Injili vinaripoti kwamba ingawa mwili wa Yesu ulikuwa umetoka kaburini, kitambaa cha kitani kiliachwa. (ona Luka 24:12; Yohana 20:1-). Sanda ya Turin inaaminika kuwa kitambaa hicho cha kitani ambacho mwili wa Yesu ulikuwa umefungwa ndani yake. Wanasayansi kadhaa wameichunguza kwa makini sanda hiyo. Wakati wa kupiga picha, hasi nyeusi na nyeupe zilionyesha wazi picha ya mwili wa uchi ambao ulikuwa umesulubiwa. Vidokezo hivyo vilionyesha madoa ya damu ambapo misumari ilikuwa imewekwa kwenye mikono na miguu ya mwili, upande wa mwili ambapo ilikuwa imechomwa na juu ya kichwa chake ambapo taji ya miiba ilikuwa imewekwa. Uso pia unaweza kuonekana wazi kutokana na mionzi inayotokana na mwili uliokuwa umewekwa kwenye sanda hii ya kitani. Zaidi ya hayo, hasi zilionyesha kuwa hakuna mfupa wa mwili ulikuwa umevunjwa. Kulingana na mila, miguu ya wahasiriwa waliosulubiwa ilivunjwa wakati iliamuliwa kuharakisha kifo chao kama ilivyokusudiwa katika kesi ya Yesu: Lakini walipofika kwa Yesu na kuona kwamba amekwisha kufa, hawakumvunja miguu. Lakini askari mmoja alimchoma ubavu kwa mkuki, na mara ikatoka damu na maji. Naye aliyeona ameshuhudia, na ushuhuda wake ni kweli; na yeye anajua kwamba anasema ukweli, ili nanyi mpate kuamini. Kwa maana hayo yalifanyika ili Maandiko yatimie, "Hakuna mfupa wake mmoja utakaovunjwa." Na tena Maandiko mengine yanasema, "Watamtazama Yeye waliyemchoma." (Yohana :33-37) Wasomi wengi wa siku hizi wanadai kwamba ni ukweli wa kihistoria kwamba Yesu alikufa msalabani na wale ambao wamechunguza ufufuo wanasema kwamba inaweza kusemwa bila shaka yoyote kwamba alifufuka kutoka kwa wafu, kulingana na athari kubwa ya ufufuo juu ya maisha ya wafuasi wake. Kwa hivyo, majibu ya swali kama Yesu alikufa msalabani ni kama fuatavyo: Agano la Kale Ndiyo Agano Jipya Ndiyo Vyanzo vingine vya kale Ndiyo Qurani Hapana Ndiyo kwamba alikufa Manabii walitabiri kifo cha Masihi: Isaya (Sura ya 53) Daudi (Zaburi 22) Amosi (8.9-) Zekaria (12.10) Watu wengi waliojionea macho walimfuata Yesu hadi mwisho, wakasimama karibu na msalaba na kumtazama na kumsikiliza katika saa zake za mwisho: Mathayo 27:1- ; Marko 15.1-41; Luka 22:47- :56; Yohana 18:1- :42 Ushahidi unaopatikana katika maandishi ya wanahistoria wa karne ya 1 na 2 AD : Tacitus, Josephus, Lucian, Babeli Talmud Hapana Yesu hakufa msalabani: Qurani 4.157-158 Ndiyo: Inaonyesha Yesu angekufa: Qurani 19.30-, 33 Inathibitisha alikufa: Qurani 3.55 Qurani 5.117 Qurani 3.144 AD (Anno Domini = Baada ya kuzaliwa kwa Kristo) Sura ya 3 Je, Yesu ni Mwana wa Mungu? Qurani na Biblia hazikubaliani kabisa juu ya swali kama Yesu ni Mwana wa Mungu au la. Qurani inaeleza kwamba Yesu alikuwa nabii na Masihi na alikuja kuwepo kwa uvuvio wa ki Mungu. Walakini, hakiri au kukubaliana kwamba anaweza kuwa Mwana wa Mungu: Na inataja[O Muhammad] katika Kitabu [Hadithi ya] Mariamu, alipo jitenga na familia yake na kwenda upande wa mashariki. Na alichukua, kwa kutengwa kwao, skrini. Kisha tukampelekea Malaika wetu naye akajifananisha naye kuwa ni mtu mzuri. Akasema: Hakika mimi najikinga kwa Mwingi wa Rehema aniepushe nawe, kama nyinyi mnamcha Mwenyezi Mungu. Akasema: Hakika mimi ni mjumbe wa Mola wako Mlezi ili nikupe habari za mtoto safi. Akasema: Nitapataje mtoto na hali hakuna mwanamume aliyenigusa, wala sikuzini? Alisema, “Hivi ndivyo [itakuwa]; Anasema Mola wako Mlezi: Haya ni mepesi kwangu, na tutamfanya kuwa ni Ishara kwa watu na rehema kutoka kwetu. Na ni jambo lililo kwisha kuhukumiwa.” (Qurani 19:16-21). Hakika mfano wa Isa kwa Mwenyezi Mungu ni kama mfano wa Adam. Alimuumba kwa udongo; kisha akamwambia, “Kuwa,” akawa. (Qurani :59) Haiwi kwa Mwenyezi Mungu kuchukua mwana; Ametakasika! Anapohukumu jambo basi huliambia tu: Kuwa! (Qurani 19:35) Na husema: “Mwingi wa rehema amejipatia mwana.” Umefanya jambo la kinyama. Hukaribia mbingu kupasuka humo, na ardhi ikapasuka, na milima ikaporomoka kwa maangamizo, wanayosema kuwa ni mwana Mwingi wa Rehema. Wala haifai kwa Mwingi wa Rehema kuwa na mwana. (Qurani 19:88-92) [Yeye] ndiye Muumba wa mbingu na ardhi. Angewezaje kuwa na mwana na hali hana mwenziwe [ mke] na akaumba kila kitu? (Qurani 6:101) na Wakristo wanasema: Masihi ni mwana wa Mwenyezi Mungu. Hiyo ndiyo kauli yao itokayo vinywani mwao; wanaiga kauli ya walio kufuru [kabla yao]. Mwenyezi Mungu awaangamize; wanadanganyika vipi? (Qurani 9:30) Wamesema: Mwenyezi Mungu ana mwana. Subhanahu aliye takasika; Yeye ndiye [aliye] mkwasi,mwenye kujitosheleza. Ni vyake vilivyomo mbinguni na vilivyomo katika ardhi. Huna mamlaka kwa [dai] hili. Mnasema juu ya Mwenyezi Mungu msiyo yajua? (Qurani 10:68) Na kuwaonya wanao sema: Mwenyezi Mungu ana mwana. Hawana ujuzi nayo wala baba zao. Kaburi ni neno litokalo vinywani mwao; hawasemi la uwongo tu. (Qurani 18:4-5) Biblia kwa upande mwingine inadai katika vifungu vingi kwamba Yesu ni Mwana wa Mungu. Katika unabii wa Agano la Kale: Nitaitangaza amri ya BWANA; Yeye aliniambia, Wewe ni mwanangu; mimi leo nimekuwa baba yako.” (Zaburi 2:7) Busu mwanawe Heri wote wanaomkimbilia. (Zaburi 2:12) “Nami nitawamwagia watu wa nyumba ya Daudi na wenyeji wa Yerusalemu roho ya neema na dua. Watanitazama mimi, yeye waliyemchoma, nao watamwombolezea kama vile mtu amwombolezeavyo mtoto wa pekee, na kuomboleza kwa uchungu kwa ajili yake kama vile mtu aombolezavyo mwana mzaliwa wa kwanza.” (Zekaria 12:10) Katika Agano Jipya: Mnamo mwezi wa sita, malaika Gabrieli alitumwa na Mungu mpaka mji wa Galilaya, jina lake Nazareti, kwa mwanamwali bikira aliyekuwa ameposwa na mtu, jina lake Yusufu, wa mbari ya Daudi. Jina la bikira huyo lilikuwa Mariamu. Malaika akaingia ndani, akamwambia, Furahi, uliyebarikiwa sana, Bwana yu pamoja nawe; umebarikiwa wewe miongoni mwa wanawake! Naye alipomwona alifadhaika kwa ajili ya maneno yake, akawaza ni salamu ya namna gani hii. Kisha malaika akamwambia, “Usiogope, Mariamu, kwa maana umepata neema kwa Mungu. Na tazama, utachukua mimba na kuzaa mtoto mwanamume, nawe utamwita jina lake YESU. Huyo atakuwa mkuu, ataitwa Mwana wa Aliye Juu Zaidi; na Bwana Mungu atampa kiti cha enzi cha Daudi, baba yake. Naye atatawala juu ya nyumba ya Yakobo milele, na ufalme wake hautakuwa na mwisho.” Ndipo Mariamu akamwambia malaika, “Jambo hili litawezekanaje, maana sijui mume? Malaika akajibu, akamwambia, Roho Mtakatifu atakujilia juu yako, na nguvu zake Aliye juu zitakufunika kama kivuli; kwa hiyo, pia, yule Mtakatifu atakayezaliwa ataitwa Mwana wa Mungu. (Luka 1:26-35) Mwanzo wa habari njema juu ya Yesu Masihi, Mwana wa Mungu. (Marko 1:1) Injili aliyoahidi tangu zamani kwa njia ya manabii wake katika Maandiko Matakatifu kuhusu Mwana wake, ambaye kwa habari ya maisha yake ya hapa duniani alikuwa mzao wa Daudi, na ambaye kwa Roho wa utakatifu aliwekwa kuwa Mwana wa Mungu kwa uweza kwa kufufuka kwake kutoka kwa wafu: Yesu Kristo Bwana wetu. (Warumi :2-4) Tunawatangazia ninyi kile tulichoona na kusikia, ili nanyi pia muwe na ushirika pamoja nasi. Na ushirika wetu ni pamoja na Baba na Mwana wake Yesu Kristo. (1 Yohana 1:3) Lakini tukienenda nuruni, kama yeye alivyo katika nuru, twashirikiana sisi kwa sisi, na damu yake Yesu, Mwana wake, yatusafisha dhambi yote. (1 Yohana 1:7) Kwa hiyo, kwa kuwa tunaye kuhani mkuu aliyepaa mbinguni, Yesu Mwana wa Mungu, na tushike kwa uthabiti imani tunayokiri. (Waebrania 4:14) Zamani Mungu alisema na baba zetu kwa njia ya manabii mara nyingi na kwa njia mbalimbali, lakini mwisho wa siku hizi amesema na sisi kwa njia ya Mwana, ambaye alimweka kuwa mrithi wa yote, na ambaye kwa yeye aliufanya ulimwengu. Mwana ni mng'ao wa utukufu wa Mungu na chapa kamili ya nafsi yake, akivihifadhi vitu vyote kwa neno lake lenye nguvu. Baada ya kufanya utakaso wa dhambi, aliketi mkono wa kuume wa Ukuu mbinguni. Kwa hiyo akawa bora kuliko malaika kama vile jina alilorithi lilivyo bora kuliko lao. Kwa maana ni yupi kati ya malaika ambaye Mungu aliwahi kumwambia, “Wewe ni Mwanangu” (Waebrania 1:1-5) Imenukuliwa na Yesu: “Baba yangu yuko kazini sikuzote hadi leo hii, na mimi pia ninafanya kazi. Kwa sababu hiyo wakajaribu zaidi kumwua; hakuivunja Sabato tu, bali hata alimwita Mungu Baba yake, akijifanya sawa na Mungu. (Yohana 5:17-18) "Basi Mwana akiwaweka huru, mtakuwa huru kweli kweli." (Yohana .36) “Mimi na Baba tu umoja.” (Yohana 10.30) Mifano ya Yesu katika Mathayo 21:33-39 na Mathayo 22:1-10 inamhusu yeye kama Mwana na kuhusu Baba yake kama Mwenye nyumba na Mfalme. Katika mifano hii yote miwili, watumishi wanatumwa kwa ujumbe mmoja, na mjumbe mmoja baada ya mwingine, lakini wote wanapigwa, wanateswa au kuuawa. Mwisho wa yote akamtuma mwanawe kwao. "Watamheshimu mwanangu," alisema. (Mathayo 21:37) Hata hivyo, mwishoni mwa mfano huo mwana pia anauawa. Pepo wachafu walijua kwamba Yesu alikuwa Mwana wa Mungu: Kila pepo wachafu walipomwona, walianguka mbele yake na kupiga kelele, "Wewe ndiwe Mwana wa Mungu." Lakini aliwaamuru vikali wasiambie wengine habari zake. (Marko 3:11-12) Marko 5:1-20 inasimulia kisa cha mtu aliyekuwa ameteswa na pepo mchafu, ambaye Yesu alimfungua. Alipomwona Yesu kwa mbali, alikimbia na kupiga magoti mbele yake. Akapiga kelele kwa sauti kuu, “Unataka nini nami, Yesu, Mwana wa Mungu Aliye Juu? Kwa jina la Mungu usinitese!” Kwa maana Yesu alikuwa amemwambia, "Pepo mchafu, mtoke mtu huyu!" (Marko 5:6-8) Ilikuwa dhahiri kwamba Yesu alitamka kuwa Mwana wa Mungu kwa jinsi alivyozungumza wakati wanafunzi wake walipojaribu kumzuia asitekwe: “Je, unafikiri siwezi kumwomba Baba yangu, naye ataniwekea mara moja zaidi ya majeshi kumi na mawili ya malaika? Lakini yatatimiaje basi Maandiko Matakatifu yanayosema kwamba ni lazima iwe hivyo?” (Mathayo 26:53-54) Kulingana na Maandiko, Masihi na Mwana wa Mungu ni mtu mmoja: “Lakini vipi kuhusu wewe?” Aliuliza. “Unasema mimi ni nani?” Simoni Petro akajibu, "Wewe ndiwe Masiya, Mwana wa Mungu aliye hai." Yesu akajibu, “Heri wewe, Simoni mwana wa Yona, kwa maana hili halikufunuliwa kwako kwa mwili na damu, bali na Baba yangu aliye mbinguni” (Mathayo 16:15-17) Lakini Yesu akanyamaza. Kuhani Mkuu akajibu, akamwambia, Nakuapisha kwa Mungu aliye hai, tuambie kama wewe ndiwe Kristo, Mwana wa Mungu. (Mathayo 26:63) Lakini hizi zimeandikwa ili mpate kuamini kwamba Yesu ndiye Kristo, Mwana wa Mungu, na kwa kuamini uwe na uzima kwa jina lake. (Yohana :31) Yesu alidhihakiwa msalabani: “Ikiwa yeye ni Mfalme wa Israeli, na ashuke sasa kutoka msalabani, nasi tutamwamini. Alimtumaini Mungu; na amwokoe sasa kama anataka; kwa maana alisema, ‘Mimi ni Mwana wa Mungu.’ ” (Mathayo 27.42-) Katika kitabu cha mwisho cha Biblia, Kitabu cha Ufunuo, Yesu anajitambulisha kwa mwanafunzi wake Yohana kama Mwana wa Mungu: Haya ndiyo maneno ya Mwana wa Mungu (Ufunuo 2:18) Kwa kuzingatia: Kwa kuwa Qurani na Biblia zote mbili zinaeleza kuzaliwa kwa Yesu kama jambo la uvuvio wa ki Mungu, na zote mbili zinamtaja kama Masihi (Kristo), ni vipi basi yeye ni mjumbe wa Mungu mtupu kama livyoelezwa katika Qurani? Hili lazua swali linalofaa, je, ina maana gani kwamba yeye ndiye Masihi? Sura ya 4 Je, Yesu Mwenyewe ni Mungu? Biblia na Qurani zinakubaliana kwamba kuna Mungu mmoja tu anayepaswa kuabudiwa. QURANI: Hakika haya ndiyo maelezo ya kweli. Na hapana mungu ila Mwenyezi Mungu tu. Na hakika Mwenyezi Mungu ndiye Mwenye nguvu, Mwenye hikima. (Qurani 3:62) Hakika mimi ndiye Mwenyezi Mungu. Hapana mungu ila Mimi, basi niabuduni na ushike Sala kwa kunikumbuka. (Qurani 20:14) BIBLIA: Amri ya kwanza kati ya zile kumi ambazo Musa alipokea kutoka kwa Mungu ilikuwa: “Mimi ni BWANA, Mungu wako, niliyekutoa katika nchi ya Misri, katika nchi ya utumwa. Usiwe na miungu mingine ” (Kutoka 20:2-3) Nabii Isaya aliandika: Wala hapana Mungu ila mimi, Mungu mwenye haki na Mwokozi; hakuna ila mimi. (Isaya 45:21) Yesu alinukuu Maandiko: Kwa maana imeandikwa: "Mwabudu Bwana Mungu wako, na umtumikie yeye peke yake." (Mathayo 4:10) Pia, Yesu alipoulizwa ni amri gani aliyoiona kuwa muhimu zaidi, alijibu: “Sikia, Ee Israeli, Bwana Mungu wetu, Bwana ndiye mmoja. Mpende Bwana Mungu wako kwa moyo wako wote” (Marko 12:29-30). Kwa upande mwingine, Biblia na Qurani hazikubaliani kama Yesu mwenyewe ni Mungu, kama sehemu ya utatu mtakatifu wa Mungu Mungu Baba, Mwana na Roho Mtakatifu. QURANI: Enyi Watu wa Kitabu! Msipite kiasi katika Dini yenu, wala msimseme Mwenyezi Mungu isipokuwa kwa lilio la kweli. Hakika Masihi Isa mwana wa Maryamu ni Mtume wa Mwenyezi Mungu, na neno Lake tu alilompelekea Maryamu, na ni roho [iliyoumbwa kwa amri] iliyo toka Kwake. Wala msiseme utatu;komeni! Itakuwa kheri kwenu. Ametukuka yeye na kuwa na mwana. Ni vyakeyeye vyote viliomo katika mbingu na katika ardhi. Na mwenyezi Mungu ni mtegemewa wa kutosha. (Qurani :171) Hakika wamekufuru walio sema: Mwenyezi Mungu ni Masihi bin Maryamu!, na hali Masihi mwenyewe alisema: “Enyi Wana wa Israili mwabuduni Mwenyezi Mungu, Mola wangu Mlezi na Mola wenu Mlezi. Hakika anaye mshirikisha Mwenyezi Mungu atamharimishia Pepo, na mahala pake ni Motoni.Na walio dhurumu na hawatakuwa na wa kuwanusuru. (Qurani 5:72) Kwa hakika wamekufuru walio sema: Mwenyezi Mungu ni wa tatu wa Utatu. Hali hakuna mungu ila Mungu mmoja tu (Qurani 5:73) Na (Jihadhari Siku ambayo Mwenyezi Mungu atasema: Ewe Isa, bin Maryamu! Je, uliwaambia watu: Nifanyeni mimi na mama yangu kuwa ni miungu badala ya Mwenyezi Mungu?" (Na Isa) Atasema: "subhanaka!, Wewe umetakasika Haikuwa juu yangu kusema yale ambayo sina haki nayo. Ikiwa nilisema basi bila ya shaka umekwisha yajua.Wewe unayajua yaliyo ndani ya nafsi yangu..lakini mimi siyajui yaliyo katika nafsi yako. Hakika wewe ndiye mjuzi mkubwa wa yaliyo fichika. (Qurani 5:116) Mwenyezi Mungu hana mwana yeyote, wala hanaye mungu mwengine. Inge kuwa hivyo basi kila Mungu angelichukua alivyo umba,na baadhi yao wangeli washinda wengine.Mwenyezi Mungu ammeepukana na sifa wanazo msifu. (Qurani 23:91) Na sema: AlhamduLillahi,Himdi zote ni za Mwenyezi Mungu abambaye hana mwana, wala hakuwa na mshirika katika ufalme wake, na wala hana rafiki wa kumsaidia kwasababu ya udhaifu wake,. na mtukuze kwa utukufu [mkuu].” (Qurani 17:111) BIBLIA: Ingawa Biblia inafundisha kwamba kuna Mungu mmoja tu, inamfafanua Mungu waziwazi kuwa nafsi tatu: Mungu Baba, Mwana (Yesu) na Roho Mtakatifu. Hebu tuangalie baadhi ya marejeo ya utatu mtakatifu yanayopatikana katika Maandiko. Katika hadithi ya uumbaji wa ulimwengu katika sura ya kwanza ya Biblia, Mungu anajitambulisha katika nafsi zaidi ya mmoja: Kisha Mungu akasema, “Na tumfanye mwanadamu kwa mfano wetu, kwa sura yetu.” (Mwanzo 1:26) Nabii Isaya alitabiri kuja kwa Masihi: Kwa hiyo Bwana mwenyewe atawapa ishara: Bikira atachukua mimba na kuzaa mtoto mwanamume, na atamwita Imanueli. (Imanueli maana yake ni Mungu pamoja nasi.) (Isaya 7:14). Watu wanaotembea gizani wameona nuru kuu; wale wakaao katika nchi ya giza nene nuru imewazukia Maana kwa ajili yetu mtoto amezaliwa, tumepewa mtoto mwanamume, na uweza wa kifalme utakuwa begani mwake. Naye ataitwa Mshauri wa Ajabu,Mungu Mwenye Nguvu, Baba wa Milele, Mfalme wa Amani. Ukuu wa utawala wake na amani hautakuwa na mwisho(Isaya 9:2,6-7) “Iweni hodari, msiogope; Mungu wenu atakuja atakuja kuwaokoa ninyi.” Ndipo macho ya vipofu yatafumbuliwa (Isaya 35:4-5). Nabii Danieli anapata maono ya mbinguni na kueleza kile anachoona: “Nikatazama katika njozi za usiku, na tazama, Mmoja aliye mfano wa Mwana wa Adamu, akija na mawingu ya mbinguni. Alikuja kwa Mzee wa Siku, Wakamleta karibu naye. Kisha akapewa mamlaka na utukufu na ufalme, ili watu wa kabila zote na mataifa na lugha wamtumikie. Utawala wake ni ufalme wa milele, Ambayo haitapita, Na ufalme wake ni mmoja Ambayo haitaharibiwa.” (Danieli 7:13-14) Aya nyingine nyingi katika Biblia zinaonyesha uungu wa Yesu: Hapo mwanzo kulikuwako Neno, naye Neno alikuwako kwa Mungu, naye Neno alikuwa Mungu. Yeye alikuwa pamoja na Mungu hapo mwanzo Neno alifanyika mwili, akakaa kwetu. Tumeuona utukufu wake, utukufu wa Mwana pekee aliyetoka kwa Baba, amejaa neema na kweli. (Yohana :1-2, 14) Nafsi zote tatu za utatu wa Mungu zilikuwepo wakati wa ubatizo wa Yesu: Yesu alipokwisha kubatizwa mara akapanda kutoka majini; na tazama, mbingu zikamfunukia, akamwona Roho wa Mungu akishuka kama njiwa na kutua juu yake. Na ghafla sauti kutoka mbinguni ikisema, Huyu ni Mwanangu, mpendwa wangu, ninayependezwa naye. (Mathayo :16-17) Jambo hilo hilo limeandikwa katika Marko 1:9-11 na Luka 3:21-22. Yohana Mbatizaji alitoa ushuhuda wake juu ya Yesu: “Nilimwona Roho akishuka kama njiwa kutoka mbinguni, akakaa juu yake. Mimi sikumjua, lakini yule aliyenituma kubatiza kwa maji aliniambia, ‘Yule ambaye utamwona Roho akishuka na kukaa juu yake, huyo ndiye abatizaye kwa Roho Mtakatifu.’ Nami nimeona na kushuhudia. kwamba huyu ni Mwana wa Mungu.” (Yohana 1:32-34) Ujumbe kama huo ulisikika wakati Yesu alipokwenda pamoja na wanafunzi wake Petro, Yakobo na Yohana, kupanda mlimani kuomba: Alipokuwa akiomba, sura ya uso wake ikabadilika, vazi lake likawa jeupe na kumeta-meta. Na tazama, watu wawili walikuwa wakizungumza naye, nao ni Musa na Eliya, waliotokea katika utukufu, wakanena habari za kufariki kwake ambako angekamilisha huko YerusalemuAlipokuwa akisema hayo, likatokea wingu likawafunika; wakaogopa walipoingia ndani ya lile wingu. Na sauti ikatoka katika lile wingu, ikisema, Huyu ni Mwanangu, mpendwa wangu. Msikieni Yeye!” (Luka 9:29-31, 34-35) Katika barua yake ya pili, Petro anarejelea tukio hili: Kwa maana hatukufuata hadithi zilizotungwa kwa werevu tulipowajulisha ninyi uwezo na kuja kwake Bwana wetu Yesu Kristo, bali tulikuwa tumeuona wenyewe ukuu wake. Kwa maana alipokea kutoka kwa Mungu Baba heshima na utukufu wakati sauti kama hiyo ilipomjia kutoka kwa Utukufu Mkuu: "Huyu ni Mwanangu mpendwa, ninayependezwa naye." Na sisi tulisikia sauti hii kutoka mbinguni tulipokuwa pamoja naye juu ya mlima mtakatifu. (2 Petro 1:16-18) Yesu alikiri kwamba alikuwa Masihi (Kristo), na hivyo Mwana wa Mungu: Kuhani Mkuu akamwuliza tena, "Je, wewe ndiwe Masihi, Mwana wa Mungu Mtukufu?" “Mimi ndiye,” akasema Yesu. “Nanyi mtamwona Mwana wa Adamu ameketi mkono wa kuume wa Mungu Mwenye Nguvu, akija juu ya mawingu ya mbinguni.” ( Mk. 14:61-62) Hilo linapatana na yale ambayo Mfalme Daudi aliandika katika Zaburi :1. Yesu alishtakiwa kwa kukufuru: Wapinzani wake Wayahudi tena wakaokota mawe ili wampige, lakini Yesu akawaambia, “Nimewaonyesha matendo mengi mema kutoka kwa Baba. Kwa ajili ya lipi kati ya hizi mnanipiga kwa mawe? “Hatukupigi kwa mawe kwa ajili ya kazi yo yote njema,” wakajibu, “bali kwa ajili ya kukufuru, kwa sababu wewe, mwanadamu, wajidai kuwa Mungu.” (Yohana 10:31-33) Viongozi wa Kiyahudi wakasisitiza, “Sisi tunayo sheria, na kulingana na sheria hiyo lazima afe, kwa sababu alidai kuwa Mwana wa Mungu. (Yohana 19:7) Mwanafunzi Tomaso alimwambia Yesu alipomwona amefufuka: "Mola wangu na Mungu wangu!" Ndipo Yesu akamwambia, “Kwa kuwa umeniona, umeamini; heri wale ambao hawajaona lakini wameamini.” (Yohana 20:28-29) Mtume Paulo aliandika: muwe na nia sawa na Kristo Yesu: Ambaye yeye mwanzo alikuwa yuna asili ya Mungu, hakuona kule kuwa sawa na Mungu kuwa kitu cha kutumiwa kwa faida yake mwenyewe; bali alijifanya kuwa si kitu kwa kuutwaa utu wa mtumwa, akafanyika kwa sura ya mwanadamualijinyenyekeza akawa mtii hata mauti, naam, mauti ya msalaba! Kwa hiyo Mungu alimwadhimisha mno, akamkirimia Jina lile lipitalo kila jina. (Wafilipi 2:5-9) Yesu aliuelezea utatu mtakatifu (muungano wa nafsi tatu za Mungu) kwa wanafunzi wake muda mfupi kabla ya kukamatwa: “Mkinipenda, mtazishika amri zangu. Nami nitamwomba Baba, naye atawapa Msaidizi mwingine, ili akae nanyi hata milele, ndiye Roho wa kweli; ambaye ulimwengu hauwezi kumpokea, kwa sababu haumwoni wala haumtambui; bali ninyi mnamjua, kwa maana anakaa kwenu, naye atakuwa ndani yenu.” (Yohana 14:15-17) “Yeyote anipendaye atayashika mafundisho yangu. Baba yangu atawapenda, nasi tutakuja kwao na kufanya makao yetu pamoja nao.” (Yohana 14:23) “Hayo yote nimeyasema nikiwa bado nanyi. Lakini huyo Msaidizi, huyo Roho Mtakatifu, ambaye Baba atampeleka kwa jina langu, atawafundisha yote, na kuwakumbusha yote niliyowaambia.” (Yohana :25-26) “Mlinisikia nikisema, ‘Naenda zangu, nami narudi kwenu.’ Kama mngalinipenda, mngefurahi kwamba ninaenda kwa Baba, kwa maana Baba ni mkuu kuliko mimi.” (Yohana 14:28) “Ajapo huyo Msaidizi, nitakayewapelekea kutoka kwa Baba, huyo Roho wa kweli, atokaye kwa Baba, atanishuhudia. Na ninyi pia mnapaswa kushuhudia, kwa maana mmekuwa pamoja nami tangu mwanzo. (Yohana 15:26-27) “Lakini amin, nawaambieni, ni kwa faida yenu kwamba mimi niondoke. Nisipoondoka, huyo Msaidizi hatakuja kwenu; lakini nikienda, nitampeleka kwenu. (Yohana 16:7) “Nilitoka kwa Baba na niliingia ulimwenguni; sasa nauacha ulimwengu na kurudi kwa Baba.” (Yohana 16:28) Hakuna mtu aliyewahi kumwona Mung wakati wowote ; Mungu Mwana pekee aliye katika kifua cha Baba, huyu ndiye aliyemfunua. (Yohana :18) Kwa kuzingatia: Ni vyema kutambua kwamba wakati Mungu anapozungumza katika Qurani mara nyingi hutumia nafsi ya kwanza-uwingi (sisi). Walakini Mungu anapozungumza katika Biblia karibu kila mara anatumia nafsi ya umoja (mimi). Bado, kwa mujibu wa Biblia, Mungu ni muungano wa nafsi tatu, wakati kwa mujibu wa Qurani Mungu ni nafsi mmoja tu. Lakini kwa nini Mungu atumie hali ya wingi katika Qurani kama njia ya kuzungumza kwa vile yeye ni mmoja tu na hana mwana wala mshirika katika ufalme wake? Sura ya 5 Je, Yesu ni Mwokozi wa Ulimwengu? Qurani inasema kwamba Yesu ni nabii na Masihi. Hata hivyo, haimkiri yeye kama mwokozi wa ulimwengu bali kama mmoja wa Mitume: Masihi bin Maryamu si chochote bali ila ni Mtume tu. Mitume [wengine] wamepita kabla yake. Na mama yake ni mwanamke mkweli. Wote wawili walikuwa wakila chakula (Qurani 5:75) Sema: Tumemuamini Mwenyezi Mungu, na tuliyo teremshiwa sisi, na aliyoteremshiwa Ibrahim, na Ismail, na Is-haak, na Yaakub, na Wajukuu zao [al-Asbat], na aliyopewa Musa na Isa na manabii wengine. kutoka kwa Mola wao Mlezi. Hatubagui baina yao hata mmoja, na sisi ni wenye kusilimu[tumenyenyekea] kwake.” (Qurani 3.84) Biblia kwa upande mwingine inaonyesha katika vifungu vingi kwamba Yesu kweli ni mwokozi wa ulimwengu ambaye alikufa kama dhabihu kwa ajili ya dhambi zetu: Lakini alipokuwa akiwaza hayo, tazama, malaika wa Bwana alimtokea katika ndoto, akisema, Yusufu, mwana wa Daudi, usiogope kumchukua Mariamu mkeo maana mimba yake ni kwa uweza wa Roho Mtakatifu. Naye atazaa mwana, nawe utamwita jina lake YESU, maana, yeye ndiye atakayewaokoa watu wake na dhambi zao.” (Mathayo 1:20-21) Katika nchi hiyohiyo walikuwako wachungaji wakiishi kondeni wakichunga kundi lao usiku. Na tazama, malaika wa Bwana akasimama mbele yao, na utukufu wa Bwana ukawaangazia pande zote; wakaogopa sana. Kisha malaika akawaambia, “Msiogope, kwa maana mimi ninawaletea ninyi habari njema ya furaha kuu itakayokuwa kwa watu wote. Kwa maana leo katika mji wa Daudi amezaliwa kwa ajili yenu, Mwokozi, ndiye Kristo Bwana. Na hii ndiyo ishara kwenu: Mtamkuta mtoto mchanga amevikwa sanda, amelala horini. (Luka 2:8-12) Yesu alisema juu yake mwenyewe: “Mwana wa Adamu hakuja kutumikiwa, bali kutumika, na kutoa nafsi yake iwe fidia ya wengi.” (Mathayo 20:28) Maandiko mengine vile vile yananukuu: Bali alijeruhiwa kwa makosa yetu, alichubuliwa kwa maovu yetu; adhabu iliyotuletea amani ilikuwa juu yake, na kwa kupigwa kwake sisi tumepona. (Isaya 53:5) Kwa maana alikatiliwa mbali na nchi ya walio hai; kwa ajili ya makosa ya watu wangu aliadhibiwa. (Isaya 53:8) Baada ya kuteswa ataona nuru ya uzimamtumishi wangu mwenye haki atawahesabia wengi haki, naye atachukua maovu yao. (Isaya 53:11) Lakini kuhani huyo alipokwisha kutoa dhabihu moja kwa ajili ya dhambi milele, aliketi mkono wa kuume wa Mungu. (Waebrania 10:12) Basi si zaidi sana damu ya Kristo, ambaye kwa Roho wa milele alijitoa nafsi yake kwa Mungu kuwa safi, itasafisha dhamiri zetu na matendo ya mauti, ili tumtumikie Mungu aliye hai! (Waebrania 9:14) Kama vile watu wanavyowekewa kufa mara moja, na baada ya kufa hukumu, vivyo hivyo Kristo alitolewa dhabihu mara moja ili aziondoe dhambi za watu wengi; naye atatokea mara ya pili, si kubeba dhambi, bali kuleta wokovu kwa wale wanaomngojea. (Waebrania 9:27-28) Alitusamehe dhambi zetu zote, akiisha kulifuta lile deni letu, lililokuwa juu yetu na kutuhukumu; ameiondoa kwa kuigongomea msalabani. (Wakolosai 2:13-14) Kwa maana alituokoa katika nguvu za giza, akatuleta na kutuingiza katika ufalme wa Mwana ampendaye, ambaye katika yeye tuna ukombozi, yaani, msamaha wa dhambi. (Wakolosai 1:13-14) Kwa maana Mungu alipenda utimilifu wake wote ukae ndani yake, na kwa yeye kuvipatanisha vitu vyote na nafsi yake, ikiwa ni vitu vilivyo juu ya nchi au vilivyo mbinguni, kwa kufanya amani kwa damu yake liyomwagika msalabani. (Wakolosai 1:19-20) enendeni katika njia ya upendo, kama Kristo alivyotupenda sisi, akajitoa kwa ajili yetu kuwa sadaka yenye harufu nzuri na dhabihu kwa Mungu. (Waefeso 5:2) Iweni wafadhili na wenye huruma ninyi kwa ninyi, mkasameheane kama vile Mungu katika Kristo alivyowasamehe ninyi. (Waefeso 4:32) Kristo alitukomboa kutoka katika laana ya torati kwa kufanyika laana kwa ajili yetu, maana imeandikwa: “Amelaaniwa kila mtu anayetundikwa kwenye mti. (Wagalatia 3:13) Mungu alikuwa akiupatanisha ulimwengu na nafsi yake katika Kristo, asiwahesabie dhambi za watu mpatanishwe na Mungu. Mungu alimfanya yeye asiyejua dhambi kuwa dhambi kwa ajili yetu, ili sisi tupate kuwa haki ya Mungu katika yeye. (2 Wakorintho 5:19-21) Na sisi tumeona na kushuhudia kwamba Baba amemtuma Mwanawe kuwa Mwokozi wa ulimwengu. (1 Yohana 4:14) Kwake yeye atupendaye na kutuweka huru kutoka katika dhambi zetu kwa damu yake, na kutufanya kuwa ufalme na makuhani tumtumikie Mungu wake na Baba (Ufunuo 1:5-6) Manabii wote wanashuhudia juu yake ya kwamba kila mtu. amwaminiye hupokea ondoleo la dhambi kwa jina lake. (Matendo 10:43) Yesu ndiye ufunguo wa wokovu kulingana na Biblia: Kwa maana jinsi hii Mungu aliupenda ulimwengu hata akamtoa Mwanawe pekee, ili kila mtu amwaminiye asipotee, bali awe na uzima wa milele. Kwa maana Mungu hakumtuma Mwana ulimwenguni ili auhukumu ulimwengu, bali ulimwengu uokolewe katika yeye. Amwaminiye yeye hahukumiwi; lakini asiyeamini amekwisha hukumiwa, kwa sababu hakuliamini jina la Mwana pekee wa Mungu. (Yohana 3:16-) Kwa maana siionei haya Injili, kwa maana ni uweza wa Mungu uuletao wokovu kwa kila aaminiye (Warumi 1:16) Lakini Mungu aonyesha pendo lake yeye mwenyewe kwetu sisi, kwa kuwa Kristo alikufa kwa ajili yetu, tulipokuwa tungali wenye dhambi. Basi zaidi sana tukiisha kuhesabiwa haki kwa damu yake, tutaokolewa na ghadhabu kwa yeye. Maana ikiwa tulipokuwa adui tulipatanishwa na Mungu kwa njia yake kifo cha Mwana wake, zaidi sana tukiisha kupatanishwa, tutaokolewa kwa uzima wake. (Warumi 5:8-10) Ukimkiri Yesu kwa kinywa chako ya kuwa ni Bwana, na kuamini moyoni mwako ya kuwa Mungu alimfufua katika wafu, utaokoka. (Warumi 10:9) Wokovu haupatikani kwa mwingine awaye yote, kwa maana hapana jina jingine chini ya mbingu walilopewa kwa wanadamu ambayo inatupasa kuokolewa kwayo.” (Matendo 4:12) Sura ya 6 Je, Yesu ndiye Mpatanishi Kati ya Mungu na Wanadamu? Biblia na Qurani zote mbili zinatangaza kwamba Mungu ni Mtakatifu, Muumba wa vitu vyote, Mwenyezi, Mjuzi wa yote, Yuko karibu kila mahali na wa Milele, na hakuna anayeweza kumkaribia Mungu kwa mastahili yake. Qurani inasema kwamba inawezekana tu kumkaribia Mungu kwa dhini yake: Mwenyezi Mungu hapana mungu ila Yeye, Aliye hai, Msimamia mambo yote milele. Hashikwi na usingizi wala kulala. Ni vyake pekee vyote vilivyomo mbinguni na vilivyomo katika duniani. Ni nani huyo awezaye kuombea mbele yake bila ya idhini yake? Anayajua yaliyo mbele yao na yaliyokuwa nyuma yao, wala wao hawajui chochote katika vilio katika ujuzi wake, ila kwa atakalo mwenyewe. (Qurani 2:255) Kulingana na Maandiko kila kitu kilibadilika na ujio wa Yesu: Hili lilionekana wazi juu ya kifo cha Yesu wakati pazia la hekalu, lililotenganisha patakatifu pa patakatifu na sehemu nyingine ya hekalu, lilipasuliwa kwa njia isiyo ya kawaida kutoka juu hadi chini, kama shara: Njia iliyo wazi kwa Mungu kupitia kifo cha Yesu. Matokeo yake, tunaweza kufika kwa ujasiri kwenye kiti cha enzi cha Mungu kupitia Yesu kama inavyoweza kusomwa katika Waebrania 10:19-22 na Waebrania 4:14-16. Kila kitabu katika Biblia kinaelekeza, kwa njia fulani, Masihi aliyeahidiwa: Sura ya 12 ya Kutoka ina maelezo ya mwana-kondoo wa Pasaka ambaye damu yake iliwaokoa Waisraeli kutokana na kifo walipotoroka utumwani Misri. Mwana-kondoo alipaswa kuwa dume, asiye na kasoro na mifupa isiyovunjika, ambayo ilifananisha Masihi kama mwanakondoo aliyetolewa dhabihu. Yohana Mbatizaji anapata ufunuo wa haya anapomwona Yesu: Kesho yake Yohana alimwona Yesu akija kwake, akasema, “Tazama! Mwanakondoo wa Mungu aichukuaye dhambi ya ulimwengu!” (Yohana :29) Petro anatoa maoni yake: Kwa maana mnajua kwamba mlikombolewa si kwa vitu viharibikavyo kama vile fedha au dhahabu kutoka katika mwenendo usiofaa mlioupokea kutoka kwa babu zenu, bali kwa damu ya thamani ya Kristo, ya mwana-kondoo asiye na dosari wala ila. (1 Petro 1:18-19) Mwanafunzi Yohana anapata maono ya mbinguni ambapo anamwona Yesu akiwa Mwana-Kondoo wa Mungu. (Tazama Ufunuo 5:6-14; 7:9- ; 22:1-3) Qurani na Biblia zote mbili zinazungumzia matatizo ya wanadamu ya dhambi lakini tofauti ni kama imetatuliwa au la katika Yesu. Ikiwa Yesu ndiye aliyedai kuwa na kama alisulubishwa kwa ajili ya wokovu wetu kama ilivyotabiriwa na manabii wake na wafuasi walidai kushuhudia. Kama ilivyoelezwa katika Qurani: Huyo ndiye Isa bin Maryamu–ndiyo kauli ya haki ambayo wanaifanyia shaka. (Qurani 19:34) Biblia inasema wazi kwamba Yesu ndiye mpatanishi pekee kati ya Mungu na wanadamu; kwamba hakuna mtu anayeweza kumkaribia Mungu au anayeweza kuingia mbinguni bila Yesu: Yesu akajibu, “ Mtu haji kwa Baba ila kwa njia ya mimi.” (Yohana :6) Kwa hiyo, aweza kuwaokoa kabisa wale wanaomjia Mungu kupitia yeye, kwa sababu yeye daima anaishi ili kuwaombea Alitoa dhabihu kwa ajili ya dhambi zao mara moja tu alipojitoa mwenyewe. (Waebrania :25, 27) Kwa sababu hiyo Kristo ndiye mpatanishi wa agano jipya, ili wale walioitwa wapokee urithi wa milele ulioahidiwa—sasa kwa kuwa amekufa kuwa fidia ili kuwaweka huru kutokana na dhambi zilizotendwa chini ya agano la kwanza. (Waebrania 9:15) Bali wote waliompokea aliwapa uwezo wa kufanyika watoto wa Mungu, ndio wale waliaminio jina lake. (Yohana 1:12) Sauli kutoka Tarso alikuwa mtesi aliyejitolea kuwauwa Wakristo hadi siku moja Yesu alipomsimamisha njiani kuelekea Damasko ambako alikusudia kuwafunga Wakristo wote angeweza kuwapata na kuwaleta kama mateka Yerusalemu. Safari hii, ambayo inaweza kusomwa katika Matendo 9:1-19, ilibadilisha sana maisha ya Sauli hivi kwamba akawa mfuasi mkuu wa Kristo: Alipokuwa akisafiri, alikaribia Damasko, na ghafla mwanga kutoka mbinguni ukamwangaza pande zote. Kisha akaanguka chini, akasikia sauti ikimwambia, Sauli, Sauli, kwa nini unanitesa? Naye akasema, “Wewe ni nani, Bwana?” Kisha Bwana akasema, "Mimi ni Yesu, ambaye wewe unamtesa." (Matendo 9:3-5) Mtu huyu huyu, Sauli, ambaye baadaye alijulikana kama Mtume Paulo, aliandika barua nyingi za Agano Jipya. Wacha tuangalie maandishi yake: Hili ni neno la kutegemewa linalostahili kukubalika kabisa: Kristo Yesu alikuja ulimwenguni kuwaokoa wenye dhambi, ambao mimi ni mbaya zaidi kati yao. (1 Timotheo 1:15) Kwa maana hili ni jema na lakubalika mbele za Mungu Mwokozi wetu ambaye hutaka watu wote waokolewe na kupata ujuzi wa kweli. Kwa maana kuna Mungu mmoja na mpatanishi kati ya Mungu na wanadamu ni mmoja, Mwanadamu Kristo Yesu, ambaye alijitoa mwenyewe kuwa ukombozi kwa ajili ya wote, ambao utashuhudiwa kwa wakati wake. (1 Timotheo 2:3-6) Katika yeye huyo, kwa damu yake, tunao ukombozi wetu, masamaha ya dhambi (Waefeso 1:7) Kulingana na Biblia, watu wote wametenda dhambi na dhambi zetu zinapaswa kusafishwa na kusamehewa ili tuweze kuingia mbinguni: kwa maana wote wamefanya dhambi, na kupungukiwa na utukufu wa Mungu, na kuhesabiwa haki bure kwa neema yake, kwa njia ya ukombozi uliokuja kwa njia ya Kristo Yesu. Mungu alimtoa Kristo kama dhabihu ya upatanisho, kwa kumwaga damu yake—ili ipokelewe kwa imani (Warumi 3:23-25). Kwa maana mshahara wa dhambi ni mauti, bali karama ya Mungu ni uzima wa milele katika Kristo Yesu Bwana wetu. (Warumi 6:23) Kwa kuzingatia: Qurani na Biblia zote mbili zinafundisha kwamba wanadamu wana nafsi za milele, na kwamba watakabiliana na Siku ya Hukumu ambapo Mungu anaamua Paradiso/Mbingu au Kuzimu kuwa mwisho wao. Kwa mujibu wa Quran na Biblia, kufanya matendo mema ni muhimu sana. Hata hivyo, kulingana na Biblia, matendo yetu mema pekee hayatoshi kamwe kuingia mbinguni, kwani hayawezi kusafisha dhambi zetu. (ona Waebrania 9:22) Biblia inasema kwamba kwa upendo safi, Mungu alimtuma Mwanawe wa pekee Yesu (Isa) katika ulimwengu huu ili tupate uzima wa milele pamoja na Mungu. Bila kumkubali Yesu kuwa Bwana na Mwokozi wetu, tungepotea milele. (ona Yohana 3:16) Ndiyo maana swali la Yesu ni nani ni muhimu sana. Sura ya 7 Uhalali wa Vyanzo Ingawa Qurani na Biblia zinaafikiana katika mambo mengi, hazikubaliani katika mambo fulani muhimu sana. Hili hutokeza swali la dharura na lenye changamoto: Ukweli ni upi? Mada kuu ambazo Qurani na Biblia hazikubaliani ni iwapo Yesu ni Mwana wa Mungu na iwapo alikufa msalabani. Haya ni maswali ya msingi. Kukubali ukweli kunahitaji akili na moyo wazi; kuwa tayari kuchunguza li kupata ukweli, na kuukubali mara tu unapopatikana. Swali ni muhimu: Ukweli wa kweli kuhusu Yesu ni upi? Je, tuko tayari kuchukua nafasi ili kujua, kwa sababu kulingana na jibu maisha yetu yanaweza kubadilishwa milele? Kuaminika kwa Qurani na Biblia: Wacha tulinganishe vyanzo: Qurani ilikuja kuwepo kupitia Mtume Muhammad ambaye alipokea ujumbe wake kutoka kwa malaika. Biblia imeandikwa na manabii, wafalme, waamuzi, wanafunzi wa Yesu, ndugu zake wawili, daktari na watu wengine wanaomcha Mungu. Mungu alitembea na kuzungumza moja kwa moja na baadhi yao na malaika waliwatembelea wengi wao. Wote waliongozwa na Roho wa Mungu. (Ona 2 Timotheo 3:16) Wengine waliandika yale waliyoshuhudia, hadithi za kile kilichotokea mbele ya macho yao. Wengine waliandika ujumbe kutoka kwa Bwana, mashairi ya maombi na ibada, maneno ya hekima, unabii na maono kutoka kwa Bwana. Jedwali la Ulinganisho na kuaminika Mada ya Kulinganisha Biblia Qurani Yesu Mwana wa Mungu Ndiyo Hapana Yesu alikufa msalabani Ndiyo Hapana Unabii ulioandikwa kuhusu Masihi Nabii zaidi ya 300 kuhusu Masihi unapatikana katika Biblia, ulioandikwa karne nyingi kabla ya kuzaliwa kwa Yesu Ujumbe kutoka kwa malaika kuhusu Yesu ni nani Malaika alimtokea Mariamu akitangaza kwamba atapata mwana ambaye angeitwa Mwana wa Aliye Juu Zaidi, Mwana wa Mungu. (ona Luka 1:30-35) Malaika alimtokea Yusufu akitangaza kwamba Mariamu atapata mwana ambaye angewaokoa watu wake kutoka katika dhambi zao. (ona Mathayo 1.20-21) Malaika wa bwana akawatoea wachungaji huko malishoni akitangaza Habari njema ya furaha kwamba mwokozi amezaliwa kwaajili yenu ndiye Kristo Yesu. (ona Luka :8-11) Malaika alimtokea Mariamu akitangaza kwamba angekuwa na mwana ambaye angeitwa Masihi. (tazama Qurani :45) Malaika akamtokea Mtume Muhhamad akitangaza kwamba Yesu sio mwana wa Mungu. (tazama Qurani 4:171; 6.101; .30) Mashahidi wa macho wakishuhudia kwamba Yesu alikuwa Mwana wa Mungu Yohana Mbatizaji na wanafunzi wa Yesu: Petro, Yakobo na Yohana wote wanne walisikia sauti kutoka mbinguni kitangaza kwamba Yesu alikuwa Mwana wa Mungu na wanafunzi watatu pia walimwona Yesu akibadilishwa katika utukufu. (ona Mathayo 3:13- ; Luka 9:28-35) Mashahidi wanashuhudia Yesu alisulubishwa Kusimama msalabani: Mwanafunzi Yohana, Mariamu mama yake Yesu, dada ya mama yake, Mariamu mke wa Klopa, na Mariamu Magdalene. (tazama Yohana 19:25) Kutazama kwa mbali: Watu wengi waliomjua Yesu, kutia ndani wanawake waliomfuata kwa miguu kutoka Galilaya. (tazama Luka 23:49) Mashahidi wakishuhudia kwamba Yesu alikuwa amefufuliwa Malaika wawili waliwatokea wale wanawake waliokusudia kuupaka mwili wa Yesu mafuta na kuwaambia kuwa amefufuka kutoka kwa wafu. (ona Luka 24:1-8) Maria Magdalene, wanafunzi wake wote, Sauli kutoka Tarso na wengine wengi walikutana na Yesu baada ya kufufuka kwake. (ona Yohana 20:10- ; Matendo 9:3-7; Wakorintho 15:6-) Sanda ya Turin Sanda ya Turin naaminika kuwa sanda ya Yesu liyohifadhiwa, liyotatjwa katika Injili zote za nne za Biblia. Muda: Kuanzia wakati wa matukio hadi wakati wa kuandikwa Agano Jipya naaminika kuwa liandikwa katika miaka kati ya 40 na AD. Injili nne ziliandikwa kati ya na 95 AD na zina simulizi la Yesu lililosimuliwa na mashahidi tofauti. Kusulubishwa na kufufuka kwa Yesu kunasomwa kwa kina katika yote. Injili ya Marko liandikwa karibu miaka 30 baada ya Yesu aliposulubishwa, wakati barua ya kwanza ya Mtumwe Paulo iliandikwa karibu 50 AD, karibu na miaka 20 baada ya kifo cha Yesu. Muda huu finyu unaunga mkono kwa dhati uwezo wa kutegemewa wa matukio yaliyoandikwa. Qurani iliandikwa katika miaka kati ya na 632 AD, karibu miaka 600 baada ya Yesu kutembea duniani Uhifadhi wa maandishi asilia Maandishi ya awali yaliyohifadhiwa ya Agano Jipya yanaanzia 130 AD. Zaidi ya hati 24.000 za Agano Jipya zipo leo ambazo zote zinapatana, na hivyo kuthibitisha kwamba maandishi asilia ya Agano Jipya limehifadhiwa bila kubadilika katika maana. Nakala za mwanzo kabisa za Qurani zilizohifadhiwa ziko karibu na wakati lipoandikwa hapo awali, jambo ambalo linaonyesha kwamba maandishi asilia ya Qurani yamehifadhiwa bila kubadilika kimaana. Vitabu vya Bahari ya Chumvi 8) viliyopatikana mnamo 1946, na 1956 Vitabu vya Bahari ya Chumvi ni maandishi yenye sehemu za vitabu vyote vya Agano la Kale, sipokuwa Vitabu vya Nehemia na Esta, na kujumuisha Kitabu kizima cha Isaya (kitabu cha kukunjwa cha urefu wa sentimeta 734). Maandishi haya, ambayo yana umri wa karibu miaka 2000, yanalingana kabisa na maandishi mengine yaliyopo, ikithibitisha kwamba Biblia mehifadhiwa bila kubadilika katika maana wakati wote. Usahihi wa maandishi Biblia imethibitika kuwa sahihi kupitia unabii mwingi uliotimizwa na uvumbuzi wa kiakiolojia na wa kihistoria unaopatana na matukio, watu wenye mamlaka, vita vilivyopiganwa, njia za maisha na taratibu ya matukio zinazopatikana katika Biblia. AD (Anno Domini = Baada ya kuzaliwa kwa Kristo) Hitimisho Hebu tufunge mlinganisho huu kwa tamko lililowekwa ndani ya Qurani: Sema: “Ingelikuwa Rahmani ana mwana, basi mimi ningeli kuwa wa kwanza kumuabudu. (Qurani 43:81) Tamko hili linasema ukweli mwingi, kwa sababu tukimwona Yesu kuwa Mwana wa Mungu, tunamwona pia anastahili ibada yetu. Yesu alisema: “Njooni kwangu ninyi nyote msumbukao na wenye kulemewa na mizigo, nami nitawapumzisha.” (Mathayo 11:28) "Na hakika mimi nipo pamoja nanyi siku zote, hata ukamilifu wa dahari." (Mathayo 28:20) Kulingana na Qurani na Biblia, tunaweza kuamini maneno ya Yesu: Huyo ndiye Isa mwana wa Maryamu, Ndiyo kauli ya haki.. (Qurani :34). Yesu akajibu, “ Kwa kweli, kwa sababu nilizaliwa na kuja ulimwenguni ni kuishuhudia kweli. Kila mtu aliye upande wa ukweli hunisikiliza.” (Yohana 18:37) Ikiwa wewe, msomaji mpendwa, umekisoma kitabu hiki kwa makini, naamini unajua kwa sasa moyoni mwako Yesu ni nani na ukweli huo unamaanisha nini kwako. Kwa habari zaidi juu ya mtu huyu wa ajabu Yesu, unaweza kusoma Injili (habari njema) katika Agano Jipya la Biblia ambayo ina hadithi za kina za Yesu ambazo Wakristo na, kwa kiasi fulani, Waislamu hurejelea. Majina ya Yesu katika Qurani na Biblia: Katika Qurani: Isa / Yesu (Qurani 3:45) Masihi (Qurani 3:45) Mwana wa Maryamu (Qurani 19:34) Neno la haki (Qurani 19:34) Katika Biblia: Imanueli (Isaya 7:14) Yesu Kristo (Yeshua Masihi) (Matendo 4:10) Yesu wa Nazareti (Luka 24:19) Mwana wa seremala (Mathayo 13:55) Mwana wa Adamu (Mathayo 25:31) Mwana wa Mungu (Marko 3:11) Mfalme wa Wayahudi (Mathayo 27:37) Mshauri wa Ajabu (Isaya 9:6) Mungu Mwenye Nguvu (Isaya 9:6) Baba wa milele (Isaya 9:6) Mfalme wa Amani (Isaya 9:6) Mwana kondoo wa Mungu (Yohana 1:29) Simba wa kabila la Yuda (Ufunuo 5:5) Mwaminifu na Kweli (Ufunuo 19:11) Neno la Mungu (Ufunuo 19:13) Bwana Yesu Kristo (Wakolosai 1:3) MFALME WA WAFALME NA BWANA WA MABWANA (Ufunuo :16) Mafundisho machache ya Yesu Na nina waponyesha vipofu na watangu kuzaliwa na wakoma, na ninawafufua maiti. (Qurani 3:49) Lakini mimi nawaambia, wapendeni adui zenu, wabarikini wale wanaowalaani, watendeeni mema wale wanaowachukia ninyi, na waombeeni wale wanaowatumia ninyi kwa jeuri na kuwaudhi. (Mathayo :44) Kwa hiyo, lolote mtakalo watu wawatendee ninyi, watendeeni wao pia, kwa maana hiyo ndiyo Sheria na Manabii. (Mathayo 7:12) Basi salini hivi: Baba yetu uliye mbinguni, Jina lako litukuzwe. Ufalme wako uje. Mapenzi yako yatimizwe Duniani kama huko mbinguni. Utupe leo mkate wetu wa kila siku. Na utusamehe deni zetu, Kama sisi tunavyowasamehe wadeni wetu. Na usitutie majaribuni, bali utuokoe na yule mwovu. Kwa maana ufalme ni wako na nguvu na utukufu hata milele. Amina. (Mathayo 6:9-13) Marejereo) Lucian wa Samosata.. Kupita kwa Peregrinus (Kifo cha Peregrinus). (11-13). Tafsiri ya Kiingereza: Harmon.. (Juz. 5, uk.12-15). Toleo la Maktaba ya Kawaida ya Loeb. https:earlychurchtexts.com/public/lucianpassingofperegrinus.htm) Talmud ya Babeli. (70-200). Tafsiri ya Kiingereza: Epstein. (London: Soncino, 1935). Vol. III, Sanhedrin 43a, 281, iliyotajwa katika Habermas. Yesu wa Kihistoria, 203. https:www.bethinking.org/jesus/ancient-evidence-for-jesus-fromnonchristian-sources) Josephus, Flavius.. Antiquities of the Jews (Kitabu 18, sura ya .3) Tafsiri ya Kiingereza: William Whiston. https:archive.org/details/completeworksofj03jose/page/94/mode/2up) Pliny Mdogo.. Epistulae 96. Tafsiri ya Kiingereza: William Whiston. www.pbs.org/wgbh/pages/frontline/shows/religion/maps/primary/pliny. html) Tacitus, Kornelio.. Annals (Kitabu 15, sura ya 44) Imehaririwa kwa Perseus, New York na Kanisa, Alfred John na Brodribb, William Jackson. Ilichapishwa tena 1942. Random House Inc. http:www.perseus.tufts.edu/hopper/text?doc=Tac.+Ann.+15.44&from doc=Perseus%3Atext%3A1999.02.0078) Utayarishaji wa Filamu ya Mchungaji Mwema.. Sehemu ya 2 Sayansi Inafafanua Picha ya Shroud Video MPYA YA 2016 [Video]. Youtube. https:www.youtube.com/watch?v=efEDb2jHyMY) Nyaraka za Historia ya Ukweli wa Reel. (2019, 11. Septemba). Turin Shroud: Ushahidi Mpya (Sanda ya Turin) Historia ya Hati ya Reel Truth History [ Video]. Youtube. https:www.youtube.com/watch?v=NVovTvDjjCg) Makumbusho ya Israel, Jerusalem. Vitabu vya Bahari ya Chumvi. Imepatikana tarehe 12 Februari 2021 kutoka: https:www.imj.org.il/en/wings/shrine-book/dead-sea-scrolls YESU NI NANI? Kitabu hiki kinajaribu kutoa mwanga juu ya swali hili la msingi kwa kutafakari baadhi ya mada muhimu zinazohusiana na Yesu, ambazo Waislamu na Wakristo wameziona zikitofautiana hivi karibuni: Je, Yesu alikufa msalabani? Je, Yesu ni Mwana wa Mungu? Je, Yesu mwenyewe ni Mungu? Je, Yesu ni mwokozi wa ulimwengu? Je, Yesu ndiye mpatanishi kati ya Mungu na wanadamu? Je, Qurani, Biblia, wanahistoria na Yesu mwenyewe hutoa majibu gani kwa maswali haya? Licha ya udogo wake, kitabu hiki kinagusia masuala mazito sana. Inachunguza vyanzo mbalimbali na kulinganisha majibu yanayopatikana ili kufunua Yesu ni nani hasa. “Wakati yote yatakaposemwa na kufanywa na maisha yetu duniani kukamilishwa, swali muhimu zaidi litaÄ chuliwa: “Ulifanya nini kuhusu Yesu Kristo?” Je! uliamini kwamba alikuwa nabii? Mtu wa kihistoria? Mtu ambaye alienda huku na huko akitenda mema? Ana kichaa? Au alikuwa Yeye ambaye alisema alikuwa, Mwana ambaye Baba wa Mbinguni alimtuma, Mungu kamili, mwanadamu kamili, Yesu Mwokozi wa Ulimwengu. Gunna Magga Palsdottir ameandika kazi ya kitaalamu na ya kipaji kuhusu Yesu Kristo ni nani hasa. Hutakiwi kukosa kusoma kitabu hiki kwa sababu sio tu ni usomaji mzuri lakini maisha yako halisi yanategemea ukweli uliopo katika kazi hii. Patricia Bootsma Kiongozi mshiriki, Catch the Fire North, South and Central Amerika Mwandishi: (Convergence, Raising Burning Hearts, A Lifestyle of Divine Encounters), Msemaji na Kiongozi wa Nyumba ya Maombi ISBN 9785262