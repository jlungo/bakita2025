SUMBAWANGA MUNICIPAL COUNCIL
UJUE UGONJWA WA HOMA YA NGURUWE (AFRICAN SWINE FEVER)
Una sura tofauti ikiwa ni ya kuwa mkali kwa kipindi kifupi ama kuwa sugu. Katika, nguruwe wafugwao, virusi wakali husababisha ugonjwa unaouwa nguruwe wengi kwa siku chache baada ya kupata maambukizi. una mahusiano na kupe laini aina ya Ornothodorus ambao baada ya kung'ata mnyama mwenye virusi, hubaki na maambukizi kwa vizazi vyao vyote kupe wenye virusi huweza kuambukiza virusi kwa wanyama wa jamii ya nguruwe mwitu na wafugwao. sampuli zinatakiwa kuchukuliwa ili kuthitibisha aina husika Hakuna chanjo ya ugonjwa huu hivyo husababisha madhara makubwa kiuchumi kwa mmiliki wa nguruwe hivyo kuzuia ugonjwa huu ni muhimu sana. ni mgumu kutoka mara uingiapo katika eneo kama usambaaji wake hautathibitiwa kikamilifu na kuwa tishio kwa maeneo jirani. Ujue ugojwa wa Homa ya Nguruwe (ASF) hauwapati binadamu. Kisababishi cha ugonjwa na tabia yake maambukizi ya virusi viitwavyo African swine fever virus hufa katika joto la digree centigredi (°C) 56 kwa dakika 70 ama 60°C kwa dakika 30 hufa katika mazingira ya pН chini ya 3.9 ama zaidi ya 11.5 nje ya maji maji ya damu(serum). Serum inaongeza ustahimilivu wa virusi. Ustahimilivu wa virusi Kemikali na dawa zinazopatikana ziuazo vijidudu (disinfectants): ulowekaji kwa dakika 30 ndani ya 8/1000 sodium hydroxide, hypochlorites-2.3% chlorine, 3/1000 formalin, 3% orthophenylphenol huua vijidudu. Pia madawa yenye ayodini. Virusi hubaki hai nje ya mnyama ama kupe katika hali zifuatazo za hali joto ya kawaida (room temperature) Kinyesi kwa siku 11 Mabanda yenye kinyesi-Siku 30 Damu kwenye mbao-Siku 70 Nyama iliyosindikwa kwa chumvi (cured hams)-Miezi 5 hadi 10 Damu-Miezi 18 Damu iliyooza na nуата iliyowekwa kwenye jokofu bila kugandishwa (chilled)-Siku 100 Nyama iliyogandishwa katika ubaridi wa digrii sentigrade -20 ama chini zaidi-Miakа 15 Hali ya ugonjwa ihusianayo na usambaaji wake Pindi mnyama apatapo maambukizi mara nyingi kupitia mfumo wa pua na mdomo, virusi huenea na kuzaliana kwa wingi ndani ya mwili wa mnyama kwenye chembe chembe hai zihusianazo zaidi na utengenezaji wa kinga za mwili katika matezi ya kichwa na shingo. Baada ya hapo, virusi husambaa mwili mzima kupitia damu na kuathiri mwili mzima vikiwemo matezi mengineyo na bandama. Masaa 24 kabla ya dalili za ugonjwa kujitokeza na kipindi cha ugonjwa, virusi huwa vingi katika mwili na hutolewa mwilini kwa kupitia Ujue ugojwa wa Homa ya Nguruwe (ASF) mfumo wa juu wa hewa, majimaji (secretions) (yakiwemo mate, malendalenda, machozi, mafua, ute) pamoja na uchafu mwingine utokao mwilini (excretions) kama mkojo, kinyesi na njia za uzazi. Katika hali ya ugojwa, vifuatavyo vinatunza virusi hai hivyo vyaweza kusambaza virusi; damu, viungo na nyama, majimaji toka vungo va mwili wa nguruwe wagonjwa na waliokufa kwa ugonjwa; Wanyama waliopona baada ya kuugua homa ya nguruwe ama kupata maambukizi, hubaki na virusi hai katika kipindi kirefu cha maisha yao na kuwa chanzo cha virusi kwa wanyama wasiokuwa navyo. Hali hii inapatikana zaidi kwa nguruwe wafugwao katika maeneo ambayo ugonjwa umekuwa sugu bila kuisha na pia katika wanyama wa jamii ya nguruwe wasiofugwa hasa African wild swine; Kupe laini aina ya Ornithodoros. Homa ya nguruwe inavyoenea Ugonjwa unaenea kwa njia mbili; moja kwa moja ama kupitia vitu vingine. Kwa njia ya moja kwa moja, virusi huenea kwa njia ya mgusano kati ya wanyama wenye ugonjwa na wale wasionao, hasa kwa njia ya kupumuliana ama midomo. Kupitia njia zingine, virusi husambaa na ugonjwa huweza kuaenezwa kwa njia zifuatazo: Nguruwe kulishwa chakula ama nyama iliyo na virusi hai Vitu vyenye virusi hai toka kwenye eneo lenye ugonjwa na kuingizwa kwenye banda lisililo na ugonjwa kupitia buti, viatu, nguo, vyakula, maji, majani ya kulalia n.k ambavyo katika njia moja ama nyingine vitaingia kwa myama aliyekuwa hana ugonjwa kupitia mdomoni, puani, hata kuchomwa. Wanyama wazima kuwekwa kwenye maeneo yenye virusi hai ambamo nguruwe wenye virusi walikuwemo kama vile mabanda, magari n.k Nguruwe mwenye virusi anaweza kusambaza virusi vya Ujue ugojwa wa Homa ya Nguruwe (ASF) ugonjwa huu akiumia na kutoka damu ambayo itaingia katika mnyama mwingine; Damu, kinyesi, iliyowekwa chiumvi kukaushwa, nyama na nyama iliyogandishwa na nyama ya mifupa ni baadhi ya njia ambazo virusi vya ugonjwa huu husambaa endapo vitu hivyo vitakuwa vimeambukizwa Kuumwa na kupe aina ya Ornithodorus wenye virusi vya ugonjwa huu. Virusi waweza pia kusambazwa na wadudu wang'atao hadi masaa 24 tangu kula damu ya nguruwe mgonjwa Dalili za ugonjwa na muonekano kwa wanyama woliokufa Nguruwe aliyeathiriwa na ugonjwa huu huonyesha dalili za ugonjwa katika kipindi cha siku 3-15 tangu apate maambukizi. Dalili mara nyingi hitokea baada ya mahusiano yafuatayo: Kuraribiana baina ya nguruwe wafugwao na nguruwe pori ambao wanahusiana na kupe wenye virusi Uletaji wa nguruwe wageni kama Uletaji wa nyama yenye virusi visababishi Ulishaji wa mabaki mabichi ama yasiyopikwa vizuri yenye virusi hai ikiwemo nyama Matembezi na ubebaji wa vifaa unaofanywa na watu kuhusiana na makundi yenye ugonjwa Dalili za ugojwa Ugonjwa huu huathiri nguruwe katika kiwango tofauti vya ukali na hivyo dalili huweza kutofautiana. Hata hivyo, zifuatazo ni dalili zinazoonekana katika matukio mengi. Wanyama wenye maambukizi kujitenga toka kwa wenzao, homa kali (40.5-420 С), kunyongea, kudhoofu, kukosa hamu ya kula, kutafuta kivuli, kujikusanya pamoja, kuhema kwa shida kwa wenye ngozi nyeupe, ngozi kuwa nyekundu hasa maeneo ya chini na miguu, ngozi kuendelea kubadikika rangi na kuwa ya nyekundu na kuendelea kubadilika kuwa zambarau/kibluluu, na pengine Ujue ugojwa wa Homa ya Nguruwe (ASF) damu kutoka kwenye ngozi ama maeneo mengine ya mwili. kupata mafua ama mate yenye mapovupovu ambayo yanaweza kuwa na damudamu, kutapika, miguu ya nyuma kukosa nguvu na kuwa dhaifu kuvimbiwa na kuumwa tumbo, wengine waweza kuharisha damudamu Virusi vikali sana (highly virulent virus) husababisha ugonjwa mkali sana 9 (peracute) siku 3 hadi 4 tangu mnyama kupata maambukuzi na dalili zake ni vifo vya ghafla sana kwa myamna aliyeonekana mzima masaa machache kabla ya vifo. Virusi hivyo (highly virulent virus) pia vinaweza sababisha ugonjwa unaoweza kukaa kwa muda kiasi (acute form) na dalili zifuatazo: vifo vya ghafla kwa nguruwe. utando wa jicho kuwa mwekundu kama uliomwagiwa damu Kuwa na ngozi nyekundu vikiwemo maeneo ya ncha za masikio, mkia na maeneo ya chini ya kifua na tumbo na miguu Ujue ugojwa wa Homa ya Nguruwe (ASF) Kupanda kwa idadi ya mapigo ya moyo (pulse rate) na pumzi (respiratory rates) kukosa hamu ya kula, kutotulia, kubadilika kwa maeneo yaliyokuwa mekundu na badikika na kuwa za buluu katika kipindi cha masaa 24-48 kabla ya kufa kutapika na kuharisha (wakati mwingine damu), na kutokwa damu puani, kutokwa na machozi kutupa mimba kwaweza kutokea Kufa ganzi sehemu ya kiuno na baadae kulemaa miguu ya nyuma na kushindwa kutembea (hukaa kama mbwa) Kwa nguruwe wafugwao, vifo karibia asilimia 100 kwa waliougua hutokea siku 6-13 hadi 20 tangu wagojwa kuonyesha dalili Kwa wale watakaopona, watabaki na virusi maisha yao yote Ugonjwa unaosababishwa na virusi vyenye ukali wa kadri (moderately virulent) huwa wa muda mrefu zaidi (subacute form) ambao dalili zake ni pamoja na zifuatazo: Dalili kama za acute form lakini ni zinapungua ukali na vifo kwa asilimia 30 hadi 70 ya wanyama walioathirika hutokea siku 15 hadi 45 tangu wanyama kuonyesha dalili za ugonjwa. Mnyama aliyepata maambukizi ya virusi vipole (moderately or low virulent virus), ugojwa huwa sugu Ujue ugojwa wa Homa ya Nguruwe (ASF) (chronic form) na dalili zisizo maalum kama zifuatazo hujitokeza: Kupoteza uzito na kukua kwa udumavu Homa na kasi ya upumuaji kupanda na kushuka mara kadhaa bila mpangilio, Kupumua kwa shida, baridi yabisi (athritis) na kuvimba kwenye viungo (joints), vidonda sugu kwenye ngozi Kuvimba kwa moyo (pericarditis) na kushikana kwa mapafu na maeneo yanayoyazunguka (adhesions) Ugonjwa waweza kukaa kwa miezi 2 hadi 15 na kusababisha vifo vichache Muonekano wa mzoga Mara nyingi ukali wa kirusi kilichoshambulia mnyama kinaleta muonekano husika katika mzoga ama mnyama aliyechinjwa, na dalili zilizoonekana kwa nje zinaenea hadi ndani ya mwili pale mzoga unapopasuliwa. Mionekano ifuatayo inaweza kupatikana katika aina za peracute na acute na hata subacute zikilingana na ukali wa kirusi husika.: Vidoa vidogovidogo ama hata mabaka ya damu kuwepo sehemu nyingi za mwili iliwemo ngozi, koromeo, moyo, matezi, utumbo, figo, mfuko wa nyongo na kibofu cha mkojo kwa nje na hata kwa ndani; Kifua, mapafu, mfuko wa moyo na kwenye tumbo hujaa maji yenye rangi ya kahawia isiyokoza ama yenye damudamu; Kuvimba na kujaa majimaji kwenye mapafu, maeneo Ujue ugojwa wa Homa ya Nguruwe (ASF) mbalimbali karibu na mfuko wa nyongo, utumbo mpana na maeneo mbalimbali ya tumbo; Figo zilizotapakaa vidoa doa vidogo vilivyovia damu katika maeneo yote ikiwemo maeneo ya ndani Kuvimba na kuvia damu kwa tezi za mapafu, utumbo na figo Kuvimba na kuwa na majimaji kwa matezi mbalimbali kwa mfano shingoni, kwenye utumbo pamoja na kuvia damu (congestion) kwa matumbo na kujaa kwa mishipa ya damu Ujue ugojwa wa Homa ya Nguruwe (ASF) Sehemu zisizokuwa na nywele kujaa maji na kuwa na rangi ya zambarau ama nyeusi Damu kuvia maeneo mbalimbali ya mwili kusababisha mabaka mekundu sehemu za ngozi miguu na tumbo kuwa na kwenye utumbo kuwa na damudamu Bandama huwa jeusi lililovimba na kuvia damu Mabadiliko mbalimbali katika bandama Kuvimba, kuwa jeusi kuliko kawaida (lote ama baadhi ya maeneo) Katika hali ya ugonjwa sugu, mapafu huweza kuwa na maeneo yenye uozo wenye rangi ya krimu ulinganao na jibini, viungo vya mifupa kuvimba, mwili kukonda na kuvimba kwa matezi. Jinsi ya kuthibitisha ugonjwa. Dalili za homa ya nguruwe pamoja na muonekano kwenye mzoga vinafanana na magonjwa mengine. Ili kuthibitisha kuwa ugonjwa husika ni wenyewe, sampuli toka kwa wanyama wagonjwa na hata wale waliokufa karibuni inabidi zipelekwe katika maabara kwa ajili ya kuthibitisha ugonjwa huo. Sampuli hizo ni: damu iliyochukuliwa kipindi wanyama wana homa na kuwekwa katika chupa maalum zenye EDTA kuzuia isigande Viungo mbalimbali vya mnyama aliyekufa vikiwemo bandama, matezi, tonsila na figo ambavyo vitahifadhiwa kwenye ubaridi wa nyuzi joto 4°C ama kwenye 50% glicerol- saline; Damu inayoganda ili kupata majimaji (serum) inayichukuliwa katika kipindi cha siku 8 hadi 21 baada ya Ujue ugojwa wa Homa ya Nguruwe (ASF) maambukizi kwa wanyama waliopona. Ili kufahamu njia za kuzuia na kudhibiti homa ya nguruwe SOMA KIJARIDA CHA NIFANYEJE ILI KUZUIA USAMBAAJI WA HOMA YA NGURUWE (AFRICAN SWINE FEVER)?? Kijarida hichi kimetayarishwa na watumishi toka: ETERINARYLABORATOR ALVLTANZAA N UNIVERSITYDF AGRICL Wakala wa Maabara za Mifugo Tanzania (TVLA) SLP 9254, DAR ES SALAАМ, TANZANIA Simu: +255 22-2863104, +255 22 2861152 Nukushi: +255 22 2864369 Barua pepe: ce-tvla@tvla-tz.org: info@tvla-tz.org HOMNIHAZIHE Chuo kikuu cha Sokoine cha Kilimo (SUA) Kitivo cha Tiba ya Mifugo S.L.P 3015, Chuo Kikuu, Morogoro, Tanzania. Simu: +255 23 260 4647/260 3511-4 Nukushi: +255 23 260 4647 Wizara ya Maendeleo ya Mifugo na Uvuvi Chini ya mradi uliofadhiliwa na: COSTECH Wizara ya Mawasiliano, Sayansi na Teknolojia Kupitia Tume ya Sayansi na Teknolojia Tanzania Picha zimetolewa kwa hisani ya Dr. Gerald Misinzo na Tebogo Kgotlele wa Chuo Kikuu cha Sokoine cha Kilimo (SUA), Dr. Emmanuel Macha wa Shirika la Hifadhi za Taifa (TANAPA) na Dr. C.A.R. Ngeleja wa TVLA