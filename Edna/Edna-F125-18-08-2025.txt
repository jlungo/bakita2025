UGONJWA WA MAPUNYE
JamboJema JF-Expert Member
Nov 22, 2011.
Mapunye ni aina ya magonjwa ambayo hushambulia keratini zinazopatikana katika nywele hasa za kichwani. Fangasi aina ya Dermatophites husababisha ugonjwa huu. USAMBAAJI Kusambaa kwaugonjwa huu ni pamoja na Kutumia vifaa vya nywele kama chanuo la kuchania nywele kwa zaidi ya mtu mmoja hususan pale ambapo mmoja wa watumiaji hao ana maambukizi ya vimelea vya fangasi hao. -Kugusana na mtu aliye na maambukizi tayari -Kushirikiana mavazi aina ya kofia na mtu aliyekwisha pata maambukizi hayo. WANAOWEZA KUUPATA UGONJWA HUU Watu wachafu. Wale wanaoshirikiana na wenzao vifaa vya kunyolea bila kuvisafisha vizuri Wanaoshirikiana vifaa vya kufanya usafi wa mwili zikiwamo taulo Wanaofanya kazi zinazohusisha uwekaji vichwa kwenye maji yaliyotuama kwa muda mrefu Wale ambao tayari wana fangasi za kichwani kwani ni rahisi kwa fangasi hao kujirudia. Wanaofanya usafi wa mwili kwa kutumia maji yaliyobeba vimelea Wasiojikausha vichwa baada ya kuoga au kufanya usafi wa kichwa Watu wenye maradhi yanayosababisha kushuka kwa kingaikiwamo kisukari. Wale wanaokunywa dawa za kuua vimelea (antibayotiki) kwa muda mrefu Watoto wadogo ambao hawajafikia umri wa balehe. DALILI ZA UGONJWA Mara nyingi aina hii ya fangasi hugundulika kwa macho hasa kwenye maeneo ambayo fangasi hao wapo kwa wingi. Kwa kutazama ngozi ya sehemu ya kichwa iliyoathirika na maambukizi ya fangasi hao, utaweza kuona madhara yanayokukabili. MATIBABU Mara nyingi mapunye hutibika kwa dawa za kutibu fangasi za kupaka ambazo hutibu mapunye na kuyaponyesha kabisa bila kuhitaji kutumia dawa za kumeza. Hii ni kwa kuwa ni rahisi kwa dawa ya kupaka kupenya kwenye ngozi na kusababisha matokeo yanayohitajika. Jinsi ya kujikinga Kuna mbinu mbalimbali za kujilinda usipatwe na fangasi: Hakikisha mwili wako hasa kichwani yanabaki na ukavu muda wote Osha nguo, taulo na mashuka kuhakikisha fangasi wanaondolewa Epuka kushirikiana vifaa vya kunyolea nywele hasa kama hakuna namna ya kuvisafisha na dawa maalum ya kuua vimelea kabla hujatumia Epuka kushirikiana katika utumiaji wa vifaa vya kufanya usafi wa mwili kama mataulo. Kama kazi yako inahusisha ukaaji wa muda mrefu kwenye maji basi hakikisha unakausha mwili hasa sehemu za kichwa au uweke dawa ya kuzuia fangasi kwenye maji hayo. 