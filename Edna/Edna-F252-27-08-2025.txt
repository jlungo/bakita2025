Kaunti ya Mombasa | MAELEZO MAFUPI 2022
VIASHIRIA VYA USIMAMIZI WA UHAMIAJI ENEO MAHUSUSI
Maoni yaliyotolewa katika chapisho hili ni ya waandishi na si lazima yaakisi maoni ya Shirika la Kimataifa la Uhamiaji (IOM). Majina yaliyotumiwa na uwasilishaji wa nyenzo katika ripoti hii havimaanishi utoaji wa maoni yoyote yale upande wa IOM kuhusu hali ya kisheria ya nchi yoyote, taifa, jiji au eneo au mamlaka yake, au kuhusu kikomo au mipaka yake. IOM inazingatia kanuni kwamba uhamiaji wa kibinadamu na wenye utaratibu unanufaisha wahamiaji na jamii. Kama shirika kati ya serikali mbalimbali, IOM hufanya kazi na washirika wake katika jumuiya ya kimataifa ili: kusaidia katika kukabiliana na changamoto za uendeshaji wa uhamiaji; kukuza uelewa wa maswala ya uhamiaji; kuhimiza maendeleo ya kijamii na kiuchumi kupitia uhamiaji; na kudumisha hadhi ya utu na ustawi wa wahamiaji. Ingawa juhudi zimechukuliwa ili kuthibitisha usahihi wa maelezo haya, Economist Impact au washirika wake hawawezi kukubali wajibu au kuwajibikia utegemezi wa taarifa hii na mtu yeyote. Mchapishaji: Shirika la Kimataifa la Uhamiaji Uafiti na uchambuzi ulifanywa na Nukuu inayohitajika: Kaunti ya Mombasa | MAELEZO MAFUPI 2022 VIASHIRIA VYA USIMAMIZI WA UHAMIAJI ENEO MAHUSUSI MALENGO MALENGO Kusaidia mamlaka za mashinani kutathmini mipango ya uhamiaji waliyo nayo. Kukuza mazungumzo kati ya serikali za kitaifa na mamlaka za mitaa kuhusu uhamiaji. Kuwezesha mamlaka za mashinani kujifunza kutoka kwa kila mmoja kwa kushiriki changamoto zinazofanana na kutambua utatuzi unaowezekana. ORODHA YA VIFUPISHO CADP Mpango wa Maendeleo ya Kila Mwaka wa Kaunti CGM Serikali ya Kaunti ya Mombasa CHSIP II Mpango wa Mkakati wa Pili wa Afya na Uwekezaji wa Kaunti ya Mombasa CIDP Mpango Jumuishi wa Maendeleo wa CGM DCS Idara ya Huduma za Watoto KNBS Ofisi ya Kitaifa ya Takwimu ya Kenya NCM Mfumo wa Kitaifa wa Uratibu wa Uhamiaji UTANGULIZI Usuli MGI (katika ngazi ya kitaifa) Katika mwaka wa 2015, Shirika la Kimataifa la Uhamiaji (IOM) lilianzisha Mfumo wa Kusimamia Uhamiaji (MiGOF). Mfumo huu unatoa mwonekano mafupi wa mbinu bora inayoruhusu Taifa kubainisha inachoweza kuhitaji ili kusimamia uhamaji vyema na kwa njia inayolingana na hali yake. Mwaka huo huo, IOM kwa ushirikiano na Economist Impact ilitayarisha Viashiria vya Usimamiaji wa Uhamiaji (MGI), seti ya viashirio 90 vinavyosaidia mataifa kutathmini ukamilifu wa miundo yao ya usimamizi wa uhamiaji. Viashiria hivyo ni sehemu ya kuanzia ya kuzishirikisha serikali katika mchakato wa mashauriano unaoziruhusu kutambua maeneo ambayo yameendelezwa vizuri na mengine ambayo yangefaidika na maendeleo zaidi, lakini muhimu zaidi ni vipaumbele vinavyoendana na changamoto na fursa mahususi zilizo katika nchi husika. MGI ni zoezi la hiari: MGI hutekelezwa katika nchi ambazo zimeomba kuwa sehemu ya mchakato huo. MGI inazingatia sifa mahususi za kitaifa: MGI inatambua changamoto na fursa tofauti za kila muktadha, na kwa hivyo, haipendekezi suluhisho moja kwa matatizo yote, lakini badala yake inaibua mjadala juu ya kile ambacho uhamiaji unaosimamiwa vyema unaweza kumaanisha. MGI sio zana tuli. Ni mchakato: MGI si zana tuli ya kukusanya data kuhusu mifumo ya uhamiaji ya nchi. Badala yake ni hatua ya kwanza ya mchakato unaobadilika ambao unaweza kuziwezesha serikali kutambua maeneo ya sera yao ya uhamiaji yanayohitaji kuboreshwa zaidi, au ambayo yanaweza kufaidika kutokana na ujengaji uwezo. MGI sio zana tuli, ni mchakato: MGI si zana tuli ya kukusanya data kuhusu mifumo ya uhamiaji ya nchi. Badala yake ni hatua ya kwanza ya mchakato unaobadilika ambao unaweza kuziwezesha serikali kutambua maeneo ya sera yao ya uhamiaji yanayohitaji kuboreshwa zaidi, au ambayo yanaweza kufaidika kutokana na ujengaji uwezo. Kutoka MGI ya Kitaifa hadi MGI ya Eneo Mahususi Jukumu la miji na manispaa katika usimamizi wa uhamiaji limekua kwa kiasi kikubwa katika miongo ya hivi karibuni, ikizingatiwa kasi ya ukuaji wa miji na umuhimu wa miji kama kivutio cha aina zote za uhamiaji na uhamishaji. Watafiti, watunga sera na mashirika ya maendeleo ya kimataifa yote yameangazia jukumu muhimu la miji na manispaa katika kuhudumia wahamiaji na kuandaa majibu endelevu kwa masuala yanayohusiana na uhamiaji. Katika mwaka wa 2016, Nchi Wanachama wa Umoja wa Mataifa zilipitisha Ajenda Mpya ya Miji (NUA) katika Mkutano wa Habitat III huko Quito (Ecuador). Hii ilikuwa mara ya kwanza ambapo mfumo wa Umoja wa Mataifa ulijumuisha kikamilifu uhamiaji katika mipango ya kimkakati na usimamizi wa miji na mifumo ya miji. Kupitishwa kwake kulikuwa utambuzi muhimu wa jukumu la serikali za mitaa sio tu katika usimamizi wa uhamiaji katika ngazi ya mashinani, lakini pia katika kutambua kipengele cha Miji cha Ajenda ya 2030 ya Maendeleo Endelevu, ikijumuisha, lakini sio tu, Lengo la 11 la Maendeleo Endelevu, ambalo limebuniwa ili kufanya miji na makazi ya watu kuwa shirikishi, salama, thabiti na endelevu. UTANGULIZI Ili kuunga mkono mjadala kati ya ngazi za serikali kuhusu usimamizi wa uhamiaji, IOM imerekebisha MGI ili ifae maeneo mahususi. MGI ya eneo mahususi inalenga kutoa picha ya kina zaidi ya hali ya usimamizi wa uhamiaji wa nchi kwa kuunganisha mwelekeo wa eneo mahususi kwa tathmini za kitaifa za MGI. Kama ilivyo kwa shirika lake la kitaifa, MGI ya Mahali Mahususi imejikita katika takriban seti 80 za viashiria zinazosaidia serikali za mitaa kutathmini mikakati ya uhamiaji ya eneo husika au mipango iliyopo na kutambua mbinu nzuri pamoja na maeneo yenye uwezo wa kuendelezwa zaidi. Madhumuni ya zoezi hilo ni kukuza mazungumzo juu ya uhamiaji kati ya serikali za kitaifa na serikali za mitaa na kuwezesha serikali za mitaa kujifunza moja kutoka kwa nyingine kwa kujadili changamoto zinazofanana na kutambua suluhisho zinazowezekana. Huku MGI ya Eneo Mahususi ikibaki na sifa za MGI ya Kitaifa, pia imekitwa katika dhana kwamba miji na serikali za mitaa zina uwezo, ustadi na thamani iliyoongezwa tofauti katika suala la kusimamia uhamiaji. Kwa hivyo, mbinu hiyo imebadilishwa ili kuakisi ukweli kwamba kiwango cha uhuru wa kifedha na kisiasa wa miji inayoshiriki huathiri aina ya usimamizi wa uhamiaji ambao wanaweza kushiriki kivitendo na kisheria. Zaidi ya hayo, viashiria vipya vya kiwango cha uhuru na uwezo vimeongezwa ili kutoa muktadha fulani kwa matokeo ya tathmini. Kwa kuzingatia tofauti zilizoelezwa kati ya MGI katika ngazi ya kitaifa na eneo mahususi, madhumuni ya MGI za Eneo Mahususi si kutoa msingi wa kulinganishia, lakini badala yake ni kuwa chombo kwa ajili ya serikali kutumia katika kuangalia kwa ndani hatua walizo nazo za kusimamia uhamiaji, pamoja na kueleza wengine uzoefu wao. Zaidi ya hayo, MGI ya Eneo Mahususi inatambua kwamba utendaji mzuri unaweza kuwa wa aina tofauti kulingana na mgawanyo wa ustadi kati ya serikali za mitaa na kitaifa. Kwa hivyo, uchanganuzi wa MGI za Eneo Mahususi haupaswi kufasiriwa kama mwaliko wa kubadilisha mgawanyiko wa ustadi, lakini badala yake ueleweke kama kichocheo cha kuibua mjadala juu ya kile ambacho miji inaweza kufanya juu ya uhamiaji katika upeo wa mamlaka yao. Picha kamili ya usimamizi wa uhamiaji inaweza kupatikana tu kwa kuangalia ngazi mbalimbali za serikali. Ripoti hii ni matokeo ya utekelezaji wa MGI ya Eneo Mahususi katika Kaunti ya Mombasa (Kenya). Maelezo haya yanatoa muhtasari wa mifano muhimu ya maeneo yaliyoendelezwa vyema pamoja na maeneo yenye uwezekano wa maendeleo zaidi ya usimamizi wa uhamiaji katika eneo mahususi. Mikondo ya Uhamiaji Mombasa ni kaunti ya pwani ambako watu hupita wakiwa njiani kwenda kwingine na kuvuka mpaka. Kulingana na Ofisi ya Kitaifa ya Takwimu Nchini Kenya, kaunti hiyo ni eneo linalotumiwa na wahamiaji wa kimataifa. Ripoti ya hivi punde ya uhamiaji ya Ofisi ya Kitaifa ya Takwimu Nchini Kenya (2009) inaeleza kwamba Mombasa ilikuwa na wahamiaji 71,036, na kati yao asilimia 47 (33,674) walikuwa wanaume na asilimia 53 walikuwa wanawake (37,362). Wahamaji walikuwa 39,678, na kati yao 20,085 walikuwa wanaume na 19,593 walikuwa wanawake. Idadi ya uhamiaji wa Mombasa ilikuwa jumla ya wahamiaji 31,358. Kaunti ya Mombasa ina mtiririko mseto wa uhamiaji kati ya Kenya na Jamhuri ya Muungano wa Tanzania, ikiwa na watu wanaovuka mpaka kihalali na wengine kwa njia zisizo halali kwa ajili ya ajira, biashara; huduma za afya; na kukutana kwa familia. Mombasa ni kituo wanachopita wahamiaji, na uwanja wake wa ndege ni kitovu kikuu cha wahamiaji wanaotoka Afrika Mashariki kwenda Mashariki ya Kati, Ulaya na Asia. Zaidi ya hayo, kulingana na ripoti hiyo hiyo, idadi isiyofikia nusu ya wahamiaji walioko Mombasa (asilimia wamemaliza elimu ya msingi, ilhali asilimia 9.9 wakiwa hawakukamilisha kiwango chochote cha elimu. Asilimia 46.9 ya wahamiaji walioko Mombasa wameajiriwa (kati ya hawa, asilimia 57.3 walikuwa wanaume na asilimia 37.5 walikuwa wanawake); Asilimia 13.1 hawakuwa na ajira (kati ya hawa, asilimia 14.4 walikuwa wanaume na asilimia 12 walikuwa wanawake) na asilimia 39.9 hawakuwa wanajishughulisha na chochote (kati ya hawa, asilimia 28.3 walikuwa wanaume na asilimia 50.5 walikuwa wanawake). Kenya ni nchi inayopokea na ya mpito kwa waomba hifadhi, wakimbizi na wahamiaji kutoka nchi jirani kama vile Ethiopia, Somalia na Sudan Kusini, pia kutoka Eritrea, Sudan, Jamhuri ya Kidemokrasia ya Kongo na Rwanda. Katika mwaka wa 2020, Kenya ilikuwa na wahamiaji milioni 1.1 wa kimataifa, wengi wao wakitoka Somalia, Uganda na Sudan Kusini. Wengi wa Wakenya huhama kupitia njia halali kwa madhumuni ya kufanya kazi au kusoma nje ya nchi. Wahamaji wengi kutoka Kenya huenda katika nchi za Kiafrika. Kulingana na data kutoka Idara ya Umoja wa Mataifa ya Masuala ya Kiuchumi na Kijamii, katika mwaka wa 2020, Kenya ilikuwa na wahamaji 535,300. Ustadi wa jiji Kiwango cha ugatuzi wa serikali za mitaa Katika mwaka wa 2013, mchakato wa ugatuzi nchini Kenya ulianzisha serikali 47 za kaunti, pamoja na magavana waliochaguliwa na mabunge. Kaunti za Kenya ni vitengo vya kijiografia vilivyobainishwa katika Katiba ya Kenya ya 2010 kama vitengo vya serikali ya ugatuzi. Wizara ya Ugatuzi ina jukumu la kuhimiza uhusiano kati ya serikali, kusaidia serikali za kaunti kupitia uundaji wa sera na shughuli za kujenga uwezo kama vile mafunzo ya kazi/warsha au upatikanaji wa vifaa, na vile vile upatikanaji wa fedha. Zaidi ya hayo, Wizara inasimamia kazi ya pamoja ya udhibiti wa hatari za maafa kati ya serikali ya kitaifa na za kaunti. Katika ngazi ya eneo mahususi, kila kaunti huchagua moja kwa moja Gavana ambaye huteua Baraza Kuu la Kaunti linalohusika na upangaji bajeti na maendeleo. Hata hivyo, lazima ajenda ya kisheria ya Gavana iidhinishwe na Bunge la Kaunti, ambalo linajumuisha wanachama ambao wamechaguliwa moja kwa moja katika ngazi za wadi za bunge la kaunti. Kaunti pia huchagua moja kwa moja maseneta wanaowakilisha kaunti katika Seneti. Baraza hili jipya la pili la bunge (ambalo pia linajulikana kama seneti lililoanzishwa upya na katiba ya 2010) limeundwa kutetea maslahi ya kaunti na kusaidia kutayarisha miswada inayoathiri kaunti, lakini pia lina mamlaka mapana kama vile uwezo wa kumshtaki Rais, Naibu Rais, Gavana na Naibu Magavana kwa kutumia madaraka vibaya. Kiutawala, Kaunti ya Mombasa imegawanywa katika kaunti ndogo 6 (Mvita, Nyali, Changamwe, Jomvu, Kisauni na Likoni) na wadi 30 za mabunge ya kaunti ambazo zinaongozwa na Wabunge waliochaguliwa wa Bunge la Kaunti. Ustadi wa miji kuhusiana na uhamiaji Serikali ya kitaifa ina jukumu la kubuni na kutekeleza sera zinazohusiana na uhamiaji, kama ilivyoelezwa katika Nyongeza ya Nne ya Katiba ya Kenya: “Uhamiaji na uraia.” Hata hivyo, kaunti inatambua athari za uhamaji kutoka vijijini hadi mijini katika Mpango wake Jumuishi wa Maendeleo ya Kaunti (CIDP 2018–2022). Katika kaunti, serikali ya kitaifa kupitia Afisi ya Kamishna wa Kaunti inawajibika kutekeleza sera za kitaifa katika ngazi ya mashinani. Njia za ufadhili katika maeneo mahususi na vikwazo vya matumizi yake Kulingana na Katiba ya Kenya, lazima mapato ya serikali yasiyopungua asilimia 15 yapelekwe kwenye ngazi ya kaunti. Hii inarejelea tu fedha zinazotumwa moja kwa moja kwa serikali za kaunti - serikali ya kitaifa inaendelea kufadhili huduma za kiwango cha kaunti ambazo zimesalia katika mamlaka yake, kama vile usalama wa taifa na jeshi la polisi. Kwa maana hii, jumla ya matumizi ya serikali katika ngazi ya kaunti ni ya juu zaidi kuliko asilimia 15 iliyotengewa serikali za kaunti. Mbali na mapato hayo, Katiba inaipa mamlaka serikali ya kitaifa kuanzisha na kusimamia Hazina ya Usawazishaji ili kuimarisha utoaji wa huduma muhimu katika jamii zilizotengwa kihistoria. Hazina hiyo hupokea asilimia 0.5 ya mapato ya taifa. Njia nyingine ya kuhamisha fedha ni ruzuku za masharti ambazo serikali ya kitaifa hutoa kwa kaunti. Kiasi kilichotolewa kupitia utaratibu huu kiliongezeka kutoka KSh bilioni 6 (USD milioni 52) hadi KSh bilioni12 (USD milioni 100) kati ya 2014 na 2015. Kulingana na Sheria ya Ruzuku za Serikali za Kaunti (2021), katika mwaka wa kifedha wa 2021/22, mgao wa masharti kwa Mombasa kutoka kwa mapato ya serikali ya kitaifa ulifikia KSh 153,297,872 (USD milioni 1.2). Kimsingi kaunti ya Mombasa inafadhiliwa kupitia vyanzo vyake vya mapato: leseni, viwango vya huduma, adhabu, ruzuku, ada na mikopo. Serikali ya mtaa pia inatoza ushuru wa eneo husika kwa ardhi na majengo, pamoja na kodi ya rasilimali. Mgao wa bajeti ya kitaifa kwa Kaunti ya Mombasa unategemea fomula ya ugawaji wa rasilimali ambayo inazingatia mambo kadhaa, yakiwemo idadi ya watu, viwango vya umaskini na sehemu ya ardhi. Mgao wa kaunti hutolewa kama ruzuku jumla na kaunti huamua sehemu itakayotengwa kwa ajili ya utoaji wa huduma za afya kwa ujumla kama ilivyobainishwa katika mpango wa maendeleo wa kila mwaka. Ushiriki wa eneo mahususi katika uundaji wa sera ya uhamiaji Ushiriki wa serikali za mitaa katika uundaji wa rasimu ya sera ya kitaifa ya uhamiaji ni mdogo (ushiriki unafanywa kupitia uwakilishi wa Baraza la Magavana katika Utaratibu wa Uratibu wa Kitaifa wa Uhamiaji (NCM). Katika ngazi ya chini, Mpango Jumuishi wa Pili wa Kaunti ya Mombasa (2018–2022) unazingatia athari za uhamaji wa vijijini hadi mijini.27 Hata hivyo, hakuna mkakati maalum unaolenga kushughulikia uhamaji. Serikali ya kaunti haihusiki katika baadhi ya michakato ya kitaifa ya uhamiaji, lakini kuna mipango ya NCM kuanza kuwashirikisha wawakilishi wa kaunti.  MGI ya mahali maalum huundwa na takriban viashiria 80 vilivyowekwa chini ya vipimo sita tofauti vya usimamizi wa uhamiaji ambavyo hutegemea kategoria za MiGOF:  Viashiria katika kategoria hii huangalia ni kwa kiwango gani wahamiaji wanapata huduma fulani za kijamii kama vile afya, elimu na ruzuku ya jamii. Pia wanachunguza hatua za kuhakikisha uunganishaji na upatikanaji wa kazi. Viashiria katika kategoria hii hutathmini mifumo ya kitaasisi ya miji, manispaa au mataifa kwa ajili ya uhamiaji. Eneo hili pia linachunguza kuwepo kwa mikakati ya uhamiaji inayolingana na malengo ya maendeleo, pamoja na uwazi na uwiano wa kitaasisi katika usimamizi wa uhamiaji. Viashiria katika kategoria hii vinaangazia juhudi za miji, manispaa au mataifa kushirikiana na serikali ya kitaifa katika masuala ya uhamiaji na vilevile miji mingine na wahusika wasio wa kiserikali, ikijumuisha mashirika ya kiraia na sekta ya kibinafsi. Viashiria katika kategoria hii hutathmini mipango ya miji, manispaa au mataifa kulingana na kuingia na kutoka kwa wanafunzi wa kimataifa, ufikiaji wa soko la wafanyikazi na hali nzuri za kufanya kazi kwa wafanyikazi wahamiaji. Masuala yanayohusiana na ushiriki wa wanadiaspora na utumaji pesa wa wahamiaji pia yamejumuishwa katika eneo hili. Viashiria katika kategoria hii huchunguza aina na kiwango cha utayari wa miji, manispaa au mataifa kukabiliana na masuala ya migogoro ya uhamaji. Maswali yanalenga michakato iliyopo kwa raia na wasio raia wakati na baada ya majanga, hasa ikiwa msaada wa kibinadamu unapatikana kwa wahamiaji na raia. Viashiria katika kategoria hii hutazama mbinu za miji, manispaa au mataifa za usalama wa wahamiaji pamoja na sera za kurejeshwa makwao na ujumuishaji na mapambano dhidi ya usafirishaji haramu wa binadamu. UZINGATIAJI WA VIWANGO VYA KIMATAIFA NA UTEKELEZAJI WA HAKI ZA WAHAMIAJI Usimamizi wa uhamiaji: Mifano ya maeneo yaliyostawishwa vizuri Kuna taratibu zilizowekwa katika Kaunti ya Mombasa ambazo zinawasaidia wahamiaji kupata huduma za manispaa. Serikali ya Kaunti ya Mombasa (CGM) inasimamia tovuti ya mtandaoni ambayo inaruhusu wakazi na wahamiaji kupata huduma, ikiwa ni pamoja na usimamizi wa maegesho, utoaji wa vibali vya afya kwa wafanyibiashara na watu binafsi (k.m. idhini ya kuanzisha biashara, huduma za kawaida za chanjo), usimamizi wa makazi ya jamii. na ulinzi wa kijamii, ada za gari la wagonjwa na utoaji wa vibali vya biashara. Ili kufikia huduma hizi za umma na tovuti ya mtandaoni, wahamiaji na wakazi wote wanatakiwa kuwa na hati zinazojumuisha vitambulisho vya kitaifa, vitambulisho vya wageni au pasi za kusafiria za raia wa kigeni zinazotolewa na Kurugenzi ya Uhamiaji na Huduma kwa Raia, na Idara ya Usajili wa Watu, chini ya Wizara ya Mambo ya Ndani na Uratibu wa Serikali ya Kitaifa. Kamishna wa Kaunti ya Mombasa pia huendesha programu za uhamasishaji kupitia mikutano wazi ya kila mwezi inayojulikana kama Mabaraza ambayo hutoa taarifa kuhusu sera na huduma za serikali zinazojumuisha haki za wahamiaji, wajibu (k.m. jinsi ya kutuma maombi ya hati ya makazi) na kupata huduma za uhamiaji (k.m. michakato ya kupata pasipoti na leseni ya kuendesha gari). Kumbi za majadiliano ya Mabaraza huongozwa na wawakilishi wa CGM na serikali ya kitaifa. Sera ya Ushiriki wa Umma ya CGM (2020) inalenga kuhusisha wakazi wote kwa ushirikiano na mazungumzo kuhusu masuala ya serikali za mitaa na sera kupitia mazoezi ya ushiriki wa umma na kampeni za kuongeza uelewa kupinga chuki dhidi ya wageni. Ingawa sera hiyo haiwataji moja kwa moja wahamiaji, inakuza usawa, utangamano na kuishi pamoja kwa wakazi wote katika kaunti. Ofisi ya Mwanasheria wa Kaunti, kwa ushirikiano na Ajenda ya Haki za Kibinadamu (HURIA) na Bewa la Sheria la Chuo Kikuu cha Nairobi huko Mombasa, hutoa huduma za usaidizi wa kisheria kwa wahamiaji na huendeleza kesi za maslahi ya umma na ulinzi wa haki za binadamu. Zaidi ya hayo, CGM inashirikiana na mashirika mengine ya kisheria ya kitaifa na mashirika yasiyo ya serikali na kwa kawaida hutoa wanasheria bila malipo kwa wahamiaji ambao hawana uwezo wa kuwalipa. Kwa mfano, kuna utoaji wa huduma za kisheria kwa wakimbizi, waomba hifadhi na wanaofukuzwa nchini kupitia Kituo cha Sheria, shirika lisilo la serikali la mashinani ambalo linaendesha kituo cha ushauri wa kisheria. CGM, kupitia Idara ya Vijana, Jinsia, Michezo na Masuala ya Utamaduni, inashirikiana na Idara ya Huduma za Watoto (DCS) iliyo chini ya Idara ya Serikali ya Ulinzi wa Jamii, kuhusu masuala ya ulinzi wa watoto ikiwa ni pamoja na yale yanayohusu watoto wahamiaji. Ofisi za DCS za mashinani huko Mombasa zinafanya kazi kwa karibu na afisi za kaunti zinazoshughulikia masuala ya vijana na ya jamii. Chini ya itifaki za kaunti, maafisa wa kaunti wa DCS hutoa usaidizi kwa watoto wahamiaji waliokwama, bila kujali utaifa, na kuwaelekeza kwa kiwango cha kitaifa cha DCS kwa usaidizi. Maeneo yanayoweza kuendelezwa zaidi Idara ya Huduma za Afya ya CGM imekabidhiwa majukumu yote yanayohusiana na afya ikiwa ni pamoja na usimamizi wa hospitali za kaunti na kaunti ndogo na zahanati mjini Mombasa. Mpango Mkakati wa Pili wa Afya na Uwekezaji wa CGM (CHSIP II) 2018–2022, Mswada wa Afya wa CGM (2017) na Mkakati wa Ulinzi wa Jamii wa CGM (2018) haiwataji moja kwa moja wahamiaji. Hata hivyo, wakimbizi na wahamiaji wanaoishi Mombasa wanapewa huduma za afya zikiwemo za mama na mtoto, afya ya uzazi na afya ya akili. Kuna makazi ambayo huhifadhi baadhi ya wahamiaji yaitwayo Alms House Nyumba ya Wazee iliyo chini ya CGM ambayo pia huhifadhi wahamiaji waliokwama. Ingawa hakuna hatua mahususi za kuhakikisha kuwa wahamiaji wanapata elimu ya umma katika viwango vya msingi na upili katika Kaunti ya Mombasa, wahamiaji wanaweza kusajiliwa katika shule za umma za Mombasa. Serikali ya kaunti imepewa mamlaka na Katiba ya Kenya kutoa “elimu ya chekechea, shule za ufundi za vijijini, vituo vya ufundi wa nyumbani na vifaa vya kuwalea watoto.” Ili kufanikisha hili, Sheria ya Maendeleo ya Elimu (Marekebisho) ya Kaunti ya Mombasa (2017) inalenga kutoa kipaumbele kwa ujifunzaji na ufundishaji bora na haibagui kwa misingi ya utaifa katika vituo vya elimu ya chekechea na vituo vya ufundi stadi katika kaunti hiyo. Hakuna mwongozo wazi kwa wahamiaji kupata makazi ya kijamii katika Kaunti ya Mombasa. Hata hivyo, Alms House Nyumba ya Wazee, iliyo chini ya serikali ya kaunti, inawahifadhi wahamiaji waliokwama. Kulingana na Mkakati wa Ulinzi wa Kijamii wa CGM wa 2018-2022 (2019), kaunti inapanga kutoa nyumba 3,000 za makazi ya jamii katika Maeneo 10 ya Makazi ya Kaunti ili kuvipa vitengo vya jamii visivyojiweza fursa ya kupata makazi bora kwa bei nafuu. Kutokana na hali hiyo, CGM inatekeleza mradi kabambe wa nyumba za bei nafuu ambao unalenga kutoa bloku za makazi 162 ili kusaidia watu 2,056. Baadhi ya vitengo vya makazi ya kijamii pia vinaweza kupewa wahamiaji wazee. Hakuna hatua au sera mahususi katika CGM au katika Mpango Shirikishi wa Maendeleo wa CGM (CIDP) 2017–2022 kusaidia wale wanaotaka kuhama kutoka Mombasa, kwa kuwa masuala ya uhamiaji na uraia yako chini ya mamlaka ya serikali ya kitaifa, kama ilivyoelezwa katika Katiba ya Kenya. CGM hutoa huduma za upatanishi wa kitamaduni ili kusaidia kutatua migogoro kati ya makundi ya wahamiaji, na kati ya wakazi wa eneo hilo na makundi ya wahamiaji kama inavyohitajika. Katika ngazi ya kitaifa, upatanishi na utatuzi wa migogoro ni kazi ya Mahakama ya Kenya chini ya Mifumo yake Mbadala ya Haki katika Migogoro ambayo inatambua umuhimu wa mifumo ya haki iliyo nje ya mfumo wa mahakama. HUUNDA SERA KWA KUTUMIA USHAHIDI NA MTAZAMO WA KUJUMUISHA SERIKALI NZIMA Usimamizi wa uhamiaji: Mifano ya maeneo yaliyostawishwa vizuri Serikali ya Kaunti ya Mombasa (CGM) imechukua hatua kuimarisha upatanishi wa kiwima wa sera kuhusu masuala ya maendeleo, ikiwa ni pamoja na uhamiaji, kama inavyotakiwa na Katiba ya Kenya (2010). Serikali ya Kaunti ya Mombasa (CGM) inashiriki katika mazungumzo ya Mfumo wa Kitaifa wa Uratibu wa Uhamiaji (NCM) kupitia Baraza la Magavana. NCM ni jukwaa la mashirika mengi linaloongozwa na serikali linaloratibu uhamiaji lililo chini ya Idara ya Uhamiaji inayohusika na usimamizi wa uhamiaji wa kitaifa kwa kuwezesha uratibu wa mashirika, ushirikiano na ushiriki wa habari. NCM inapanga kuanzisha Kitengo cha NCM katika kaunti ya Mombasa. Aidha, Afisi ya Kamishna wa Kaunti ya Mombasa hushirikiana na wahusika mbalimbali, wakiwemo Idara ya Uhamiaji na Shirika la Kitaifa la Ajira, kuhusu masuala ya uhamiaji. Mashauriano ya maendeleo na ugawaji wa mpango kazi wa kila mwaka wa Mpango wa Maendeleo wa Mwaka wa Kaunti (CDP) pia hufanyika kati ya umma na mashirika ya kitaifa na serikali za mitaa. CADP inajumuisha sera kuhusu masuala yanayohusiana na uhamiaji, kama vile uhamaji kutoka vijijini kwenda mijini. CGM hutoa taarifa za kimsingi kuhusu huduma zake za manispaa kwa umma ambazo pia zinaweza kufikiwa na wahamiaji kupitia tovuti ya huduma za kielektroniki. Habari hizi zinapatikana katika Kiswahili na Kiingereza. Tovuti ya kaunti pia ina sehemu ya usaidizi ambapo wakazi wote, pamoja na wahamiaji, wanaweza kuuliza maswali moja kwa moja. Wafanyakazi wa umma wa kaunti hupokea mafunzo ya mara kwa mara katika Shule ya Serikali ya Kenya, ambayo ina mabewa mjini Mombasa na Nairobi miongoni mwa maeneo mengine. Kozi zinazotolewa ni pamoja na moduli za jinsia na maendeleo, pamoja na programu za mafunzo kuhusu haki za wahamiaji zinazotolewa na Tume ya Kitaifa ya Haki za Kibinadamu ya Kenya, Mamlaka ya Kitaifa ya Ajira na Muungano wa Kenya wa Wafanyakazi wa Nyumbani, Hoteli, Taasisi za Elimu, Hospitali na Wafanyakazi wa Sekta Isiyo Rasmi. Maeneo yanayowezeza kukuzwa zaidi CGM haina wakala au idara inayohusika na kubuni sera za uhamiaji au mipango ya kimkakati, wala haina mkakati wa uhamiaji wa ngazi ya kieneo. Hata hivyo, Mpango Jumuishi wa Maendeleo ya Kaunti ya Mombasa (2018–2022) unatambua uhamaji kutoka vijijini hadi mijini kama eneo la kuzingatiwa kwa kina. Wawakilishi wa CGM - kupitia Baraza la Magavana - walishauriwa wakati wa kuandaa rasimu ya mpango huu Sera ya Kitaifa ya Uhamiaji ya Kenya (2017). Hakuna utaratibu wa uratibu wa ngazi za mitaa kuhusu masuala ya uhamiaji. Hata hivyo, taasisi za CGM hushirikiana na Mpango wa Kitaifa wa Kuratibu Uhamiaji kupitia Baraza la Magavana, na Kaunti hufanya kazi na Mashirika Yasiyo ya Serikali na washirika wengine kuhusu masuala ya uhamiaji. CGM haina ofisi moja inayoshughulikia wahamiaji ili kurahisisha huduma elekezi kwa wahamiaji. Hata hivyo, taarifa za jumla kuhusu huduma zinazotolewa zinapatikana kwa wote. Kaunti haichapishi data mahususi ya uhamiaji kwani hili hufanywa katika ngazi ya kitaifa. Hata hivyo, CIDP (2018-2022) inatokana na data iliyokusanywa kutoka kwa sensa ya kitaifa, tafiti za kiuchumi na muhtasari wa takwimu zilizochapishwa na Ofisi ya Taifa ya Takwimu ya Kenya (KNBS). Katika ngazi ya kitaifa, KNBS ina jukumu la kukusanya, kuchakata, na kuthibitisha data na takwimu za kitaifa, ikiwa ni pamoja na takwimu za uhamiaji. Mfumo Jumuishi wa Kitaifa wa Usajili wa Idadi ya Watu (IPRS) ni hifadhidata ya kina ya idadi ya watu, ikijumuisha data ya wahamiaji. HUSHIRIKIANA NA WASHIRIKA ILI KUSHUGHULIKIA UHAMIAJI NA MASUALA YANAYOHUSIANA NAO Usimamizi wa uhamiaji: Mifano ya maeneo yaliyostawishwa vizuri Serikali ya Kaunti ya Mombasa (CGM) hushirikiana, kupitia vikao vya hadhara, Mabaraza ya Umma (majukwaa ya umma) na aina zingine za ushirikiano na Mfumo wa Kitaifa wa Kuratibu Uhamiaji (NCM), na pia wakazi wake na mashirika ya kijamii, katika kuweka ajenda na utekelezaji wa sera zinazohusiana na uhamiaji kupitia Ofisi ya Kamishna wa Kaunti. Mashirika ya kiraia mjini Mombasa pia yalishauriwa na kutoa maoni kuhusu rasimu ya Sera ya Kitaifa ya Uhamiaji ya Kenya (2017). CGM inashirikiana katika masuala ya uhamiaji na mashirika tofauti ya Umoja wa Mataifa. Kwa mfano, CGM imeshirikiana na Wizara ya Afya na IOM kufanya upimaji wa UVIKO-19 kwa madereva wa malori mjini Mombasa tangu Julai 2020 kama sehemu ya juhudi pana za kuimarisha uchumi wa kikanda ulioathiriwa na maradhi haya enezi. Vile vile, kwa ushirikiano na IOM, Taasisi ya Mafunzo ya Ufundi ya Apsolid Mombasa ilizindua mtaala wa Usimamizi wa Utunzaji wa Nyumbani mnamo 2018. Mtaala huu unalenga kuwapa wafanyikazi wahamiaji wa Kenya, vijana na wafanyikazi katika sekta ya nyumbani maarifa, ustadi, mitazamo na maadili ili kuwawezesha kusimamia ipasavyo makazi na rasilimali, malezi ya watoto na uuguzi wa nyumbani ndani na nje ya nchi. Aidha, mtaala huo umejumuisha vitengo vya kozi kuhusu ujuzi wa kabla ya kuondoka nchini na stadi za maisha ili kuwafahamisha wafanyakazi wahamiaji na stadi na ujuzi ili kuwawezesha kukabiliana na changamoto zinazotarajiwa katika mazingira mapya ya kazi katika nchi mwenyeji. Katika ngazi ya kitaifa, Kurugenzi ya Uhamiaji na Usajili wa Watu ya Kenya inashirikiana na UNHCR katika utoaji wa vibali vya kazi vya Daraja M na barua za utambuzi kutoka UNHCR na Idara ya Masuala ya Wakimbizi. Ada ya uandaaji wa visa imeondolewa kwa aina hii ya visa. CGM ilibuni sera kuhusu uthabiti na uzuiaji wa msimamo mkali (2021) (2021) ambayo inalenga kushughulikia masuala ya itikadi kali, ikiwa ni pamoja na mwelekeo wa uhamiaji wa itikadi kali na msimamo mkali. Maeneo yanayoweza kukuzwa zaidi CGM ina ushirikiano mdogo rasmi na vyama vya wahamiaji, sekta ya kibinafsi au wanachama wa jamii yake wanaoishi nje ya nchi na wahamiaji katika kaunti katika kuweka ajenda na utekelezaji wa programu na sera zinazohusiana na uhamiaji. Mpango Jumuishi wa Maendeleo wa CGM (CIDP) (2018–2022) na Sera ya Ushiriki wa Umma ya CGM (2020) hazitaji ushirikiano huo. CGM ni sehemu ya Mtandao wa Miji Imara, uliozinduliwa na Baraza Kuu la Umoja wa Mataifa mwaka 2015 ili kukuza mwitikio unaoongozwa na miji dhidi ya itikadi kali, chuki na ubaguzi. Hata hivyo, mijadala huwa haihusu masuala ya uhamiaji pekee. Kaunti ina programu za ushirikiano na kaunti mbili jirani: Kwale na Kilifi. Kwa mfano, mnamo 2021, kaunti za Mombasa, Kwale na Kilifi zilitangaza mpango wa pamoja wa kukabiliana na UVIKO-19. Hata hivyo, hakuna programu maalum zinazohusiana na uhamiaji. HUENDELEZA USTAWI WA KIUCHUMI NA KIJAMII WA WAHAMIAJI NA JAMII Usimamizi wa uhamiaji: Mifano ya maeneo yaliyostawishwa vizuri Serikali ya Kaunti ya Mombasa (CGM) huendesha programu za elimu ya kifedha na kutoa programu za urekebishaji na ustadi wa kifedha kama sehemu ya mpango wake wa utekelezaji kuhusu itikadi kali na ugaidi katika jitihada za kuafikia ustahimilivu. Mafunzo hayo yanalenga vijana na wakazi wa Mombasa na pia yanapatikana kwa wahamiaji wenye hadhi ya kuhama mara kwa mara. Ingawa hakuna programu mahususi zinazolenga kusaidia wakazi wa kigeni katika ujasiriamali, Mswada wa CGM wa Mamlaka ya Uwekezaji (2019) unalenga wawekezaji wa kigeni watarajiwa mjini Mombasa na unaeleza msaada, ikiwa ni pamoja na usaidizi wa kupata idhini, vibali na leseni ili kuwezesha uwekezaji. Mswada huo unapiga marufuku ubaguzi, ukisema kwamba “wawekezaji wa kigeni watakuwa chini ya sheria sawa na zinazotumika kwa mashirika ya biashara ya ndani.” Kuna hatua za kukuza uajiri wa kimaadili kwa wafanyikazi wahamiaji katika kiwango cha kitaifa ambazo zinatumika kwa kaunti zote, Mombasa ikiwemo. Kwa mfano, masharti yanayohusiana na ulinzi wa wafanyakazi wakati wa kuajiriwa na ajira kama ilivyoelezwa katika Katiba (2010) na Sheria ya Ajira (2012) inatumika kwa raia na wahamiaji. Zaidi ya hayo, kupitia Wizara ya Afya, serikali ya Kenya ilitia saini mkataba wa ushirikiano wa afya na nchi ya Cuba mwaka wa 2021 kwa ajili ya kuajiri madaktari wa Cuba ili kusaidia kujaza mapengo katika hospitali za kaunti, ikijumuisha hospitali zilizo katika kaunti ya Mombasa. Maeneo yanayoweza kukuzwa zaidi Ingawa Kenya ina sera ya kitaifa ya thuluthi mbili ya jinsia ambayo inalenga kuingiza masuala ya jinsia katika sekta ya wafanyikazi, kaunti haina hatua mahususi za kukuza usawa wa kijinsia kwa wahamiaji katika sekta ya wafanyikazi. Katika ngazi ya kaunti, hakuna hatua kama hizo. CIDP ya Mombasa inajumuisha lengo la kushughulikia kukosekana kwa usawa wa kijinsia na inatambua hitaji la kujenga uwezo wa wanawake kupitia mafunzo lakini hairejelei wahamiaji kwa namna yoyote mahususi. Hata hivyo, Mkakati wa Hifadhi ya Kijamii wa Mombasa na Mpango Jumuishi wa Maendeleo wa CGM (CIDP) 2018–2022 haijumuishi hatua za kuwezesha mtiririko wa kutuma na kuendeleza ujumuishaji wa kifedha wa wahamiaji na familia zao. HUSHUGHULIKIA KWA UFANISI VIPENGELE VYA KUHAMA VYA MIGOGORO Usimamizi wa uhamiaji: Mifano ya maeneo yaliyostawishwa vizuri Kitengo cha Kukabiliana na Maafa cha Serikali ya Kaunti ya Mombasa (CGM) ni kitengo maalum ambacho maono yake ni kutoa uhakikisho wa usalama kwa ajili ya ulinzi wa raia, mali zao na mazingira dhidi ya majanga kupitia utendakazi, wenye msingi wa kijamii, mtazamo wa maendeleo wa sekta mbalimbali ambao unajumuisha kujiandaa kwa maafa, kuzuia na kupunguza maafa na kujumuisha usimamizi wa maafa katika maendeleo ya kitaifa. Zaidi ya hayo, Sheria ya Maandalizi ya Maafa na Usimamizi wa Dharura ya CGM, 2017 (Na. 8 ya 2017) inabainisha kuwa Kamati ya Kudhibiti Maafa na Dharura itatayarisha Mpango wa kila mwaka wa Kaunti wa Kudhibiti Maafa na Dharura ambao unajumuisha taarifa kuhusu uwezekano wa kuathirika kwa sehemu mbalimbali za kaunti na aina mbalimbali za maafa, pamoja na hatua zitakazochukuliwa kwa ajili ya kuzuia na kupunguza maafa na dharura. Inabainisha kuwa Gavana ana Mamlaka ya Kutangaza chini ya Hali ya Maafa au Dharura ili kuzuia au kupunguza upotezaji wa maisha na uharibifu wa mali au mazingira, ikiwa ni pamoja na kuwahamisha wananchi. CGM ina mikakati iliyowekwa ili kushughulikia uhamiaji unaohusishwa na uharibifu wa mazingira na athari mbaya za mabadiliko ya hali ya hewa. Sera ya Mabadiliko ya Tabianchi ya CGM (2021) inatambua “athari za uhamisho wa watu na uhamiaji kutoka maeneo yenye maafa yanayotokana na hali ya hewa hasa makazi duni” na inajumuisha mikakati ya kushughulikia hili. Afisa Mkuu wa Kaunti wa Ugatuzi na Utawala wa Utumishi wa Umma anawajibikia utekelezaji wa mikakati hiyo. Mikakati hii ni pamoja na kutambua maeneo hatarishi ya hali ya hewa, kuhamisha makazi ya watu kutoka maeneo yenye hatari kubwa, kuimarisha mipango ya uboreshaji, kuandaa mipango ya mifumo ya tahadhari ya mapema, na kuimarisha ufahamu na mafunzo ya jamii. CGM imeweka mipango ya dharura ya kudhibiti hali ya uhamiaji mkubwa ya watu wakati wa shida. Kwa mfano, kuna miundo na vifaa vilivyotengwa kwa ajili ya uhamisho wa muda wa wale waliohamishwa wakati wa matatizo. Wakati wa dharura, pia ina kikundi cha kushughulikia dharura ambacho hukutana kwa msingi wa mahitaji, idara ya huduma za watoto wakati wa migogoro, maafisa wa jinsia, na maafisa wa ubalozi, pamoja na namna ya kushughulikia migogoro ambapo serikali ya kitaifa inaingilia kati. Hatua hizi pia zinatumika kwa wahamiaji. CGM imeweka utaratibu wa kutoa tahadhari ya mapema iwapo kutatokea majanga. Kamati ya Kukabiliana na Maafa na Dharura ina jukumu la kutoa ushauri na mwongozo kwa umma kwa kusambaza taarifa kuhusu maafa na dharura kupitia redio, televisheni, magazeti na ujumbe wa simu. CGM inashirikiana na serikali ya kitaifa, hasa Idara ya Huduma za Watoto (DCS), kuhusu masuala ya ulinzi wa watoto, ikiwa ni pamoja na watoto wahamiaji wakati wa majanga. Kwa mfano, Sheria ya Maandalizi ya Maafa na Usimamizi wa Dharura ya CGM, 2017 (Na. 8 ya 2017) inaweka masharti ya ushirikiano na wahusika muhimu wakati wa dharura, ikijumuisha Idara ya Huduma za Watoto (DCS). Maeneo yanayoweza kukuzwa zaidi Sheria ya Maandalizi ya Maafa na Usimamizi wa Dharura ya CGM, 2017 (Na. 8 ya 2017) haiwekei masharti yoyote mahususi ya kuzuia au kushughulikia athari za kuhama kutokana na maafa; wala haizingatii uhamaji wa binadamu, ikijumuisha mahitaji maalum ya wahamiaji na watu waliohamishwa. Zaidi ya hayo, Mpango wa Maendeleo wa Mwaka wa CGM 2020/2021 na Mpango Jumuishi wa Maendeleo wa CGM (2017-2022) hauna hatua za kuchukuliwa kuhusiana na uhamishaji. Hakuna mikataba ya uratibu, ushirikiano au mifumo ya rufaa iliyopo katika CGM ili kuwasaidia wahamiaji katika hali ambapo kutakuwa na dharura za ndani. Kamishna wa Kaunti huwasiliana na kushirikiana na serikali ya kitaifa na serikali za kaunti wakati wa mizozo, lakini si lazima katika masuala ya wahamiaji. Sheria ya Maandalizi ya Majanga na Kudhibiti Dharura ya CGM, 2017 (Na. 8 ya 2017) na Mpango Jumuishi wa Maendeleo wa Kaunti (2017-2022) hazitoi hatua za kuwajumuishwa tena kwa wahamiaji waliokimbia kaunti wakati wa shida. HUHAKIKISHA KUWA UHAMIAJI UNAFANYIKA KWA SALAMA, KWA UTARATIBU NA KWA NJIA HALALI Usimamizi wa uhamiaji: Mifano ya maeneo yaliyostawishwa vizuri Tume ya Kitaifa ya Haki za Kibinadamu ya Kenya, Mamlaka ya Kitaifa ya Ajira na Muungano wa Kenya wa Wafanyakazi wa Nyumbani, Hoteli, Taasisi za Elimu, Hospitali na Wafanyakazi wa Sekta Isiyo Rasmi hutoa kozi za mafunzo yanayohitajika kwa wafanyikazi wa umma wa Mombasa kuhusu haki za wahamiaji na kanuni za uhamiaji. Katika ngazi ya kitaifa, Taasisi ya Kenya ya Mafunzo ya Uhamiaji (KIMS) hutoa mafunzo kwa weledi na watumishi wa umma katika ngazi ya kitaifa na kaunti wanaoshughulikia masuala ya uhamiaji, kama vile sera ya uhamiaji na utawala, uhamaji wa kulazimishwa na usio halali na mifumo ya kisheria katika usimamizi wa uhamiaji. Kwa ushirikiano na serikali ya kitaifa, Kaunti ya Mombasa huwezesha kurejea kwa wahamiaji na kuwajumuisha katika jamii kama inavyohitajika. Kwa mfano, Gavana wa Kaunti ya Mombasa alitoa amri kuu za kuunga mkono kurejeshwa kwa raia waliokuwa wamekwama katika mataifa tofauti kupitia serikali ya kitaifa, kama vile usaidizi uliotolewa kurejesha wanafunzi waliokuwa wamekwama nchini Sudan (2020), Yemen (2020) na Ukraine (2022) Kamishna wa Kaunti ana jukumu la kuratibu shughuli za serikali ya kitaifa katika ngazi ya kaunti, ikijumuisha kushirikiana na Ofisi ya Kitaifa ya Usajili na Idara ya Huduma za Wakimbizi (DRS) katika utambuzi wa watu kwa ajili ya usajili na masuala ya kuwatambua wakimbizi. Maeneo yanayoweza kukuzwa zaidi Maafisa wa ukaguzi wa jiji la Mombasa, ambao wana jukumu la kutekeleza sheria na kanuni za kaunti, hawahamasishwi moja kwa moja na mara kwa mara kuhusu masuala yanayohusiana na uhamiaji. Mafunzo ya kujenga uwezo yanatolewa na miji dada , na washirika wengine. Katika Mpango Jumuishi wa Maendeleo wa Serikali ya Kaunti ya Mombasa (CGM) (2018–2022) hakuna masharti ya kuwajumuisha wahamiaji. CGM haina mkakati wa ndani wa kukabiliana na biashara haramu ya binadamu. Hata hivyo, Kurugenzi ya Huduma za Uhamiaji na washirika, ikiwa ni pamoja na Tume ya Kitaifa ya Haki za Kibinadamu ya Kenya, HAKI Afrika, MUHURI na Shirikisho la Kimataifa la Wanasheria Wanawake, hufanya kazi na serikali za mitaa kupitia Kitengo cha Kuzuia Usafirishaji Haramu wa Watoto (AHTCPU) - kilichoundwa huko Mombasa mnamo 2020 chini ya polisi - kushughulikia vita dhidi ya unyanyasaji wa kijinsia na unyonyaji wa watoto. CGM haina hatua zozote za kukabiliana na unyonywaji kikazi wa wahamiaji. Hata hivyo, katika ngazi ya kitaifa, Katiba ya Kenya inapiga marufuku kazi ya kulazimishwa kwa watu wote na Sheria ya Ajira (2007) inakataza aina zote za kazi ya kulazimishwa au ya lazima na kuagiza adhabu kwa wakosaji. Sheria ya Ajira pia inahakikisha usawa wa fursa kwa wafanyikazi wahamiaji nchini Kenya. KAUNTI YA MOMBASA | MAELEZO MAFUPI 2022UCHANGANUZI VYANZO MUHIMU WA UVIKO-19 VIASHIRIA VYA USIMAMIZI WA UHAMIAJI ENEO MAHUSUSI PROTOKALI ZA MAANDALIZI NA MWITIKIO KUHUSU HATARI ZA JANGA LA VIRUSI VYA KORONA (UVIKO-19) Kiambatisho hiki ni muhtasari wa mwitikio muhimu wa sera za UVIKO-19 za kaunti ya Mombasa kutoka kwa mtazamo wa usimamizi wa uhamiaji. Kimejikita katika maswali 11 ambayo yaliongezwa kwa tathmini ya kawaida ya MGI huko Mombasa ili kutathmini vyema utawala wa uhamiaji wa eneo hilo mahususi katika muktadha wa ugonjwa tandavu wa UVIKO-19. Wahamiaji wote katika kaunti ya Mombasa wana ufikiaji sawa na raia wa huduma za afya zinazohusiana na UVIKO-19. Kwa mfano, chanjo za UVIKO-19 hutolewa kwa kila mtu nchini Kenya bila kujali hali yake ya uhamiaji. Idara ya Huduma za Afya ya serikali ya Kaunti ya Mombasa (CGM) ina mwitikio wa UVIKO-19 na mkakati wa uokoaji unaozingatia wahamiaji, uliozuia uhamiaji wa watu mnamo 2020 hadi Kaunti ya Mombasa aidha kupitia uwanja wa ndege wa kimataifa, bandari na maeneo mengine yaliyoteuliwa kama viinbgilio vya kaunti. CGM ilianzisha vituo vya huduma za dharura vya afya ya umma vyenye nambari za simu zisizolipiwa zinazoweza kufikiwa na wote. Taarifa ziliwasilishwa kwa wahamiaji na raia wote kuhusu hatua za kuzuia maambukizi kupitia matumizi ya wafanyikazi wa kujitolea wa afya ya jamii, mitandao ya kijamii na mabango kwa Kiingereza na Kiswahili. CGM ilitoa ruzuku ya ulinzi wa kijamii kwa wakazi walio hatarini ili kukabiliana na janga la UVIKO-19. Zaidi ya hayo, wakati wa ugonjwa huu tandavu, wasafiri wa baharini waliofika Mombasa hawakuruhusiwa kuteremka kwenye meli zao lakini wafanyikazi wa melini walipewa msaada wa chakula na dawa na Kaunti na Shirika la Wasafiri wa Baharini huko Mombasa. CGM ilitoa usafiri kwa wahamiaji waliokwama ili kurejea maeneo yao ya asili kupitia operesheni ya mashirika mengi iliyoongozwa na IOM, kwa msaada kutoka Wizara ya Mambo ya Ndani na Uratibu wa Serikali ya Kitaifa, Idara ya Huduma za Afya, Idara ya Huduma za Jamii na Washirika. Wahamiaji walipewa vifurushi vya chakula na malazi kupitia Ofisi ya Serikali ya Kaunti. CGM haina hatua zozote za kuunga mkono ujumuishaji upya na endelevu wa raia na wahamiaji wanaorejea katika kaunti katika muktadha wa UVIKO-19. CGM imeweka mikakati ili kuhakikisha kwamba taarifa muhimu zinazohusiana na UVIKO-19 zinatolewa katika lugha ambayo wahamiaji wanaweza kuelewa. Kwa mfano, mnamo Machi 2022, kamati ya CGM ya UVIKO-19 ilitoa hatua za kutekeleza itifaki za Wizara ya Afya ili kukomesha maambukizi mapya kutokana na wimbi la tatu la ugonjwa huu tandavu. Habari hizi ziliwasilishwa kwa Kiingereza, Kiswahili na lugha zingine katika vyombo vya habari vya ndani. VIASHIRIA VYA USIMAMIZI WA UHAMIAJI - ENEO MAHUSUSI: KAUNTI YA MOMBASA 2022 /// 27 VYANZO MUHIMU Buxton Point Apartment Limited 2020 Ripoti ya utafiti wa tathmini ya mazingira na athari za kijamii kwa nyumba za bei nafuu zinazopendekezwa za Buxton. Inapatikana katika: www.nema.go.ke/images/Docs/EIA_1800-1809/ESIA_1804%20Buxton%20 Housing%20Project_SR%201951-min.pdf. Benki Kuu ya Kenya 2013 Kanuni za Utumaji Pesa. Inapatikana katika: www.centralbank.go.ke/wp-content/uploads/2016/08/TheMoney-Remittance-Regulations-2013.pdf. Serikali ya Kaunti ya Mombasa 2017a Sheria ya Ofisi ya Mwanasheria wa Kaunti ya Mombasa. Inapatikana katika: www.kenyalaw.org/kl/fileadmin/ pdfdownloads/Acts/2017/TheMombasaCountyOfficeoftheCountyAttorneyAct_2017.pdf. 2017b Sheria ya Maendeleo ya Elimu ya Kaunti ya Mombasa (Marekebisho). Inapatikana katika: www. mombasaassembly.go.ke/wp-content/uploads/2018/10/THE-MOMBASA-COUNTY-EDUCATIONDEVELOPMENTAMENDMENT-ACT2017.pdf. 2017c Mswada wa Afya wa Kaunti ya Mombasa. Inapatikana katika: www.mombasaassembly.go.ke/wp-content/ uploads/2017/03/THE-MOMBASA-COUNTY-HEALTH-BILL-2017.pdf. 2017d Sheria ya Utalii wa Ndani ya Kaunti ya Mombasa. Inapatikana katika www.mombasaassembly.go.ke/wpcontent/uploads/2018/10/THE-MOMBASA-COUNTY-LOCAL-TOURISM-ACT-2017.pdf. 2017e Sheria ya Maandalizi ya Maafa ya Kaunti ya Mombasa na Usimamizi wa Dharura, Nambari 8. Inapatikana kwa www.mombasaassembly.go.ke/wp-content/uploads/2018/10/THE-MOMBASA-COUNTY-DISASTERPREPAREDNESS-AND-EMERGENCY-MANAGEME.pdf. 2017f Mpango Mkuu wa Jiji la Mombasa Gate wa: Mji wa Bandari wa Premier ambao Unasimamia Utofauti na Urithi. Inapatikana katika www.gatecitymp.mombasa.go.ke/sites/default/files/Mombasa%20Gate%20 City%20Master%20Plan%20Pamphlet_light_2.pdf. 2018a Mpango wa Pili wa Maendeleo wa Kaunti Jumuishi (2018–2022). Inapatikana kwa www.mombasaassembly. go.ke/wp-content/uploads/2021/06/Mombasa-County-CIDP-2018-22.pdf. 2018b Mpango wa Pili wa Mikakati na Uwekezaji wa Afya (CHSIP II) 2018–2022. Toleo lililofupishwa. Inapatikana kwa www.mombasa.go.ke/wp-content/uploads/2020/08/Final-CHSIP-II-2018-2022-27.3.19-AbridgedVersionupdated.pdf. 2018c Mkakati wa Ulinzi wa Jamii wa Kaunti ya Mombasa. Inapatikana kwa https://chasp.co.ke/wp-content/ uploads/2019/06/Mombasa-Social-Protection-Strategy.pdf. 2019a Mswada wa Mamlaka ya Uwekezaji Inapatikana katika www.mombasaassembly.go.ke/wp-content/ uploads/2019/08/Mombasa-County-Investment-Authority-Bill-2019.pdf. 2019b Mpango wa Maendeleo wa Mwaka 2020/21. Hazina ya Kaunti. Inapatikana kwa https://repository.kippra. or.ke/handle/123456789/3242. 2020a Mpango wa Maendeleo wa Mwaka 2021/22. Hazina ya Kaunti. Inapatikana kwa www.mombasa.go.ke/ wp-content/upakiaji/2021/12/ADP-2021-22-Final-.pdf. 2020b Sera ya Ushiriki wa Umma. Inapatikana katika www.mombasa.go.ke/wp-content/uploads/2021/01/ Mombasa-Sera-ya-Mwisho-Ya-Rasimu-Ya-Ushiriki-Wa-Wa-Mma.pdf. 2021 Sera ya Mabadiliko ya Tabianchi. Inapatikana katika www.mombasa.go.ke/wp-content/uploads/2021/10/ Mombasa-Sera ya Mabadiliko ya Tabianchi-2021.pdf. Jamhuri ya Kenya 1998 Sheria ya Hazina ya Taifa ya Bima ya Afya Nambari 9. Inapatikana katika: www.kenyalaw.org/kl/fileadmin/ pdfdownloads/Acts/NationalHospitalInsuranceFundAct_No9of1998.pdf. 2001 Sheria ya Watoto. Inapatikana katika: http://kenyalaw.org/kl/fileadmin/pdfdownloads/Acts/ChildrenAct_ No8of2001.pdf. 2004 Sheria ya Kukuza Uwekezaji. Inapatikana katika: http://kenyalaw.org/kl/fileadmin/pdfdownloads/Acts/ InvestmentPromotionActCap485B.pdf. 2006 Sheria ya Wakimbizi Nambari 13. Inapatikana katika: www.kenyalaw.org/kl/fileadmin/pdfdownloads/Acts/ RefugeeAct_No13of2006.pdf. 2008 Sheria ya Uwiano na Utangamano wa Kitaifa Nambari12 ya 2008. http://kenyalaw.org/kl/fileadmin/ pdfdownloads/Acts/NationalCohesionandIntegrationAct_No12of2008.pdf. 2009 Mpango wa Kitaifa wa Kukabiliana na Maafa. Inapatikana katika: www.preventionweb.net/files/60668_ kenyanatdisasterresponseplan.pdf. 2010a Katiba ya Kenya. Inapatikana katika: .https://kmpdc.go.ke/resources/Constitution_of_Kenya_2010.pdf. VYANZO MUHIMU 2010b Sheria ya Uhamiaji Inapatikana katika: http://kenyalaw.org/kl/fileadmin/pdfdownloads/RepealedStatutes/ ImmigrationActCap172.pdf. 2011a Sheria ya Uchaguzi Nambari 24 ya 2011. Inapatikana katika: www.iebc.or.ke/uploads/resources/ kqI5cmgeyB.pdf. 2011b Sheria ya Uraia na Uhamiaji ya Kenya. Inapatikana katika: www.kenyaembassyireland.net/wp-content/ uploads/Kenya-Citizenship-Regulations-2012.pdf. 2012a Kanuni za Sheria ya Uraia na Uhamiaji wa Kenya. Inapatikana katika: www.kenyaembassyireland.net/wpcontent/uploads/Kenya-Citizenship-Regulations-2012.pdf. 2021b Sheria ya Ajira. Inapatikana katika: http://kenyalaw.org/kl/fileadmin/pdfdownloads/Acts/EmploymentAct_ Cap226-No11of2007_01.pdf. 2012c Sera ya Afya ya Kenya 2012–2030. Inapatikana katika: https://health.eac.int/publications/kenya-healthpolicy-2012-2030#gsc.tab=0. 2012d Sheria ya Huduma ya Kitaifa ya Polisi. Inapatikana katika: www.kenyalaw.org/kl/fileadmin/pdfdownloads/ Acts/NationalPoliceServiceAct_No._11Aof2011_.pdf. 2013a Sheria ya Elimu ya Msingi. Inapatikana katika: www.parliament.go.ke/sites/default/files/2017-05/ BasicEducationActNo_14of2013.pdf. 2013b Mpango wa Kitaifa wa Utekelezaji wa Kupambana na Usafirishaji Haramu wa Binadamu 2013-2017. Inapatikana katika: https://laboursp.go.ke/wp-content/uploads/2018/05/26-May-2015-NPA-HumanTrafficking-2013-2017-final.pdf. 2014 Sera ya Kenya ya Diaspora. Inapatikana katika: www.kenyarep-jp.com/kenyans/Kenya%20Diaspora%20 Policy%202014%20Final.pdf. 2016a Sheria ya Mamlaka ya Kitaifa ya Ajira. Inapatikana katika: www.labourmarket.go.ke/media/resources/ National_Employment_Authority_Act3of2016.pdf. 2016b Sera ya Kitaifa ya Makazi ya Kenya ya 2016b. Inapatikana katika: www.housingandurban.go.ke/wp-content/ uploads/2019/10/Updated-Sessional-Paper-No.3-of-2016-National-Housing-Policy.pdf. 2017 Mpango wa Kazi wa Msaada wa Kisheria wa 2017–2022. Inapatikana katika: https://kecosce.org/wpcontent/uploads/2020/02/NAP-Legal-Aid-2017-2022.pdf. 2019 Sera ya Taifa ya Jinsia na Maendeleo. Inapatikana katika: http://psyg.go.ke/wp-content/uploads/2019/12/ NATIONAL-POLICY-ON-GENDER-AND-DEVELOPMENT.pdf. VIAMBATISHO MiGOF: Mfumo wa Usimamizi wa Uhamiaji Katika kujaribu kufafanua dhana ya “sera za uhamiaji zinazosimamiwa vyema”, Shirika la Kimataifa la Uhamiaji (IOM) lilibuni Mfumo wa Utawala wa Uhamiaji (MiGOF), ambao ulikubaliwa na Baraza la IOM mnamo Novemba 2015. Kwa madhumuni ya Mfumo wa Utawala wa Uhamiaji, IOM inafafanua utawala kama “tamaduni na taasisi ambazo mamlaka ya uhamiaji, uhamaji na utaifa katika nchi inatekelezwa, ikiwa ni pamoja na uwezo wa serikali wa kuunda na kutekeleza sera nzuri katika maeneo haya”. Mfumo huo unaweka vipengele muhimu vya “utawala bora wa uhamiaji” kanuni 3 na malengo 3 ambayo, ikiwa yataheshimiwa na kutimizwa, yatahakikisha kwamba uhamiaji ni wa kibinadamu, salama na wenye utaratibu, na kwamba unatoa manufaa kwa wahamiaji na jamii. Maoni ya IOM ni kwamba mfumo wa uhamiaji unakuza uhamiaji na uhamaji wa binadamu ambao ni wa kibinadamu na wenye utaratibu na unafaidi wahamiaji na jamii: Wakati:   Unazingatia viwango vya kimataifa na kutimiza haki za wahamiaji;   Unatunga sera kwa kutumia ushahidi na mbinu ya “kujumuisha serikali nzima”;   Unashirikiana na washirika kushughulikia uhamiaji na masuala yanayohusiana nao. Huku ukilenga:   Kuendeleza ustawi wa kijamii na kiuchumi wa wahamiaji na jamii;   Kushughulikia kwa ufanisi vipengele vya uhamaji unaotokana na migogoro;   Kuhakikisha kwamba uhamiaji unafanyika kwa njia salama, ya utaratibu na yenye heshima. MiGOF HAIUNDI viwango au kanuni mpya. Katika kuandaa Mwongozo huu, IOM ilitegemea utaalamu wake na kazi zake za uchambuzi, na vile vile ahadi zilizopo, matamko na taarifa zisizofungamana na sheria. MiGOF HAISHUGHULIKII utawala wa kimataifa wa uhamiaji ambao ni usanifu wa kimataifa wa kushughulikia masuala yanayohusiana na uhamiaji na uhamaji wa binadamu. Badala yake, lengo ni juu ya utawala na usimamizi wa uhamiaji kutoka kwa mtazamo wa Serikali kama mhusika mkuu. HAPENDEKEZI modeli moja kwa Mataifa yote. Mfumo huu unawasilisha “mwelekeo wa juu” au toleo bora la utawala wa uhamiaji, ambalo Mataifa yanaweza kulenga kuafikia. MiGOF inatokana na kuelewa kwamba, kama mhusika mkuu katika masuala ya uhamiaji, uhamaji na utaifa, Serikali inabaki na uhuru wa kuamua ni nani anayeingia na kubaki katika eneo lake na chini ya masharti gani, kwa mujibu wa mfumo wa sheria za kimataifa. Wahusika wengine - wananchi, wahamiaji, mashirika ya kimataifa, sekta binafsi, vyama vya wafanyakazi, mashirika yasiyo ya kiserikali, mashirika ya kijamii, mashirika ya kidini na wasomi - huchangia katika utawala wa uhamiaji kupitia mwingiliano wao na Mataifa na kila mmoja na mwingine. VIAMBATISHO Mchakato wa MGI Unaweza kupata wasifu kwenye www.migrationdataportal.org/overviews/mgi. Tafadhali angalia https://publications.iom.int/. 