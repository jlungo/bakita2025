Mifugo Uzalishaji wa minyoo kwa ajili ya kuku, bata na samaki Sambaza chapisho hili
Imechapishwa: 01/03/2019
Minyoo redworms ni chakula kizuri sana kwa kuku, bata na samaki kwani minyoo wana protini nyingi sana na kuku wakipewa au kulishia minyoo wanakua kwa haraka sana na huwafanya kuwa na maumbile makubwa sana (wanakuwa na uzito mkubwa pia). Kutengeneza minyoo ya chakula ni utaratibu wa kuzalisha minyoo kwa ajili ya kuku, bata na samaki. Namna ya kuzalisha Chukua mavi ya ng’ombe mapya au mavi ya tumboni kutoka kwa ng’ombe aliyechinjwa Kusanya damudamu, ngozi, mautumbo, nyamanyama Weka vitu vyote kwenye kiroba au gunia Chimba shimo la wastani kisha mwagia maji ndoo kubwa 4 au 5 Fukia hilo gunia na mwaga maji ndoo 2 au 3 kubwa, mara 2 kwa siku kwa muda wa siku 6 Baada ya siku 6, fukua na chepe na kisha utakuta minyoo mingi ya kutosha kwa ajili ya chakula cha kuku, bata na samaki. Kadri pia siku zinavyozidi kuongezeka ndivyo minyoo inavyozidi kuzaliana na kuongezeka na kuwa wakubwa. Kwa kufanya hivyo unaweza kufikia uwezo wa kuzalisha ndoo moja kubwa kila baada ya wiki 1 na utakuwa unavuna kwa muda wa miezi miwili na nusu na unaweza ukazalisha tena. Minyoo hawa wanaweza kulisha kuku, samaki na bata Kumbuka; Kwa kufanya hivi utaweza kupunguza gharama za manunuzi ya chakula cha kulishia lakini pia kuku, bata au samaki watakuwa na uzito mkubwa na wenye ubora.